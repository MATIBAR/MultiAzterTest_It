        198  ***** 8._GAIA_:_FISIKA_KUANTIKOAREN_OINARRIAK *****  1.- SARRERA 2.- EFEKTU FOTOELEKTRIKOA 3.- COMPTON EFEKTUA 4.- DE BROGLIE-REN POSTULATUA 5.- BOHR-EN EREDUA HIDROGENO ATOMORAKO 6.- UHIN GELDIKORRAK ETA ENERGIAREN KUANTIZAZIOA 7.- UHIN-FUNTZIOA ETA PROBABILITATEA 8.- HEISENBERG-EN ZIURGABETASUNAREN PRINTZIPIOA  1.- SARRERA   Ikasturtean zehar, fenomeno fisikoen deskribapena garatzean, partikula eta uhin kontzeptuak agertu dira. Fisika klasikoaren esparruan, horiek oso ondo bereizten diren sistema fisikoak dira: partikulek ibilbide perfektuki definituak jarraitzen dituzte; partikularen momentu lineala eta energia partikulan bertan aurkitzen dira. Uhinak, berriz, espazio osoan zehar hedatzen dira. Horiek momentu lineala eta energia ere dituzte baina uhin osoan banatuta daude. Izan ere, energia eta momentu lineala espazioaren puntu batetik bestera hedatzen dira materiaren garraio netorik egon gabe. Bestalde, uhinak oztopoen inguruan kurbatu egiten dira (difrakzioa) eta interferentzia fenomenoak sortzen dituzte.  XX. mendearen hasieran, Newton-en mekanikak eta elektromagnetismoko Maxwell-en ekuazioek errealitate fisikoaren erabateko deskripzioa ematen zutela pentsatzen zen. Deskripzio hori uhinen eta partikulen dikotomian zegoen oinarritua. Honela, argia eta edozein erradiazio elektromagnetiko uhinak dira eta elektroiak, protoiak eta atomoak partikulak. Hala ere, aurkikuntza harrigarri batzuek, hala nola efektu fotoelektrikoak, Compton efektuak edo gorputz beltzaren erradiazioaren espektroak, adierazi zuten Fisika klasikoak ezin zuela errealitate fisikoaren zati garrantzitsu bat deskribatu, bereziki sistema fisiko mikroskopikoekin erlazionaturiko fenomenoak. Hauek eta beste fenomeno batzuk ulertzeko, berehala argi gelditu zen alde batera utzi behar zela uhin eta partikula kontzeptu elkar baztertzaileak zirela eta beste teoria bat aurkitu behar zela non erradiazio elektromagnetikoak zein elektroiek eta protoiek noizbehinka uhinen portaera zutela eta noizbehinka partikulena. Hau da, teoria berri horrek materiaren eta erradiazioaren uhin-partikula dualtasuna forma natural batean deskribatu behar zuten.  2.- EFEKTU FOTOELEKTRIKOA  Elektrikoki kargatutako metal bat argi ultramorez argiztatzean errazago deskargatzen da. Propietate honek efektu fotoelektriko du izena, eta eguzki- panelen oinarria da, hauek eguzkiaren erradiazioa erabiltzen dutelako korronte elektrikoa sortzeko.   Millikan-ek xehetasun handiz aztertu zuen efektu fotoelektrikoa eta argiaren teoria ondulatorioarekin bat ez datozen propietate batzuk aurkitu zituen. Irudian, Millikan-ek erabili zuen sistema esperimentala irudikatu da.      Dispositibo honetan, metalezko xafla bat, b, intentsitate eta maiztasun desberdineko argiez argizta daiteke. Gainera, elektroiek, b xaflatik irteten direnean, duten energia zinetikoa neur daiteke.  b xaflako elektroiak metalarekin lotuta daude. Elektroiak erauzi ahal izateko, energia minimo bat eman behar zaie: W energia honi lan-funtzio deitzen zaio. Erradiaziorik ez badago, elektroiak ezin dira metaletik irten, eta ez da agertzen korronte elektrikorik. Metalezko xafla izpi ultramoreez argiztatzean, metalaren elektroiei energia ematen zaie, eta ihes egin dezakete. Ihes egin duten elektroiak beste metalezko a xaflara heltzen badira, korronte elektrikoa sortuko da, eta honekin efektu fotoelektrikoa detektatuko da.  Elektroiek irtetean duten energia zinetikoa determinatzeko, a-ren eta b-ren arteko potentziala aldatzen da, zirkulaziorik ez dagoela lortu arte. Zirkulaziorik eza lortzen den potentzialari “balazta-potentziala” deitzen zaio, ; balazta-potentziala eta b-n erauzitako elektroien energia zinetiko maximoa zuzenki daude erlazionatuta: .  Ekuazio hori oso erraz atera daiteke, elektroiaren energia mekanikoa kontserbatzen dela kontuan hartuz. Metaletik irtendakoan, elektroia bi metalezko xaflek sorturiko potentzial elektrostatikoaren pean higitzen da. Elektroiaren energia zinetikoa handiagotzen da potentzial handiagoko eskualdeetarantz higitzen denean (beraz, energia potentzial txikiagoko eskualdeetarantz); elektroiaren energia zinetikoa txikiagotzen da berriz, potentzial txikiagoko eskualdeetarantz higitzen denean. Elektroiaka xaflara heltzean duen energia zinetikoa kalkulatzeko, metaletik erauzten den energia zinetikoa eta xaflen arteko potentzial diferentzia hartu behar ditugu kontutan (1)  Hori dela eta, b-ren potentziala a-rena baino txikiagoa bada, eremu elektrikoak erauzitako elektroiak azeleratuko ditu. Korrontea eten ahal izateko, potentziala alderantzikatu behar da. Baldin  positiboa eta elektroiaren hasierako energia zinetikoa baino handiagoa bada, elektroia ezin daiteke a-ra heldu. Korrontea eragozteko potentzialik txikiena dagokio elektroirik azkarrena a-ra energia zinetiko nuluaz heltzen den baldintzari. Beraz, ondokoa egiaztatzen da  (2)  Potentziala hori baino handiagoa bada, ez da korronte elektrikorik gertatuko. Millikan-en esperimentuetan, efektu fotoelektrikoaren ezaugarriak behatzen dira: a) Korronte elektrikoaren intentsitate maximoa, metala argiztatzen duen argiaren intentsitatearen proportzionala da. b) Material bakoitzerako, badago argiaren maiztasun bat, maiztasun hori baino maiztasun baxuagoz argiztatuz, efektu fotoelektrikorik lortzen ez duena. c) Balazta-potentziala argiaren intentsitatearen independentea da, eta maiztasunaren linealki menpekoa da. Zuzenaren malda argiztatzen den materialaren independentea da. d) Efektu fotoelektrikoa gertatzekotan metalezko xafla argiztatu eta berehala agerian jartzen da.  Lehen propietatea ez da harrigarria. Argiak elektroiak metaletik erauzten baditu, argi intentsitate handiago batek metalari energia handiagoa emango dio, eta elektroi gehiago erauziko ditu.  Baina, beste propietateak ez datoz bat argiaren eredu ondulatorio batekin. Eredu ondulatorioaren arabera, argi intentsitate handiago batek energia gehiago eman diezaieke elektroiei eta hauek energia zinetiko handiagoz irtengo dira. Ondorioz, balazta-potentziala argi intentsitatearen zuzenki menpekoa izan beharko litzateke, esperimentuetan behatutakoaren kontra. Argiaren eredu ondulatorio klasikoak ez du azaltzen ere zergatik maiztasun batzuekin ez da gertatzen efektu fotoelektrikorik, ezta zergatik efektu fotoelektrikoa berehala gertatzen den ere. Ustez, argi nahikoa intentsuak, bere maiztasuna edozein izanda, metaleko elektroiei W energia eman liezaieke beti, eta honela elektroiak irten litezke. Bestalde, intentsitatea oso handia ez izan arren, denbora nahiko luzea pasatu ondoren, elektroiek ihes egiteko behar duten energia nahikoa bildu izango lukete.  Einstein-ek oso modu sinplez adierazi zuen efektu fotoelektrikoa. Berak suposatu zuen argiak, era ondulatorioan hedatzen den arren, jokaera desberdina duela materiarekin elkarri eragitean. Einstein-en teoriaren arabera, argia energia-pakete txikiez igorri edo xurgatzen da; energia-pakete hauek fotoiak deiturikoak dira. Fotoi baten energia argiaren maiztasunaren proportzionala da  (3)  Ikuspuntu honen arabera, erradiazioaren intentsitatea (denbora eta azalera unitateko) fotoi erasotzaile kopuruaren proportzionala da eta ezin da sekula fotoiaren frakzio bat xurgatu edo igorri.  (3) ekuazioan agertzen den h konstantea Planck-en konstantea da. Planck-ek lehenago aurkeztu zuen konstante hau, gorputz beltzaren erradiazioarentzat garatu zuen teorian. Konstantearen balioa ondokoa da:  .  Elektroi bat metaletik erauzi ahal izateko, W energia eman behar diogu. Fotoi batek W baino energia txikiagoa badauka, ezin du elektroirik erauzi. Oso intentsitate handia bada, fotoi ugarik erasoko dute baina, elektroi bat erauzteko nahikoa energia duen fotoirik ez badago ez da efektu fotoelektrikorik gertatuko.  Efektu fotoelektrikoa gerta dadin fotoi bakoitzaren energia lan-funtzioa baino handiagoa edo berdina izan behar da. Efektu fotoelektrikoa sor dezakeen maiztasunik txikiena fotoiaren W energiari dagokiona da. Hau da atariko maiztasuna eta ondokoa egiaztatzen du  (4)  W lan-funtzioa materialaren menpekoa denez, atariko maiztasuna ere materialaren menpekoa izango da. Gainera, atariko maiztasuna ez da katodoan erasotzen duen argiaren maiztasunaren menpekoa. Fotoiaren energia W baino handiagoa bada, elektroiak ihes egin ahalko du eta bere energia zinetiko maximoa  izango da. Energia zinetiko maximoa balazta- potentzialarekin erlazionatuta dagoenez, honako hau lortzen dugu  (5)  Erlazio honen arabera, balazta-potentziala argi erasotzailearen maiztasunarekin linealki handiagotzen da eta honako malda du material desberdin guztietarako: , hots, Planck-en konstantea zati elektroiaren karga.  Interferentzia eta difrakzioaren esperimentuek argia uhin bezala hedatzen dela adierazi arren, Einstein-ek efektu fotoelektrikorako emandako azalpenak argiaren jokaera, materiarekin elkarri eragitean, uhinarenaren desberdina dela adierazten du. Argiaren energia ez da modu jarraituz zurgatzen, baizik eta modu korpuskularrez, energia-pakete txikiez.  3.- COMPTON EFEKTUA  Compton-en esperimentuek erradiazioaren izaera korpuskularra berretsi zuten. Compton-ek X izpi-sorta bat jarri zuen grafitozko pieza baten erdian jotzen eta angelu ezberdin batzuetan dispertsatutako erradiazioaren espektroa behatu zuen.    Compton-ek behatu zuenez, intentsitatean bi gailur daude dispertsio-angelu bakoitzerako: bata uhin-luzera erasotzaileari dagokiona da eta bestea uhin- luzera handiago bati dagokiona. Gailur gehigarriaren uhin-luzera dispertsio- angeluarekin handiagotzen da eta ondoko lege esperimentala betetzen du  (6)  Hemen  uhin erasotzailearen uhin-luzera da, argi dispertsatuarena, dispertsio- angelua eta Å Compton-en uhin-luzera deiturikoa. Aipaturiko fenomenoa ere elektromagnetismo klasikoak ezin dezake azaldu. Ikuspuntu klasiko batetik, atomo mota batzuen elektroi bat (grafitoarena esate baterako) X izpien eremu elektriko oszilakorraren menpean dagoen osziladore behartu gisa azter daiteke. Teoria elektromagnetikoaren arabera, egoera egonkorrean, elektroi azeleratuek erradiazio elektromagnetikoa emititzen dute eta erradiazioaren maiztasuna kanpo-indarraren maiztasun bera da.  Orduan, zelan azaldu kanpo-eragilearen maiztasun ezberdina? Hau ulertu ahal izateko, X izpiak fotoi-multzotzat kontsideratu beharra dago eta, era berean, prozesua kolisiotzat, fotoien eta piezaren elektroi kuasi-askeen artekoa. Fotoi batek pausagunean dagoen elektroi batekin elastikoki talka egiten duenean, elektroiak energia zinetikoa lortzen du, eta fotoiak energia galtzen du beti. Hori dela eta, fotoi dispertsatuari dagokion uhin-luzera fotoi erasotzailearena baino handiagoa da (energia gutxiago).  Kolisio bat aztertzeko, partikulen energia ez ezik momentu lineala ere kontuan hartu behar da. Beraz, fotoi bakoitzaren momentu lineala ezagutu behar dugu. Elektromagnetismo klasikoaren arabera, erradiazio batek E energia ematen du, azalera eta denbora unitateko; gainera, momentu lineala ematen du, azalera eta denbora unitateko. Arrazoi honegatik, fotoiari momentu lineal bat elkartuko zaio, fotoiaren propagazioaren norabideaz eta honako moduluaz: .  Arazoa ebazteko, momentu linealaren eta energiaren kontserbazioaren printzipioak erabiltzen dira. Demagun dispertsatutako argiaren eta sorta erasotzailearen norabideen arteko angelua  dela eta dispertsatutako argiaren uhin-luzera kalkulatu nahi dugula. Horretarako, norabide honetan dispertsatzen den fotoi baten energia kalkulatu behar dugu. Hurrengo irudian fotoi baten dispertsio-prozesua irudikatu da.        Talka elastiko honetan, hasierako momentu lineal totala fotoiarena da. Fotoiaren hasierako energia da eta elektroiaren hasierako energia zinetikoa, pausagunean, zero da. Talka gertatu ondoren, fotoiak energia galdu egiten du, elektroiaren energia zinetiko bilakatuz.  Momentu linealaren eta energiaren kontserbazioek honako hau inplikatzen dute  (7)  Dispertsatutako fotoiak energia eta  momentu lineala dauzka. Kolisioa gertatu eta gero, elektroiak  momentu lineala eta energia zinetikoa dauzka. Azken energia honi elektroiaren aldaratze-energia ere deitzen zaio.  (7) ekuazioak ondo ebazteko, energiaren eta momentu linealaren arteko erlazio erlatibista erabili behar da. Honela, argi dispertsatuaren uhin-luzeraren aldaketarako, ondoko adierazpena lortzen da  (8)  Hemendik deduzitzen denez, elektroiaren Compton-en uhin-luzera  da. Adierazpen honek metodo berri bat ematen du, Planck-en konstantea kalkulatzeko.  Laburbilduz, Fisika klasikoaren arloan efektu fotoelektrikoa eta Compton efektua esplikatzerakoan azaltzen diren itxurazko paradoxen soluzioa aurkitzen kontuan hartzen bada erradiazio elektromagnetikoa ez dela uhin gisa portatzen bakarrik. Materiarekin ematen diren elkarrekintza-prozesuetan erradiazioa partikula-multzo gisa portatzea gerta daiteke. Partikula-multzo horiek fotoiak dira eta energia eta momentu lineala garraiatzen dute. Fotoiak eta materia elkar trukatu ahal dira energiaren eta momentu linealaren kontserbazioaren printzipioak jarraituz.  4.- DE BROGLIE-REN POSTULATUA  Ikusi dugunez, argiaren eta edozein erradiazio elektromagnetikoren portaera azaltzeko, onartu beharra dago argiak batzuetan uhinak bezala jokatzen duela, interferentzia fenomenoak sortuz, eta beste batzuetan partikula multzoaren jokabidea duela. Erradiazio elektromagnetikoaren propietate ondulatorioak bere propietate korpuskularrekin erlazionatuta daude, ondoko adierazpenen arabera  (9)  XX. mendearen hasieran Louis De Brogliek postulatu zuen izaera dual hau ez dela soilik erradiazioaren propietate bat baizik eta materiarako ere baliagarria badela. Bere hipotesia ondokoa izan zen: Erradiazio elektromagnetiko bati, bere maiztasuna eta bere uhin-luzera badira, energiako eta momentu linealeko fotoi bat dagokion bezala, edozein partikula bati ere, bere energia E eta momentu lineala p badira, maiztasuneko eta uhin-luzerako uhin bat dagokio.  Beraz, harrigarria dirudien arren, bai erradiazioak eta baita materiak ere, propietate korpuskularrak eta ondulatorioak dituzte aldi berean. Propietate korpuskularren eta ondulatorioen arteko erlazioa berbera da. Erlazio hau modu simetrikoz adieraz daiteke, uhin-zenbakia, , eta maiztasun angeluarra, , erabiliz. Orduan  (10)  hemen (“h barra”)  De Broglie-ren postulatua esperimentalki egiaztatuta izan da. Partikula-sorta batzuekin, euren momentu linealak ezagututa, interferentzia eta difrakzio esperimentuak burutu dira; lortutako diagramak erradiazio elektromagnetikoarekin lortu direnen oso antzekoak izan dira. irudian, adibidez, elektroi-sorta batek zirrikitu bikoitza jotzean lortzen den interferentzia-patroia erakusten da:   Argiarekin gertatzen den lez, uhin-luzera kalkulatzea posible da, intentsitatearen maximoen arteko distantzia neurtuz. Kasu guztietan, neurtutako uhin-luzera eta de Broglie-ren postulatuak iragarritakoa bat datoz.  Materia arruntaren propietate ondulatorioez ez gara ohartzen, urte askotan zehar argiaren propietate ondulatorioez ohartu ez ginen arrazoi berberagatik: objektu makroskopiko bati dagokion uhin-luzera oso-oso txikia delako. Adibidez, 200 g-ko masadun billarreko bola bat, 1 m/s-ko abiaduraz higitzen ari bada, bere momentu lineala 0.2 kg.m/s-koa da eta dagokion uhin-luzera  Å da. Uhin-luzera hau nukleo atomikoa baino txikiagoa da; hori dela eta, billarreko bola baten higidura bere propietate ondulatorioak kontutan hartu barik azter dezakegu. Halere, elektroi bati dagokion uhin-luzera, elektroiaren energia 10 eV inguru bada (atomo batean elektroiaren lotura-energia tipikoa), gutxi gora behera 3.9 Å da, atomoaren tamainaren antzekoa. Begi bistakoa denez, atomo batean elektroi baten higidura aztertzeko elektroiaren propietate ondulatorioak kontutan hartu behar dira.  100 eV-ko elektroi bati (hau da, 100V-ko tentsioaz elikatzen den elektroia) dagokion uhin-luzera 1.2 Å denez, justu egitura kristalinoen neurrien antzekoa, pentsa daiteke elektroi sorta batek difrakzio fenomenoa gauzatuko duela kristal bat zeharkatzerakoan. Izan ere, Davisson-ek eta Germer-ek lehen aldiz egiaztatu zuten de Broglie-ren hipotesia zuzena zela, nikelezko kristal batek sortutako elektroi sorta baten difrakzioaren patroia neurtu zutenean.     5.- BOHR-EN EREDUA HIDROGENO ATOMORAKO  XX. mendearen hasieran, Fisikaren arazo nagusietako bat materiaren egonkortasuna nola azaldu zen.  Rutherford-en esperimentuek argi erakusten zuten atomoak nukleo bat zeukala eta elektroiak inguruan zeudela: nukleoa txikia, masiboa eta positiboki kargatuta eta elektroiak, berriz, nukleoa baino askoz arinagoak eta nukleoaren inguruan orbitatzen. Baina atomoaren eredurik sinpleena, elektroiak orbita zirkular edo eliptikoetan nukleoaren inguruan suposatzen dituena, ez-egonkorra da, Fisika klasikoaren ikuspegitik. Elektromagnetismo klasikoak dioenez, edozein karga azeleratuk erradiazio elektromagnetikoa igortzen du eta beraz energia galdu. Fisika klasikoaren arabera, ibilbide zirkular bat jarraitzen duen elektroi batek erradiazioa igorri eta energia galdu egiten badu, bere ibilbidearen erradioa gutxituz doa, elektroiak nukleoarekin talka egingo lukeen arte.  Halere, atomoak egonkorrak dira. Gainera, deskarga elektriko batez, gas baten atomoak kitzikatu ondoren, des-kitzikatzen direnean, argiaren uhin-luzera konkretu eta espezifiko batzuk igortzen dituzte (atomo bakoitzaren ezaugarri) eta ez dute igortzen teoria klasikoak adierazten duen modu jarraituan. Kitzikatutako gas batek igortzen dituen uhin-luzera multzoa igorpen-espektroa deitu ohi da. Igorpen-espektroa atomo motaren ezaugarri espezifikoa denez, kitzikatutako gas batean elementu baten presentzia egiaztatzeko erabiltzen da. Igorpen-espektroaren lerro bakoitzari energia zehatz baten fotoiak dagozkio. Espektro batean maiztasun espezifikoak agertzen direnez, kitzikatutako atomoak ez du bere energia galtzen modu jarraituz, kantitate definituez baizik. Kantitateen balioa honakoa da  (11)  hemen,f igorpen-espektroaren maiztasunetako bat da.  Igorpen-espektroan agertzen diren maiztasun diskretuak azaldu ahal izateko modurik sinpleena hau da: Atomo batean elektroien energiek ezin dezakete edozein balio eduki, baizik eta zehatz definitutako balio diskretu batzuk, hots,,,...,,... Esan ohi denez, elektroiaren energia kuantizatuta dago. Energia txikieneko egoerari oinarrizko egoera deitzen zaio. Honek baino energia handiagoa duten egoerei egoera kitzikatua deitzen zaie. Elektroiak fotoi bat igortzen du, energia handiagoko egoera batetik beste energia txikiagoko egoera batera pasatzen denean. Fotoi honen energia bi egoeren energien arteko diferentziaren berdina da: (ikus irudia).  Atomo hidrogenoideen egitura eta euren igorpen-espektroa azaldu zituen lehen teoria Bohr-ek sortu zuen (atomo hidrogenoideak elektroi bakar bat dutenak dira). Bohr-en ereduak ondoko postulatuetan du oinarria: 1.- Atomo hidrogenoide batean, elektroiak nukleoaren inguruan, ibilbide zirkular egonkorretan orbitatzen du, energiarik erradiatu barik. 2.- Ibilbide posibleetan, elektroiaren momentu angeluarra Planck-en konstantearen multiplo oso bat da. 3.- Kitzikatutako atomo batek energia igortzean, fotoi bat igortzen du, eta honen energia hasierako eta amaierako egoeren energien arteko diferentziaren berdina da.  Jarraian, Bohr-en ereduak iragartzen dituen igorpen-lerroak aztertuko ditugu. Elektroiaren ibilbide zirkular baterako, honakoa egiaztatzen da  (12) hemen Z zenbaki atomikoa da.  Hemendik deduzitzen denez, orbita zirkular baterako, energia oso modu sinpleaz kalkula daiteke:  (13)  Momentu angeluarraren kuantizazioaren arabera, orbita zirkularren erradioak balio partikular batzuk baino ezin ditzake hartu  (14)  Erradioaren balio bakoitzari energiaren balio posible bat dagokio. Beraz, Bohr- en ereduaren arabera energia posible bakarrak honakoak dira  (15)  Hemendik ondorioztatzen denez, hidrogenoaren igorpen-espektroan ondoko maiztasunak agertzen dira  (16)  Bohr-en teoriak era zuzenean azaltzen du Hidrogeno atomoaren igorpen- espektroaren oinarrizko ezaugarriak. Hala ere, azterketa zehatzago batek frogatzen duenez, espektroan agertzen diren lerro batzuk oso hurbil dauden lerro batzuen emaitza dira; hau da egitura fina deiturikoa. Bohr-en ereduak ez du azaltzen egitura fin hori. Bestalde, Bohr-en eredua sistema fisiko berezi bati dagokio, hots, atomo hidrogenoideari, eta ereduaren orokortasuna beste sistema batzuetarako ez da nabaria. 6.- UHIN GELDIKORRAK ETA ENERGIAREN KUANTIZAZIOA  Elektroiek propietate ondulatorioak dituztenez, badirudi ondoko posibilitatea suposatzea logikoa dela: uhin geldikorrak sor daitezkeela materia uhinetarako. Mota honetako uhinen existentzia energiaren kuantizazioarekin erlazionatuta dago eta Bohr-en bigarren postulatua ulertarazten du.  Uhin mekanikoak aztertzean ikusi genuenez, sistema fisiko ugarietan sortzen dira uhin geldikorrak, hor bai, uhin-luzera eta maiztasun batzuetarako soilik. Era berean, kasu ugarietan elektroiek, protoiek eta beste materia mota batzuek maiztasun batzuetarako baino ez dituzte onartzen uhin geldikorrak.  Kasu hauetan, uhin geldikorrak energiaren balio diskretuetarako baino ez dira izango, partikularen energia eta berari dagokion uhinaren maiztasuna de Broglie-ren postulatuak erlazionatuta daudelako. Esan ohi denez, energia kuantizatuta dago.  Bohr-en bigarren postulatua oso erraz uler daiteke uhin geldikorrak kontsideratuz. Zirkunferentzia batean, uhin geldikorrek ondokoa betetzen dute  (17) Elektroiek, nukleo atomikoaren inguruan uhin geldikorrak osatzen dituztela onartzen badugu eta dela kontutan hartuz, hauxe lortzen dugu  (18)  hau da, elektroiaren momentu angeluarra kuantizatuta dago. Schrödinger-ek pentsatu zuen energiaren kuantizazioa uhin geldikor kontzeptuarekin uler daitekeela eta Mekanika Kuantikoa garatu zuen. Teoria honen arabera, elektroia uhin-funtzio baten bitartez deskribatzen da, normalean  izendatuta. Arrazoi teknikoengatik, funtzio hau konplexua da eta, ondorioz behaezina. Uhin-funtzioa ondoko uhin ekuazioa betez hedatzen da, hain zuzen ere, Schrödinger-en ekuazioa:   (19)  Schrödinger-en ekuazioa, Fisika kuantikoarentzat, Newton-en ekuazioa, Mekanika klasikoarentzat bezain inportantea da. Newton-en ekuazioak arazo konkretu batean hartzen duen forma, eragiten ari diren indarren menpekoa den bezala, Schrödinger-en ekuazioaren forma, -en menpekoa da, hots, sistema fisikoak jasaten duen energia potentzialaren menpekoa. Orokorrean, Schrödinger-en ekuazioaren ebazpena oso arazo matematiko korapilatsua da eta ez dugu hemen aztertuko.  V energia potentziala denboraren independentea denean, , Schrödinger-en ekuazioak soluzio mota batzuk dauzka, egoera geldikorrak deiturikoak. Soluzio hauek arestian aipaturiko uhin geldikorren baliokideak dira.  Askotan, partikulak potentzial batzuen eraginpean ezin dira espazioko eskualderen batetik irten. Kasu hauetan partikula egoera lotu batean dagoela esaten da. Froga daitekeenez, partikula bat espazioko eskualde mugatu batean egon behar bada, egoera geldikorrak energiaren balio diskretuetarako baino ez dira existitzen. Beraz, egoera lotuen energia kuantizatuta dago.     7.- UHIN-FUNTZIOA ETA PROBABILITATEA  Orain arte ikusi dugunez, materia uhin-funtzio batek deskribatzen du, eta uhin- funtzio hori Schrödinger-en ekuazioaren arabera hedatzen da. Bestalde, detektatze esperimentuetan materiaren izaera korpuskularra agerian jartzen da. Adibidez, elektroiekin egindako esperimentu batean, elektroi bat dagoen ala ez detektatzen da, baina sekula ez dira elektroiaren frakziorik agertzen, elektroia uhin-funtzio jarrai batez deskribatu izan arren. Aurkitu behar da zein erlazio dagoen uhin-funtzioaren eta partikula bat detektatzeko posibilitatearen artean. Gaur egun, Born-en uhin-funtzioaren interpretazioa onartzen da: honek erlazio probabilistiko bat ematen du. Erlazio hau argi ulertzeko, lehenik, erradiazioaz pentsatzea komenigarria da. Ikuspuntu klasikotik, erradiazioa eremu elektriko eta magnetiko oszilakorrei dagokie eta eremuen moduluen karratua handiagoa denean erradiazioa ere intentsuagoa da. Uhin harmoniko linealki polarizatuaren kasu sinplean, argiaren intentsitatea honela adieraz daiteke  (20)  Intentsitatea eremu elektrikoaren moduluaren karratuaren proportzionala da. Hau da interferentzien jatorria. Erradiazioak ibilbide desberdinak har ditzake bere hedapenean, adibidez, bi zirrikiturekin topo egiten duenean. Puntu batean, eremu elektrikoa bi zirrikituetatik ailegatzen diren eremuen batura da. Bi eremuak fasean ailegatzen diren puntuetan, intentsitatea lau bider biderkatzen da (2E-ren karratua dugu). Bi eremuak, berriz, fase oposizioan ailegatzen direnean eremu erresultantea nulua izango da eta intentsitatea ere bai.  Halere, detektatze prozesu batean fotoiak ikusten ditugu, ailegatzen direla ala ez direla ailegatzen. Intentsitatea detektagailuraino ailegatzen diren fotoi kopuruarekin erlazionatuta dagoenez, puntu batean dagoen eremu elektrikoaren karratua, denbora unitateko ailegatzen diren fotoi kopuruaren proportzionaltzat interpreta daiteke. Ongi pentsatzen badugu, ohartuko gara interpretazio hau denbora tartea oso luzea denean baino ez dela baliagarria. Denbora tartea txikiegia bada interpretazioak fotoi-frakzioak ailegatzen direla inplikatuko luke eta jakin badakigunez hau ez da posible. Beraz interpretazio probabilistiko batera mugatu behar dugu. Puntu batean dagoen eremu elektrikoaren karratua ondoko probabilitatearekin dago erlazionatuta: fotoi batek puntu horretan erasotzeko duen probabilitatea denbora eta bolumen unitateko. Materiaren kasuan, oso antzeko zerbait gertatzen da. Materiaren partikula bakoitzari uhin-funtzio bat dagokio. Fotoi bat detektatzeko dagoen probabilitatea eremu elektrikoaren karratuaren proportzionala den bezala, partikula bat posizio batean aurkitzeko dagoen probabilitatea uhin-funtzioaren karratuaren proportzionala da:  (21)  Probabilitatea uhin-funtzioaren karratuaren proportzionala izateak, hauxe inplikatzen du: materiarako, erradiazioarekin gertatzen den bezala, interferentzia fenomenoak gerta daitezkeela. Aurreko atalean ikusitako egoera geldikorrak uhin-funtzioak dira eta puntu batean partikula bat aurkitzeko dagoen probabilitatea adierazten dute. Geldikor izena dute partikula bat puntu batean aurkitzeko probabilitatea denboraren independentea delako.  8.- HEISENBERG-EN ZIURGABETASUNAREN PRINTZIPIOA  Edozein uhin motatan, uhin luzerak distantzia bat neurtzen du: oszilazio-egoera zehazki berbera duten bi punturen artekoa. Beraz, ondo definitutako uhin-luzera bat daukan uhin-funtzioa espazio osoan zehar hedatu behar da, -ka errepikatuz. Born-en interpretazioaren arabera, espazioko edozein puntutan partikula aurkitzeko dagoen probabilitatea finitua da.  Hala ere, askotan, materia espazioko eskualde batean mugatuta dago. Born-en interpretazioaren arabera, zabaleradun eskualde batean mugatuta dagoen partikula bati dagokion uhin-funtzioak, eskualde horretan, anplitude handia izan behar du eta, espazioko beste eskualdeetan, anplitude arbuiagarria; honela, partikula eskualde horretan aurkitzeko dagoen probabilitatea, eskualdetik kanpo aurkitzeko dagoena baino askoz handiagoa da. Mota honetako funtzioa, uhin-pakete deiturikoa lortzeko, uhin-luzera ezberdinak dituzten uhin-funtzioak gainezarri behar dira. Froga daitekeenez, zabaleradun uhin- paketea eraikitzeko, uhin harmonikoen multzo bat erabili behar da, euren uhin- zenbakia tartean, ondokoa egiaztatzen duena  (22)  Uhin-zenbakia partikularen momentu linealarekin zuzenki erlazionatuta dagoenez, uhin-zenbakiaren balio batzuen existentziak adierazten du uhin-pakete batean momentu linealaren balio posible batzuk existitzen direla. Balio horiek tartean egongo dira, ondokoa egiaztatzen duena:  (23)  Emaitza horri Heisenberg-en ziurgabetasunaren printzipioa deitzen zaio. Partikula bat espazioko zabaleradun eskualde batean badago, berari dagokion uhin-funtzioa uhinen gainezarmen bat da, eta gainezarmeneko uhinen momentu linealak eta tartean daude.  Partikula zehazki lokalizatzeko, bere posizioan dagoen ziurgabetasuna txikia izan behar da. Baina, Heisenberg-en printzipioak inplikatzen duenez, posizioaren ziurgabetasuna zenbat eta txikiagoa izan orduan eta , momentuaren ziurgabetasuna, handiagoa da.  Partikula baten posizioa zehazki lokalizatzea bere momentu linealari buruzko informazioa galduz baino ez da posible. Eta alderantziz, Partikula baten momentu lineala zehazki ezagutzea bere posizioari buruzko informazioa galduz baino ez da posible.                                     ARIKETAK  1.-Zenbat fotoi segundoko irradiatzen du 100 MHz-eko uhin elektromagnetikoen igorle batek bere potentzia 100 kW bada? Zein da fotoi bakoitzaren momentu lineala? Emaitza: n = 1.51x1030 fotoi/s, p = 2.21x10-34N·s  2.- Kalkulatu 1016Hz-eko fotoi baten energia eta momentu lineala. Emaitza: E = 41.4eV, p = 41.4 eV/c  3.- 100 MHz-eko uhin elektromagnetiko lau batek perpendikularki jotzen du 0.3 m2-ko gainazal bat,I = 10-4 W/m2-ko intentsitateaz. Zenbat fotoi segundoko iristen dira gainazalera? Emaitza: n = 4.52x1020fotoi/s  4.- Esperimentu batean, material baten balazta-potentzialak neurtu dira, uhin luzera desberdinetarako. Taulan adierazten dira lortutako emaitzak:      ( Å)        2500             3100             3700         4000    V0 ( V)          2               1               0.5          0.14 Kalkulatu materialaren lan-funtzioa eta esperimentutik deduzitzen den Planck-en konstantearen balioa.. Emaitza:W = 2.83 eV; h = 6.42x10-34J·s  5.- Potasiozko xafla batean efektu fotoelektrikoa gertatzen da -ko eta I = 2 W/ m2-ko argi ultramoreaz. Potasioaren lan-funtzioa da. Kalkulatu: (a) Fotoelektroien energia zinetiko maximoa; (b) Gainazalean erasotzen duten batezbesteko fotoi kopurua denbora eta azalera unitateko. Emaitza: a) 2.75 eV b) n= 2.52x1018 fotoi/m2s  6.-Bi zelula fotoelektriko desberdinetan-ko argiak erasotzen du. Batak atariko uhin-luzera du. Bestearen atari-energia lehenengo zelularenaren bikoitza da. Kalkulatu balazta-potentziala bi kasuetan. Emaitza:Vo= 0.41V, bigarren zelulan ez dago igorpen fotoelektrikorik 7.-Gainazal batean -ko argiak erasotzen du eta igorritako fotoelektroien balazta-potentziala 0.7 V da. Zenbat da lan-funtzioa? Argia aldatutakoan balazta-potentziala 1.43 V bada. Zein da uhin-luzera berria ? Emaitza:1.82 eV, 381nm  8.-Sustantzia batean Compton-en dispertsioa gertatzean, aldaratutako elektroien energia maximoa () 60 keV da. Zein da argi-erasotzailearen uhin-luzera? Emaitza: = 0.0787 Å  9.- Pausagunean dagoen elektroi aske batek 105eV-ko fotoi bat dispertsatzen du. Fotoiaren dispertsio norabideak 135º-ko angelua osatzen du eraso- norabidearekin. Kalkulatu: (a) fotoi dispertsatuaren uhin-luzera, (b) elektroiaren energia zinetikoa; (c) zein norabidetan irten den elektroia. Emaitza: a)  = 0.165Å b) 25 keV c) 19º fotoiaren eraso-norabidearekin  10.- 104 eV-ko fotoi batek pausagunean dagoen elektroi aske batekin talka egiten du eta 60º-ko angeluaz dispertsatzen da. Kalkulatu: (a) fotoiaren energia eta uhin-luzera aldaketak; (b) elektroiaren energia zinetikoa, eta bere higiduraren norabidea. Emaitza: a) Å, eV b) eV, 59.5º  11.- Kalkulatu de Broglie-ren uhin-luzera honako kasuetan: (a) 1g-ko masadun perdigoi bat, 1 km/s -ko abiaduraz; (b) elektroi bat, 50 eV-ko energia zinetikoaz; (c) neutroi bat, 0.1 eV-ko energia zinetikoaz. Datuak: melektroi = 9.11x10-31 kg, mneutroi =1.67x10-27 kg. Emaitza: a) 6.63x10-34m b) 1.73 Å c) 0.9 Å  12.- Partikula baten momentu lineala “1 zati mila”-ko zehaztasunez neurtzen da. Kalkulatu bere posizioan dagoen ziurgabetasuna ondoko partikuletako bat bada: (a) 2g-ko masadun perdigoi bat, 10 m/s-ko abiaduraz (b) elektroi bat, 50 eV-ko energia zinetikoaz . Emaitza: a) 5.3x10-30m b) 2.7x10-8 m 
