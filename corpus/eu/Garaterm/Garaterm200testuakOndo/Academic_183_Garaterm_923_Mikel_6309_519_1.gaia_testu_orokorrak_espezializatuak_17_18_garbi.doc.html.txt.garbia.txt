                          Terminologia eta testu espezializatuak     1. gaia  Testu orokorrak eta testu espezializatuak: lexikografia vs terminografia  Edukiak   ________________________________________________________ |1.1.Jakintza orokorra eta jakintza espezializatua       | |1.2.Komunikazio espezializatuaren ezaugarri pragmatikoak| |1.3.Diskurtso espezializatuak                           | |1.4.Testu espezializatuak eta erregistro espezializatuak| |1.5.Hizkera orokorrak eta hizkera espezializatuak       | |1.6.Lexikografia vs Terminografia                       | |________________________________________________________|  Helburuak  - Komunikazio espezializatuaren ezaugarrien gainean gogoeta egitea, eta horrek komunikazio espezializaturako aukeratzen diren hizkuntza-baliabideen gainean duen eragina ikustea. - Testuak espezializazio mailaren arabera sailkatzea. - Testu espezializatuen barruan hizkuntza-unitate espezializatuak eta orokorrak bereiztea. - Lexikografiaren eta Terminografiaren arteko bereizketaren inguruko lehen gogoeta egitea. 1.1. Jakintza orokorra eta jakintza espezializatua Jaiotzen garen unetik ikasten hasten gara inguruan dugun munduari buruz. Etxean, familian, lagunekin, kalean ari garenean harremana dugu inguruan dugun munduarekin. Harreman hori zentzumen-organoen bidez (ikusmena, entzumena, usaimena, ukimena, dastamena) edukitzen dugu eta ikasten joaten gara esperientzia horietatik. Eguneroko esperientzia horren bidez edozein gizakik bizi den gizartean lortzen duen jakintza horrijakintza orokorraesaten diogu. Jakintza hori hizkuntzarekin batera ikasten dugu: inguruan ditugun objektuen eta kontzeptuen berri dugunean, objektu eta kontzeptu horien izenarekin batera era askotako nozioak gureganatzen ditugu. Izan ere, zentzumenen bidez harturiko sentsazio horiek garunean informazio modura metatu ahal izateko hizkuntza (adimenezko hizkuntza) erabiltzen dugu, ikertzaile batzuen iritziz. Informazio hori guztia garunean gordetzen dugu, eta memoria luzea esaten zaion moduluan metatzen dugu. Jakintzaespezializatua(eta haren barruanjakintza zientifikoa) edukien egituratzesistematikoagoada. Jakintza espezializatuakikasketa esplizituaeskatzen du, zientzialarien komunitatean adosturiko erreferentzia- eskema zehatz baten bidez egituratzen baita. Jakintza espezializatua gureganatzen dugunean, prozesatzen ditugun nozioak ez dira guztiz berriak, aldez aurretik garunean metatu dugun jakintzarenbirformulaziosakonagoa edo azalekoagoa izaten dira. Izan ere, nozio espezializatuak adierazteko erabiltzen ditugun etiketak askotan nozio orokorrak adierazteko erabiltzen ditugun berberak dira, baina zehazkiago definiturik, mugaturik eta eskema batean kokaturik. Birformulazio hori egin ahal izateko, memoria luzean dugun kontzeptu-eskema berreskuratu behar dugu, heltzen zaizkigun datu berriekin erkatu, eta eskema berria eraiki, garunean berriro ere gordetzeko.          PROZESU ONOMASIOLOGIKOA Terminologia Teoria klasikoaren ikuspuntu honetatik Terminologia hiru ezaugarritan bereizten zen Lexikologiaren teoriatik:    1. Kontzeptua denominazioaren aurretik dago.    2. Unitate terminologikoa da interesgune bakarra, hizkuntzaren       deskribapenean kontuan har daitezkeen gainerako mailak alde batera       utzirik.    3. Ikuspegi edo hurbilketa diakronikoak alde batera uzten dira.  Nolanahi ere, terminologiaren teoria berriek (Sozioterminologia, Terminologiaren Teoria Komunikatiboa eta Terminologiaren teoria Soziokognitiboa) zalantzan jarri dituzte WÃ¼sterren teoria klasikoaren abiapuntuko ideiak. Horrek eragin du terminologia-lanerako metodologia ere zalantzan jartzea, eta lexikografiaren metodoen antzekoak erabiltzea. Hurrengo gaietan aldaketa horiei buruz hitz egingo dugu.                BIBLIOGRAFIA
