                                  6._GAIA:_“JABETZA_”   I.-ARAUDIA -Espainiako Konstituzioa -Kode Zibila -Prozedura Zibilaren Legea   II.- LEGEZKO KONTZEPTUA   Liburuki honen lehenengo gaian aurreratu ziren indarrean dagoen jabetza- eskubidearen kontzeptuari eta esanahiari buruzko ezaugarri garrantzitsuenak. Haiek azpimarratzera eta berri batzuk plazaratzera bideratuko da, beraz, gai hau.   Espainiar ordenamenduan, jabetzaren legezko definizioa KZko 348. artikuluak bakarrik eskaintzen du: La propiedad es el derecho de gozar y disponer de una cosa, sin más limitaciones que las establecidas en las leyes. El propietario tiene acción contra el tenedor y el poseedor de la cosa para reivindicarla.Frantziako Kode Zibilak 544. artikuluan jabetza definitzen duenean, eskubide hori absolutua dela dio, legeek eta erregelamenduek ezarritako debekuak errespetatu behar dituela kontuan hartuta. Espainiar doktrinan KZko 348. artikuluan definitzen den jabetza-eskubidea absolutua badela ere dioten egileak dauden arren, gehiengoak Espainiako Estatuan jabetza- eskubidea absolutua ez dela azpimarratzen du, izan ere, Kode Zibila aldarrikatu zenean, 1889an, liberalismo epelago bat hartu zuen oinarritzat espainiar legegileak. Eztabaida honek, izatez, eragina du jabetza-eskubidearen oinarrizko ezaugarriak zerrendatzeko orduan, modu ezberdinean ikusten baitituzte batzuek zein besteek.   Hala, Frantziako ordenamenduak eskaintzen duen definizioa Espainiako Estaturako ontzat ematen dutenek, oinarrizko ezaugarria jabetzaren izaera absolutuadela diote. Izaera hori legegileak ezarritako debekuek soilik malgutu dezakete, eta gainera, debekuok era murritz batean interpretatu beharko dira. Ondorioz, egile horiek jabetza esklusiboaeta betirakoa dela diote: esklusiboa, jabeak hirugarrenen erasoak galaraz edo kontrajar ditzakeelako; betirakoa, behin- behineko jabetza onartzeak bere izaera absolutuarekin talka egingo lukeelako, alegia. Espainiako Kode Zibilak 348. artikuluak eskaintzen duen definizioa era malguago baten ulertzen duten egileek, aldiz, aurreko hiru ezaugarri horiek argitzen dituzte: absolutua da hirugarrenen aurrean aurkagarria den heinean, ez jabeak dituen ahalmenei erreparatuz; esklusiboa da, era berean, hirugarrenen erasoak ekidin edo kontrajar ditzakeelako jabeak; eta, betirako ez da, denbora bati lotutako jabetzak badaudelako (ordezpen fideikomisario bidez kateatutakoa, adibidez). Gainera, egile horiek diote aipatutako izaera absolutu eta esklusibo hori, izatez, beste eskubide erreal guztiek dituztela; erga omnes indarra onartzen zaien heinean, ez direla, finean, ezaugarriok, jabetzari soilik lotutakoak. Azken urteotan, beraz, eztabaida horri buelta eman nahian edo, beste ezaugarri batzuk zerrendatu dituzte egileek jabetza-eskubideari dagokionez:    1. OROKORTASUNA: eskubide erreal mugatuekin gertatzen ez den bezala,       jabetza-eskubidearen titularrak gauzak eskaintzen dituen zerbitzu eta       erabilpen guztiak izango ditu bere esku, legegileak ezarritako mugak eta       hirugarrenen eskubide errealak errespetatuz, noski. Horrela ulertu behar       da, egile gehienen iritziz, KZko 348. artikuluak jasotzen duen derecho de       gozar y disponer adierazpena. Hala ere, estatuko legegileak, batez ere       hiri-jabetzan, garrantzi handiko mugak ezartzen dizkio titularraren       jabetza-eskubideari, eta orokortasun hori kolokan jartzen du askotan.    2. ABSTRAKZIOA: jabetzak ez du bere izaera galduko, ezaugarri honi jarraiki,       nahiz eta titularrak xedatzeko debeku bat izan, hirugarren baten aldeko       eskubide erreal batekin grabatua egon (gozamena, hipoteka, adib.) edo/eta       legegilearen murrizketak errespetatu behar izan. Jabetzak, nahiz eta       titularrak gauza erabiltzeko edo xedatzeko ahalmenik ez izan, jabetza       izaten jarraituko du. Ez da, bada, botere edo ahalmen zehatz batzuekin       derrigorrez lotu behar den titulartasuna. Hala ere, abstrakzio honi       denbora-mugak ezarri behar zaizkio, ez baita oso ulerkorra betirako       ahalmenik gabe, hau da, hutsik, dagoen eskubide bat jabetza gisa hartzea.    3. ELASTIKOTASUNA: nahiz eta legegileak mugak ezarri jabetza-eskubideari edo       berau hirugarren baten aldeko eskubide erreal mugatu batek grabatu, muga       horiek eta eskubide hauek iraungitzen direnean, jabeak berriz eskuratuko       du gauzaren erabilpen askea eta osoa. Zentzu horretan esaten da jabetza-       eskubidea elastikoa dela.    4. IZAERA BATERATUA: jabetza-eskubidea bera da. Ez da gauzaren edo       objektuaren arabera aldatzen. Beti du, mugak eta debekuak kontuan       hartuta, eduki bera. Hala ere, lege berezi batzuek ñabardura jakin batzuk       dituzte, baina, Kode Zibilak ezartzen duen eraentzak ez ditu kontuan       hartzen, beraz, izaera bateratu hori aldarrika liteke, nolabait.   Jabetza-eskubidea ZENTZU BERTIKALEAN hedatzen dela ere aipatu beharra dago. Horrela xedatzen du KZko 350. artikuluak: El propietario de un terreno es dueño de su superficie y de lo que está debajo de ella, y puede hacer en él las obras, plantaciones y excavaciones que le convengan, salvas las servidumbres, y con sujeción a lo dispuesto en las leyes sobre Minas y Aguas y en los reglamentos de policía.Lurraren jabeak, beraz, gainean eta azpian dagoena bere egiten du, jabetzaren hedadura bertikal hori dela eta. Hala ere, hedadura horri mugak ipini behar zaizkio. Egile gehienek irizpide ekonomikoen eta teknologikoen arabera egun eta etorkizunean ezar daitezkeen mugei egiten diete erreferentzia. Horiek hedadura hori murriztu ahal izango baitiote jabeari, beharrezkoa suertatzen bada. Ez dago argi, halaber, lurra, gainean dagoena eta azpian kokatzen dena jabetza independenteen objektu diren, eta, beraz, jabeak bereiztuta xeda ditzakeen, ala, kontrara, hirurak jabetza bakar baten objektu gisa hartzen diren.   Orobat, Espainiako Estatuan, 1978ko Konstituzioaz geroztik, Frantziako Kode Zibilak jabetzari buruz ezartzen duen kontzeptu liberala KRISIALDIAN dagoela ondorioztatu behar da. Hala, XIX. mendeko azken hamarkadetan, jabetzak, jabearen interes esklusiboez gain, FUNTZIO SOZIAL bat bete behar zuela aldarrikatzen hasi ziren egile asko. Estatuaren interbentzio hori, jabetza- eskubidearen hedadura juridikoari begira, lege berezien bidez egin zen hasieran. 1978ko Konstituzioa aldarrikatu zenean, 33. artikulua arduratu zen funtzio sozial hori argi azpimarratzeaz, jakina den bezala: 1. Se reconoce el derecho a la propiedad privada y a la herencia. 2. La función social de estos derechos delimitará su contenido, de acuerdo con las leyes. 3. Nadie podrá ser privado de sus bienes y derechos sino por causa justificada de utilidad pública o interés social, mediante la correspondiente indemnización y de conformidad con lo dispuesto por las leyes.Xedapen horrek ez du esan nahi, hala ere, jabetza-eskubidea absolutua dela eta, salbuespen gisa, funtzio sozialari erreparatuz, Estatuko legegileak debekuak edo mugak ezar diezazkiola (beti lege baten bitartez, noski), baizik eta jabetza-eskubidearen eduki normala funtzio sozialaren araberakoa dela beti. Jabetza-eskubidearen kontzeptuan bertan sartzen du, beraz, Espainiako Konstituzioak, funtzio sozialaren ukanbeharra. Hala ere, hirigintza arloko zenbait arau autonomikok larregi mugatzen dute jabearen eskubidea, eta honi eskubidearen ahalmen batzuk soilik egozten dizkio. Eta jarrera honek, finean, jabetza-eskubidearen orokortasuna kolokan jartzen duela aitortu beharra dago, eta argi urratzen duela Espainiako Konstituzio Auzitegiak jabetzari buruz eskaintzen duen definizioa. Desnaturalizatu egiten dute eskubidea. Oreka mantendu beharra dago, beraz, funtzio sozialaren eta jabetza-eskubidearen oinarrizko ezaugarrien artean.     III.-JABETZA MUGATZEA   Jakina da, beraz, estatuko legegileak soilik muga dezakeela jabetza- eskubidearen hedadura lege maila duten arauen bidez, ez dekretu edo erregelamendu bidez, alegia (EK-ko 33. art. eta KZko 348. art.). Baina EK-ko 53. artikuluak legegilea behartzen du, mugatze hori egitean, eskubidearen “funtsezko edukia” errespetatzera. EAK da “funtsezko eduki” hori zein den definitzeaz kargutzen dena, 1981eko apirilaren 8ko epaia dela medio: aquella parte del contenido del derecho que es absolutamente necesaria para que los intereses jurídicamente protegibles, que dan vida al derecho, resulten real, concreta y efectivamente protegidos. Se rebasa o se desconoce el contenido esencial cuando el derecho queda sometido a limitaciones que lo hacen impracticable, lo dificultan más allá de lo razonable o lo despojan de la necesaria protección. Estos dos caminos no son alternativos ni menos todavía antitéticos, sino que, por el contrario, se pueden considerar como complementarios, de modo que al enfrentarse con la determinación del contenido esencial de todo concreto derecho, pueden ser conjuntamente utilizados, para contrastar los resultados a los que por una u otra vía puede llegarse.Legezko muga zehatz horiez gain, halaber, fede onak eta eskubidearen abusuak ezartzen dituen muga orokorrak ere errespetatu beharko ditu jabetza-eskubidearen egikaritzak.   Legezko muga horiek jabetza ezaugarritzen duten ahalmenen gainean ezarri ohi dira: GOZATZEKO AHALMENA eta XEDATZEKO AHALMENA. Xedatzeko debekuak liburuki honen 2. gaian aztertu ziren. Oraingoan, gozamen-eskubidea mugatzen duten arauak aztertuko dira. Eremu honetan, ezinbestekoa da AUZO-HARREMANEN gaineko eraentza juridikoa aipatzea. Lur-sailak bata bestearen alboan daudenean, auzokoen harremanak orekatuak izan daitezen, legegileak zenbait arau ezartzen dizkie horien jabeei. Batzuetan, jabetza-eskubidea mugatu egiten du, eta beste batzuetan, berriz, lur-sail baten gainean auzoko baten aldeko zortasun bat ezartzea baimentzen du, eta eskubide errealak sortzen ditu legearen poderioz. Auzo-harreman horiek arautzearren, hauek dira Kode Zibilak jasotzen dituen xedapen esanguratsuenak:   1.-KZko 569. artikulua: Si fuere indispensable para construir o reparar algún edificio pasar materiales por predio ajeno, o colocar en él andamios u otros objetos para la obra, el dueño de este predio está obligado a consentirlo, recibiendo la indemnización correspondiente al perjuicio que se le irrogue. 2.-KZko 586. artikulua: El propietario de un edificio está obligado a construir sus tejados o cubierta de manera que las aguas pluviales caigan sobre su propio suelo o sobre la calle o sitio público, y no sobre el suelo del vecino. Aun cayendo sobre el propio suelo, el propietario está obligado a recoger las aguas de modo que no causen perjuicio al predio contiguo. 3.-KZko 552. artikulua: Los predios inferiores están sujetos a recibir las aguas que naturalmente y sin obra del hombre descienden de los predios superiores, así como la tierra o piedra que arrastran en su curso. Ni el dueño del predio inferior puede hacer obras que impidan esta servidumbre, ni el del superior obras que la agraven. 4.-KZko 581. artikulua: El dueño de una pared no medianera, contigua a finca ajena, puede abrir en ella ventanas o huecos para recibir luces a la altura de las carreras, o inmediatos a los techos, y de las dimensiones de 30 centímetros en cuadro, y, en todo caso, con reja de hierro remetida en la pared y con red de alambre. Sin embargo, el dueño de la finca o propiedad contigua a la pared en que estuvieren abiertos los huecos podrá cerrarlos si adquiere la medianería, y no se hubiera pactado lo contrario. También podrá cubrirlos edificando en su terreno o levantando pared contigua a la que tenga dicho hueco o ventana. 5.-KZko 582. artikulua: No se puede abrir ventanas con vistas rectas, ni balcones u otros voladizos semejantes, sobre la finca del vecino, si no hay dos metros de distancia entre la pared en que se construyan y dicha propiedad. Tampoco pueden tenerse vistas de costado u oblicuas sobre la misma propiedad, si no hay 60 centímetros de distancia. 6.-KZko 583. artikulua: Las distancias de que se habla en el artículo anterior se contarán en las vistas rectas desde la línea exterior de la pared en los huecos en que no haya voladizos, desde la línea de éstos donde los haya, y para las oblicuas desde la línea de separación de las dos propiedades. 7.-KZko 589. artikulua: No se podrá edificar ni hacer plantaciones cerca de las plazas fuertes o fortalezas sin sujetarse a las condiciones exigidas por las leyes, ordenanzas y reglamentos particulares de la materia.   Zentzu honetan koka daitezke, besteak beste, aipatutako xedapenez gain, KZko 571-579, 590-592 eta 612. artikuluak. Kontua da, estatuko legegileak xedapen guzti horiek zortasun-eskubide errealaren araudian sartzen dituela eta honekin nahasten dituela, eta ez dira gauza bera, halabeharrez. Zortasuna eskubide erreal zehatz bat da, zentzu hertsian, zeinaren bidez onibar bat (predio) beste onibar baten jabea den hirugarrenaren aldeko eskubide erreal batekin grabatzen baita. Hala, bi onibar egongo dira: ‘nagusia’ (predio dominante) eta ‘zerbitzaria’ (predio sirviente). ‘Zerbitzariaren’ jabeak izango du bere onibarra ‘nagusiaren’ jabearen aldeko eskubide erreal batekin grabatua. Zortasunak hainbat eduki izan ditzake, kasuz kasu: onibar nagusiaren jabeak onibar zerbitzaria erabil dezake animaliei ura emateko, bertan ura badago, bertatik animaliak igarotzeko, pertsonak igarotzeko… Eta, noski, onibar zerbitzariaren jabeak jasan egin beharko du bestearen eskubidea (KZ-ko 554, 555, 564 eta 588. art., adibidez). Baina auzo-harremanek ez dute zertan zortasunaren forma hartu beti. Betebehar soilak izan daitezke, orokorrak, oraintsu, adibide gisa, ipini diren xedapen batzuetan argi adierazten den bezala, alegia. Orobat, auzo-harremanen kalifikazioa jasotzen duten arauek jabe-auzokideek, haien onibarren hurbiltasuna dela eta, izan ditzaketen gatazkei soluziobide bat aurkezten diete. Horretarako, kasuz kasu, jabetzaren edukia mugatzen dute, batez ere, eta jabearen gozamen-eskubideari erreparatzen diote.   Auzo-harreman horien araudiari dagokionez, kezka bat sortzen da, halaber: zein puntutaraino jasan behar duen jabe batek, harreman horietan oinarrituz, beste batek sor diezazkiokeen kalteak? Hainbat teoria plazaratu dituzte, urteetan zehar, egileek, galdera horri erantzuna emateko. Erromatar zuzenbidetik dator, esaterako, IMMISIOaren tesia, zeinaren bertutez debekatzen zaion jabeari alboko onibarrean edo jabetzan elementu arrotzak jaurtitzea. Erdi Aroan, berriz, EMULATIOaren tesia gailendu zen, zeinaren bidez, jabeari, bere onibarrean, nahi zuena egitea baimentzen zitzaion, betiere beste jabe bat kaltetzeko nahiak soilik bultzatuta egiten ez bazuen. Industria Iraultzarekin bat immisioak areagotu egin ziren, eta horrekin batera, erromatar formula berpiztu zuten. Immisioen artean, beraz, bereizten hasi ziren ZUZENAK (elementu arrotzak jaurtitzea beste batena den lur-sail edo onibar batera) eta ZEHARKAKOAK (norberaren jabetzan jaurti eta beste baten jabetzara zabaltzen diren elementu arrotzak). Denborarekin, immisioen afera konplexuagoa izaten hasi zen: zaratak, bibrazioak, uhin elektromagnetikoak, kutsadura, erreketan zikinkeria uztea, eta atmosferari egindako kalteak, besteak beste. Kode Zibilak ez du inolako arau zehatzik jasotzen immisioei dagokienez. Bai, ordea, Alemaniako, Italiako eta Portugalgo Kode Zibilek. Espainiako Auzitegi Gorenak, arazo hauek konpontzeko, immisioen kasuan, analogiaz, KZko 1908. artikulua aplikatu ohi du (KZko 7. artikuluak jasotzen duten eskubide-abusuaz gain): Igualmente responderán los propietarios de los daños causados: 1º. Por la explosión de máquinas que no hubiesen sido cuidadas con la debida diligencia, y la inflamación de sustancias explosivas que no estuviesen colocadas en lugar seguro y adecuado. 2º. Por humos excesivos, que sean nocivos a las personas o a las propiedades. 3º. Por la caída de árboles colocados en sitios de tránsito, cuando no sea ocasionada por fuerza mayor. 4º. Por las emanaciones de cloacas o depósitos de materias infectantes, construidos sin las precauciones adecuadas al lugar en que estuviesen.Hala, erantzukizun zibilaren eremuan kokatzen ditu EAGk konponbide horiek. Azken urteotan, hala ere, kaltetuek, Espainiako Konstituzioan jabetza- eskubideak baino babes handiagoa duten beste eskubide batzuk kaltetzen direla defendatu dute (familiaren eta pertsonaren intimitatea, bizilekuaren bortxaezintasuna edo/eta osotasun fisikoa eta morala). Ikus daiteke, zentzu honetan, EAGren 2003ko apirilaren 4ko epaia. Erantzukizun zibilaren esparruaz gain, urtebeteko epea soilik duen akzioa kaltetuen esku uzten duena, ukatzeko akzioa (acción negatoria) ere horretarako erabil daitekeela argudiatu dute zenbait egilek (BERCOVITZ).   Estatu mailako hainbat legek auzo-harremanak era partzial baten arautzen dutela aipatu beharra dago, halaber (esaterako, Hiri Errentamenduei buruzko 1994ko Legeko 27.2 art.). Agian, deigarrienak JABETZA HORIZONTALAREN LEGEAK ezartzen dituenak dira, batez ere bere 9. artikuluan, b), c) eta d) azpiataletan, alegia. Aurrerago ikusiko den JHLko 7.2. artikulua ere zentzu horretan kokatzen da, argi eta garbi, kalteak sortzen dituen jabea zigortzeko aukera ematen duena, alegia. JHLko arauek antzekotasun handia dute, pisuen eta lokalen hurbiltasunean oinarrituta, Kode Zibilak zortasunen araudian jasotzen dituen zenbait xedapenekin.   Bukatzeko, ius usus inocui formula aipatuko da, jabetzaren mugapen gisa. Aragoiko Zuzenbideak antzeko formula bat jasotzen du eta era honetan adieraz liteke: edozeinek erabil dezake beste baten edukitza betiere edukitzailearen kalterako egiten ez badu. Horren adibide dira, esaterako, beste batena den onibar bat erabiltzea, beste baten onibarrak ekoizten dituen eta erori diren fruituak aprobetxatzea, beste baten lur-sailean dagoen iturri batetik edatea, etab. Egile askoren iritziz, eskubide hori zuzenbidearen printzipio orokor bat litzateke, tradizio juridikoan oinarritzen dena. Zentzu horretan aipatzen da Zigor Kodearen 588.3 artikulua, zeinaren arabera, falta bezala kalifikatzen baita beste batena den lur-sailean sartzea uzta jaso baino lehen. Horrek esan nahi du, beraz, uzta jada bilduta badago, ez dela zigorra aplikatuko, ius usus inocuiaren adibide gisa. Jabearen jarreraren araberakoa izango da, finean, eskubide edo printzipio honen garapen murritza edo zabala. Hala ere, aztertu beharko litzateke, kasuz kasu, zein puntutaraino erortzen den jabe horren jarrera KZko 7. artikuluaren eremupean, eskubidearen abusuari dagokionez.     IV.-JABETZA DEFENDATZEA   Hirugarrenen erasoen aurrean, jabeak bere eskubidea defenda dezakeela argi dago. Atal honetan, jabeak bere eskura dituen hainbat akzioren eraentza juridikoa aztertuko da.   1.-ERREBINDIKAZIO-AKZIOA   Akzio honen bitartez, edukitzailea ez den jabeak berea dena berreskura dezake jabea ez den edukitzailearen aurrean. Hori da akzioaren helburua eta hala aipatzen du KZko 348.II artikuluak: El propietario tiene acción contra el tenedor y el poseedor de la cosa para reivindicarla.Jabea denak, beraz, ez du objektuaren edukitza eta akzio hori dela medio ‘errebindikatu’ edo berreskuratu nahi du, titulu zilegirik gabe edukitzan duenari eskuetatik kenduz.   JABEAk izango du, beraz, akzioa tarteratzekolegitimazio aktiboa. Jabea bakarra izan daiteke, baina jabekidetzaren suposamenduan, edozein jabekidek izango du zilegitasun prozesala akzioa tarteratzeko. Ondasun-erkidegoa badago, edozein kidek tartera lezake, erkidegoaren onuran egiten badu, haren izenean gauza erreklamatuz, eta hark lortutako efektuak denei aplikatuko zaizkie. Edozelan ere, akzioa tarteratzen duenak jabea dela frogatzen duen TITULU ZILEGIA aurkeztu beharko du (titulua eta modua, usukapioa, akzesioa…), berari baitagokio jabea dela egiaztatzea. Demandatuak kontrakoa froga dezake, noski.   Demandatua izateko legitimazio pasiboa jabea ez den edukitzailea da, hots, berea ez den zerbait titulu zilegirik gabe edukitzan duena (ezingo litzateke, beraz, maizterraren kontra akzioa tarteratu). Berdin dio zer edukitza mota den, ez zaio horri erreparatuko. Hala ere, kontuan hartu beharko da zenbait kasutan jabeak ezingo duela gauza berreskuratu fede oneko hirugarren baten eskuetan badago, esaterako (a non dominoeskuratzearen eremua, alegia).   Jurisprudentziaren arabera hiru ukanbehar galdatzen zaizkio jabeari errebindikazio-akzioa tarteratu ahal izateko: a) Jabea dela frogatzen duen titulu zilegia aurkeztea; b) Titulurik gabeko edukitzaile bat egotea; c) Errebindikatzen den gauza berbera izatea, hots, jabeak jabetzan duena, edukitzarik gabe, eta edukitzaileak edukitzan duena jabe izan gabe  . Errebindikatzen den gauzari dagokionez, konkretua eta zehatza izan behar duela azpimarratzen da. Ezin da gauza orokor bat izan. Gauzak, halaber, identifikatuta egon behar du, adibidez, ondasun higiezina izanik, bere azalera, kokapena eta mugak.   Akzioaren ondorioz jabeak epaiketa irabazten badu, berea dena berreskuratuko du, nahiz eta edukitzaren kitapena burutu behar (fruituak, gastuak, hobekuntzak…). Akzioa, halaber, erreala den heinean, 30 urteko preskripzio-epea du jabeak tarteratu zezakeenetik zenbatuta (KZko 1963. art.). Baina gerta daiteke tarte horretan beste norbaitek gauza usukapio bidez eskuratzea, eta jabeak gauza berreskuratzeko aukera galtzea.   2.-DEKLARAZIO-AKZIOA   Hau ere akzio erreala da eta bere legezko oinarria jurisprudentziak ezartzen du KZko 348. artikuluan. Akzio honek ez du gauzaren edukitza berreskuratzeko helburua, ordea. Bakarrik jabea jabe dela adierazten duen epaia lortzearren tarteratzen da, beste batek jabe kualitate hori ukatzen duen heinean. Beste ukanbeharrak errebindikazio-akzioan aipatu direnak lirateke.   3.-UKATZEKO AKZIOA   Deklarazio-akzioaren antzekoa da, neurri batean. Epailearen adierazpena bilatzen du, jabetzak hirugarrenen aldeko eskubide errealik ez duela aitortuz, hots, gauza kargaz libre dagoela aitortuz, nolabait. Jabeak hirugarrenen pretentsioak geldiarazteko duen bidea da, hau da, berea den gauza baten gainean eskubide erreal bat duela adierazten duenaren kontra tartera dezakeen prozedurazko tresna, alegia. Honek frogatu beharko du eskubide erreala duela, demandatu bezala; jabeak, jabetza-titulua soilik erakutsi beharko du. Adierazpenarekin batera, batzuetan, kalte-ordaina ere eskatu ohi du jabeak, hirugarren horrek sortu dizkionean.   4.-MUGATZEKO AKZIOA (acción de deslinde)   Akzio honen legezko oinarria KZko 384. artikuluak ematen du: Todo propietario tiene derecho a deslindar su propiedad, con citación de los dueños de los predios colindantes.Akzioaren helburua, beraz, jabeak jabetzan duen gauza zehaztea da, hots, beste batzuengatik bereiztea, jabetza-eskubideak jabeari ematen dizkion ahalmen guztien eremu objektiboa finkatzea, nolabait. Ez da jabetza-eskubidea nork duen eztabaidatzen. Hala ere, interesgarria suerta dakioke akzio hau jabeari, baina baita harena denaren gainean eskubide erreal bat duen hirugarrenari ere, honen eskubidearen eremua zein den zehaztearren, alegia.   Mugatzea hiru modutan egin daiteke:      1. Aldeen akordioz. Normalean transakzio bat izango da (KZko 1809. art.) eta       adostasunez finkatuko dituzte aldeek gauzaren mugak eta bakoitzaren       eskubidearen eremu objektiboa. Aldeen artean izango du akordio horrek       eraginkortasuna, ez hirugarrenen aurrean, obligaziozko efektuak dituen       akordioa den heinean.    2. Borondatezko jurisdikzio-espedientearen bidez ere egin daiteke, 1881eko       Prozedura Zibilaren Legeak 2061.-2070. artikuluetan ematen duen araudiari       jarraiki. Epaileak burutuko du gauzaren mugatzea, baina aldeen       adostasunaren oinarrian, horregatik da borondatezko jurisdikzioa.       Adostasuna apurtzen bada, auzi-prozedurara jo beharko dute.    3. Auzi-prozedura bidez epaileak mugatzea egingo du, aldeek adostasuna       lortzen ez dutelako. Prozedura honetan tarteratuko du jabeak MUGATZEKO       AKZIOA. Legitimazio aktiboa jabeak edo eskubide erreal mugatu baten       titularrak izango du, edozein kasutan, eta haien titulartasunak frogatu       beharko dituztela. Legitimazio pasiboa, ordea, jabearen edo eskubide       erreal mugatuaren titularraren onibarrarekin edo gauzarekin muga egiten       dutenek izango dute (colindantes), hain zuzen, haien jabegoen muga argi       ez baitago. Nahiz eta KZko 384. artikuluak mugakide guztiak zitatu behar       direla ezarri, jurisprudentziak zitazioa arazoaren parte den mugakideari       soilik luzatzea onartu du. Akzio hori bateragarria da errebindikazio-       akzioarekin, hots, biak batera aurkez daitezke, arazoa bikoitza denean:       mugak finkatzea eta, gainera, edukitza berreskuratzea, gehienetan,       gauzaren zati batekiko, hau da, hirugarren batek mugak gainditu eta       titulurik gabe edukitzan duen zatiaren edukitza lortzeko. Lehenengo       mugatzea burutuko luke epaileak eta, mugak argi daudenean,       errebindikazioari baietza edo ezetza emango dio, mugatzeak ekarri dituen       ondorioen arabera. Mugatzeko akzioa bateragarria da ere deklarazio-       akzioarekin. Mugatzeko akzioa ez da nahastu behar, hala ere, mugarritzeko akzioarekin (acción de amojonamiento). Azken akzio hori tarteratzen da, bi gauzen edo onibarren mugak argi daudenean baina, fisikoki mugarritu nahi denean, hots, pibotak, heziak edo mugarriak jarri nahi direnean, bi onibarren arteko muga argi ezartzeko. Mugatzea burutzeko hiru bide haiek ere erabil daitezke ere mugarritzeko. Mugatzeko akzioak ez dio, gainera, bidea itxiko gerora tartera daitekeen errebindikazio-akzioari. Esparru ezberdinak dira eta ez gauza juzgatuaren efekturik egongo, beraz. Mugatzeko akzioa preskribaezina da (KZko 1965. art.). Baina mugakideak usukapioz gatazkan dagoen zatiaren jabetza eskuratu badu, jadanik ez du aurrera egingo mugatzeko akzioak, mugak argi egongo baitira. Estatuko legegileak, bukatzeko, mugatzea burutzeko irizpide batzuk jasotzen ditu zenbait xedapenetan: -KZko 385. artikulua: El deslinde se hará en conformidad con los títulos de cada propietario, y, a falta de títulos suficientes, por lo que resultare de la posesión en que estuvieren los colindantes. -KZko 386. artikulua: Si los títulos no determinasen el límite o área perteneciente a cada propietario, y la cuestión no pudiera resolverse por la posesión o por otro medio de prueba, el deslinde se hará distribuyendo el terreno objeto de la contienda en partes iguales. -KZko 387. artikulua: Si los títulos de los colindantes indicasen un espacio mayor o menor del que comprende la totalidad del terreno, el aumento o la falta se distribuirá proporcionalmente.   5.-JABETZA BABESTEKO BESTE AKZIO BATZUK   Badaude, aipatutako akzioez gain, jabetza beste era baten babesten duten zenbait akzio:      1. Obra berriaren etetea eta hondatutako obraren eraispena eskatzeko akzioa.       Obra berri bat geldiarazteko edozein kaltetuk tartera dezake akzioa,       finean, interdiktua dena, alegia. Ahozko prozedurari jarraituko zaio eta       akzioa tarteratzean, demandatzaileak ez du bere zilegitasuna frogatu       beharko, demanda-tarteratze soilarekin etengo baitira obrak (PZLko 250.5       art.). Badirudi, orduan, edozein dagoela legitimatua behin-behineko etete       bat eskatzeko, baina behin betiko etetea eskatzeko, printzipioz, obra       horretan gatazkan egon daitezkeen eskubide errealen titularrek bakarrik       izango dute zilegitasun hori. Edozein kasutan, eraikitzaileak gastu       handiak jasango ditu eteteak larregi irauten badu, eta, zentzu horretan,       KZko 7. artikuluan jasotzen den eskubide-abusua hartu beharko da kontuan       oinarririk gabeko demandak ekiditearren. PZLko 250.6 artikuluak jasotzen       du prozedura bera hondatutako obraren eraispena eskatzeko. Legitimatuak       egongo dira hondamendiarekin kaltetuak izan daitezkeen guztiak.    2. Publiziana akzioa. Edukitzaren babesa aztertu zenean aipatu zen akzio       hau. Erromatar zuzenbidean sortu zen eta doktrinak, gaur egun,       eztabaidatzen du espainiar ordenamenduan indarrean dagoen ala ez. Batzuek       indarrean dagoela deritzote (DÍEZ-PICAZO, GULLÓN). Jabe gisa edukitzailea       denak edukitza izateko oinarri kaxkarragoa duenaren aurrean tartera       dezakeen akzioa litzateke, edukitza bera berreskuratzearren. Adibidez, 28       urtez onibar bat edukitzan izan duenak tartera dezakeen akzioa da,       hirugarren batek edukitza hori inolako titulurik gabe kentzen dionean,       urtebeteko epea duten edukitza-akzioak ere eskura izanik, noski (KZko 446       eta 460.4 art.). Beste egile batzuek indarrean dagoela diote, baina ez       akzio independente gisa, baizik eta errebindikazio-azkioaren espezie gisa       (CASTÁN). Beste batzuek, ordea, deritzote gaur egun akzio hori ez dagoela       indarrean espainiar ordenamenduan (CLEMENTE DE DIEGO, ALBALADEJO).       Jurisprudentziak epai batzuetan onartu izan du, baina jabetzaren froga       biguntzeko edo/eta justizia materiala bilatzeko.    3. Jabari-hirugarrengotza (tercería de dominio). Zordun bati enbargatu       egiten zaionean ondasun bat bere hartzekodunen kredituak kitatzearren,       eta ondasuna berea ez bada, benetako jabeak akzio hau tartera dezake       enbargoa eta exekuzioa geldiarazteko, bera, eta ez zorduna, jabea dela       frogatu ondoren. Jabetza demandatzailearena dela adieraztea eta enbargoa       gelditzea da akzio honen helburua. Hartzekodunaren eta zordunaren aurka       tarteratzen da akzioa, eta ez da bateragarria errebindikazio-akzioarekin.       Enbargoa altxatzea da lehentasunezko helburua.    4. Erregistroko akzio erreala. HLko 41. artikuluak jasotzen du, eta behin-       behineko babesa dakar jabetzaren inskripzioa bere alde duenarentzat,       edukitza berreskuratzearren. Ez ditu gauza juzgatuaren efektuak sortzen.     V.-BIBLIOGRAFIA   -BORREL SOLER: El dominio según el C.c. español,Bartzelona, 1948. -CASTÁN TOBEÑAS: Familia y propiedad. La propiedad familiar en la esfera civil y en la del Derecho agrario,Madrid, 1956. -DIFERNAN: “La propiedad vista a través de los clásicos agustinos españoles del siglo XVI”, ADC, 1957, 25. eta hurrengo or. -FAIRÉN: “La propiedad: teoría de errores”, RDP, 1963, 126. eta hurrengo or. -FUENMAYOR: La propiedad y su función social,Valladolid, 1965. -LASARTE ÁLVAREZ: “Consideraciones previas al estudio del derecho de edificación: pluralismo de la propiedad privada”, RGLJ, 1975, urtarrila. -MOLITOR: “Nueva problemática de la propiedad”, RDP, 1954, 169. eta hurrengo or. -RUÍZ GIMÉNEZ: La propiedad: sus problemas y su función social,Salamanca- Madril, 1962. 102    
