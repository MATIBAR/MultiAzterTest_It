                                           LURRUN-GALDARA  Irudiko prozesuan lurrun-galdara bat daukagu, industria-planta bat hornitzea helburu duena. Lurrunaren presioa ahalik eta konstanteen mantentzea da helburua, 25 psi-tan.                                    Lurrunaren presioa zuzena dela bermatzeko, airea eta gasa nahasten dituen sistema automatiko bat dago, goiko andeleko ura lurruntzeko behar den berotasuna emango duena. Sistema hau kontrolatzeko elektrobalbula bat eta nahasgailu automatiko bat erabiliko dira, azken honek gas/aire proportzio konstantea bermatuko duena, 2l/min aire 1 l/min gaseko. Jakina da, operazio- puntuan elektrobalbula %50ean dagoela. Era berean, ezagun da balbularen sarreran gasaren presioa nabarmen alda daitekeela, planta bereko beste zenbait ekipo ere lerro beretik elikatzen direlako. Aldakuntza horrek eragin handia du balbulatik zirkulatzen duen gasean, 1l/minutu arterainokoa. Gainera, lurrun-hornikuntza egokia dela bermatzeko, galdarako andelaren ur- maila automatikoki erregulatzen da. Beraz, eskatzen den mailan konstante mantenduko dela eman dezakegu. Bestalde, galdara honek planta osoa lurrunez hornitzen duenez, eskaeraren menpeko aldaketak emango dira, zenbait unetan nabarmenak gerta daitezkeenak, 1 psi arterainokoak. Kontrol-sistemaren diseinua burutzeko egindako azterketatik jakin da balbulari emandako sarrera-seinalea u (%) eta ematen duen emariaren arteko erlazioa ez dela lineala, ondorengo ekuazioak adierazten duen bezala:    Era berean, lurrun-emariaren Fv (dm3/min) eta lurrun-presioaren pv (psi) arteko erlazio lineal hurbildu bat ezagutzen da, soilik operazio-puntuaren inguruetarako balioko duena.    Prozesu honetan integratutako sentsoreen ezaugarriak hauek dira:      * gasaren kaudalimetroa: 0-40 l/min tartean lan egiteko dimentsionatua     * aire neurgailuak: gas-aire proportzioaren araberako dimentsioa du     * lurrun neurgailuak: 1-26 l/min tartean dimentsionatua     * presio sentsorea: 5-55 psi tartean jarduteko dimentsionatua  Sistema diseinatu zuen ingeniaria desordenatua denez, beste elementuen ezaugarriak galdu ditu, eta horrek elementu horien portaera identifikatzeko esperimentuak egitera behartzen gaitu.    *****  *****
