             1. ****** Gizarte Segurantzako Sistema ****** Gizarte Segurantzako Sistema erregimenen multzoa da. Erregimen horien bidez, erregimenaren aplikazio eremuan dauden petsonei eta euren ardurapean dauden familiarteko edo parekatuei, lanbide jarduera bat burutzeagatik edo ordaindutakoaren araberako modalitatean eskatutako baldintzak betetzeagatik, Estatuak legeak zehazten dituen gertaera eta egoeretan babes egokia ematen die.    1. ****** Aplikazio eremua ****** Ordaindutakoaren araberako modalitateko prestazioak jasotzeko orduan, Espainian bizi diren espainiarrak egongo dira Gizarte Segurantzako Sistemaren aplikazio eremuaren barnean, sexu, egoera zibil edota lanbidea edozein izanda ere, eta baita Espainian legalki bizi diren edo bertan dauden atzerritarrak ere; betiere, kasu bietan, euren jarduera lurralde nazionalean burutzen badute eta honako atalen baten barnean baldin badaude:       * Besteen konturako langileak.     * Norbere konturako langileak edo autonomoak.     * Kidetutako lan-kooperatibetako bazkide langileak     * Ikasleak.     * Funtzionario publiko, zibil edo militarrak.      1. ****** Gizarte Segurantzako Sistemaren osaera: ****** Gizarte Segurantzako Sistema Erregimen Orokorrak eta Erregimen Bereziek osatzen dute. Gizarte Segurantzaren Erregimen Orokorra ren barruan ere badadu, Sistema Berezi moduan, afiliazioaren eta kotizazioaren gaian berezitasunak dituzten kolektiboak:     * Frutak, barazkiak eta landare-kontserben industria     * Erretxina Industriaren Sistema Berezia     * Ostalaritzako aparteko zerbitzuen sistema berezia     * Uzta-biltzaile esportatzaileek egindako tomate freskoaren manipulazio eta       paketatzeen sistema berezia     * Zinema, dantza-areto, dantzaleku eta diskoteketako aldizkako langile       finkoen sistema berezia     * Merkatua eta iritzi publikoa aztertzen duten enpresetako aldizkako       langile finkoen sistema berezia     * Nekazaritzako sistema berezia     * Etxeko langileen sistema berezia   Gizarte Segurantzako Sistemaren barruan honako Erregimen Bereziak ere badaude.   Gaur egun hauek daude:     * Langile Autonomoen Erregimen Berezia     * Ikatz Meatzaritzako Erregimen Berezia     * Itsasoko Langileen Erregimen Berezia  Merkataritzako                         ordezkariak     Lan eremuan ezagutuko duten ordezkari, artekari edo beste edozein izen erabiliz eta enpresaburu bat edo gehiagorekin akordio batera iritsiz, horien kontura eta lan horien arrisku edo ustekabeak bere gain hartu gabe, ordainsari baten truke merkataritza lanak sustatzen edo hitzartzen dituzten pertsonak sartzen dira talde horren aplikazio eremuan. Ez dira talde horretan sartzen: Enpresako merkataritza lanak sustatu eta hitzartzen dituzten langileak izan arren, lokaletan edo euren lanpostua duten lekuetan eta Enpresako ordutegiari lotuta lan egiten duten langileak. Modu jarrai batean, enpresaburu baten edo gehiagoren merkataritza lanak sustatzen eta hitzartzen dituztenak, enpresa autonomo bateko jabe gisa, hau da, bere instalazio eta langileak dituen jabe gisa. Erakunde autonomo hori ez dagoela pentsatuko da, merkataritza lanak sustatzen eta hitzartzen dituztenek euren lana enpresaburu batek gai, lan ordu, bide, banaketa irizpide, azkartasun eta eskaerak eta kontratuak egiteko moduen inguruan emandako aginduak jarraituz egiten dutenean. Aseguruen produkzioei eta bankuko korrespontsal ez direnenei buruzko araudi berezian sartzen diren pertsona fisikoak, beti ere, araudi horri jarraituz, merkataritzako harreman bateko partaide direnean.                1. **** Sistema bereziak ****                      1. *** Ohar orokorrak ***       Gizarte Segurantzako Lege Orokorrak aurreikusten duenaren arabera, beharrezkoa den Gizarte Segurantzako Erregimenetan, soilik honako gairen baten edo gehiagotan ezarri ahal izango dira Sistema Bereziak: kokapena, afiliazioa, kotizatzeko edo ordaintzeko modua.   Sistema Berezi horiek Erregimen Orokorrean sortu ziren eta beraz, Erregimen Orokorreko arau orokorren bidez arautzen dira, horietako bakoitzean bereziki aurreikusi diren zehaztasunak izan ezik.   IGO                      1. *** Merkatua eta iritzi publikoa aztertzen duten                         enpresetako aldizkako langile finkoak. ***     Galdeketak egiten dituzten aldizkako langile finkoak direla eta, merkatua eta iritzi publikoa aztertzen duten enpresak sartuko dira Sistema Berezi horretan.   IGO                      1. *** Zinema, dantzaleku eta diskoteketako aldizkako                         langile finkoak ***     Asteko egun guztietan lan egiten ez duten plantilako pertsonala dela eta, zinema erakustaldien enpresa, dantzaleku, diskoteka eta antzeko ikuskizunen lokalei ezartzen zaie Sistema Berezi hori.   IGO                      1. *** Uzta biltzaile esportatzaileek tomate freskoa                         manipulatu eta paketatzea. ***     Kanpaina ofizialaren barruan, esportatzeko helburuarekin tomate freskoa manipulatu eta paketatzen duten tomate freskoaren enpresaburu uzta biltzaile esportatzaileei eta horien zerbitzuan dauden aldi baterako edo sasoiko langileei ezarri dakieke sistema berezi hori.   IGO                      1. *** Ostalaritzako zerbitzu bereziak ***     1973ko irailaren 10eko Ordenak sortu zuen sistema berezi hori, soilik, Madril eta Bartzelona probintzietarako.   Horren eraginkortasunak bultzatu zuen Gizarte Aurreikuspeneko Institutu Nazional zaharraren eta desagertutako Ostalaritzako Sindikatu Probintzialaren arteko lankidetza hitzarmena. Bartzelona Probintzian ez zen firmatu hitzarmen hori, ondorioz, sistema berezia ez zen ezarri.   Madril probintzian onetsitako hitzarmena 1993an gaitzetsi zen, nahiz eta ordutik Enplegu Institutua, Estatuko Enplegu Zerbitzu Publikoa, ostalaritzako enpresaburuekin elkarlanean aritu zen, jarduera adar horretako langileak biltzen eta prestatzen, eta Gizarte Segurantzako Diruzaintza Nagusian alta eta bajen izapideen gestioak egiten.   Enplegu Institutuak, Madrilen Estatuko Enplegu Zerbitzu Publikoa, bere gain hartutako eskumenak Komunitate Autonomoko dagozkien zerbitzuetara besterendu dira.   IGO                      1. *** Erretxinaren industria ***     Sistema Berezi horretan sartu dira miera lortzeko pinudiak ustiatzen dituzten enpresa guztiak, eta horien zerbitzuan lan egiten duten mendiko langileak, erretxina biltzaileak eta erremasadoreak   Sistema Berezi horren arabera, aipatutako langileen kanpainek honako iraupena izango dute:   Erretxina biltzaileak: Martxoaren 1etik azaroaren 15era. Erremasadoreak: Ekainaren 1etik urriaren 31ra.   IGO                      1. *** Frutak, barazkiak eta landare kontserben industriak                         ***     Sistema Berezi horretan, honakoak sartu dira: fruitu eta barazkiak manipulatu, potoetan sartu eta komerzializatu, eta landare kontserbak egiten dituzten enpresak, eta horien zerbitzuan dauden langileak, euren lan kontratuen iraupena edonolakoa izanda ere, jarduerak aldizka edo modu ziklikoan egiten dituztenean.   Sistema Berezi horretan sartzen diren enpresen jarduerak, urtero, urtarrilaren 1ean hasi eta abenduaren 31n amaitzen diren kanpainetan antolatu dira. Hala ere, enpresa horiek, arrazoiz, kanpainen hasiera eta amaiera datak aldatzeko eskatu ahal izango dute.   IGO                      1. *** Nekazaritza ***     2012ko urtarrilaren 1ean Nekazaritzkao Erregimen Bereziko langileak Gizarte Segurantzaren Erregimen Orokorrean sartuko dira, Nekazaritzako Sistema Berezia sortuz.   Sistema Berezi horren barruan daude nekazaritzako, basozaintzako edo arrantzako lanak egiten dituzten besteren konturako langileak, edo nekazaritza- ustiategietan haien osagarriak egiten dituztenak; baita zerbitzuak ematen dizkieten enpresaburuak ere.   IGO                      1. *** Etxeko langileak ***         * ** Barne hartutako pertsonak **   Sistema Berezi horretan, etxeko zerbitzari bezala langile guztiak, sexua edo egoera zibila kontutan hartu gabe, eta honako baldintza hauek betetzen dituztenak sartuko dira:   16 urte baino gehiago izatea. Etxeko titular bakarrari edo gehiagori, edo, familia bat osatu ez arren, etxe berdinean familia bat bezala bizi den pertsona taldeari soilik zerbitzuak ematea. Zerbitzuak etxeko titularra eta familia osatzen duten gainerako pertsonak bizi diren etxean ematea. Zerbitzu horren trukean soldata edo bestelako ordainsaria jasotzea.   Ofizialki Espainiatik kanpo bidalitako ordezkari diplomatiko, kontsul eta Estatuko funtzionarioen zerbitzuan, atzerrian bizi diren etxeko langile espainiarrek Erregimen Berezi horretan sartzea eskatu ahal izango dute, eta gainerako baldintzak betetzen badituzte, aitortu egingo zaie.     * ** Kanpo utzitako pertsonak **   Etxeko titularraren odoleko edo ezkontza ahaidetasuneko senideak bigarren gradura arte, apaiz ezkongabeekin bizi diren emakumezko ahaideak izan ezik. Umeordeak edo izatez edo zuzenbidez etxean hartutako haurrak. Auzolana eskaintzen duten pertsonak. Jabedunei zerbitzuak ematen dizkieten ibilgailu motordunen gidariak eta lorezaintza edo bestelako zaintza egiten duten langileak, lan horiek etxeko lanen multzoan sartzen ez direnean.   2012ko urtarrilaren 1etik aurrera, Etxeko Langileen Erregimen Berezian barne hartutako langileak Erregimen Orokorrean sartuta geratu dira, Etxeko Langileentzat sortu den Sistema Bereziaren bidez.   Horrek, etxeko titular batentzat modu finkoan zerbitzuak ematen dituzten langileengan du eragina; baita "aldizkakoak" direlakoengan ere. Aldizkakoek, etxeko zenbait titularrentzat lan egiten dute.   Sistema Berezian sartzea, etxeko titular baten bidez egituratzen da. Horrek, Kotizazioaren Kontu Kodea izan beharko du, horri atxikitzen baitzaio zerbitzuak ematen dituen pertsona, besteren konturako langile moduan egiten duena.          1. ***** Langile Autonomoen Erregimen Berezia *****                  1. **** Aplikazio alorra ****     Erregimen Bereziaren arabera, bere konturako langilea edo langile autonomoa hauxe izango da: dirua egiteko jarduera ekonomiko zuzena, ohikoa eta pertsonala burutzen duena, nahiz eta lan kontraturik ez izan eta beste pertsona batzuen zerbitzu ordaindua erabili, enpresa indibiduala edo familiarraren jabe izan edo ez.   Kontrakoa frogatzen ez bada, interesduna bere konturako langiletzat edo langile autonomotzat hartuta izango da, honek jabe , errentari, usufruktu gisa edo antzeko beste era batetan establezimendu baten titulartasuna badu.   Uztailaren 4ko 18/2007 Legeak , Bere Konturako Langileen edo Langile Autonomoen Erregimen Bereziaren barne, eta 2008ko urtarrilaren 1etik aurrera, Bere Konturako Nekazal Langileentzako Sistema Berezia ezartzen du; honen barne, honako baldintzak betetzen dituzten 18 urtetik gorako bere konturako nekazal langileak izango dira:   Nekazaritzako ustiategi baten jabe izan eta, gutxienez, bere irabazi osoen 100eko 50 nekazal jardueren burutzetik edo osagarrizko beste batzuetatik jasotzea, bere ustiategian burututako nekazal jardueratik zuzenean eratorritako irabaziak, bere irabazi osoen 100eko 25 baino handiagoak diren bitartean, eta nekazal jarduerei zuzendutako lanorduak edo hauen osagarrizkoak, bere lanordu osoaren erdia baino gehiago izan. Nekazaritzako ustiategitik eratorritako urteko etekin garbiek, honen jabe den bakoitzeko, Gizarte Segurantzaren Erregimen Orokorrean une bakoitzean ezarritako gehinezko kotizazio-oinarriaren zenbatekoaren 100eko 75 ez gainditzea, urtean. Nekazaritzako ustiategi horietan nekazal lanen burutzea, pertsonalki eta zuzenean, besteren konturako langileen bidez egiten bada ere, bi langile finko baino gehiago ez badira edo, iraupen mugatuko lan kontratua duten langileak badira, nekazal aldi baterakoei ordaindutako egun-sariek urtero 546 ez gainditzea, datatik datara zenbatuta.   IGO                1. **** Zein sartzen dira? ****     Normalean, modu pertsonal eta zuzenean eta lan kontratu bati lotu gabe, irabazizko jarduera ekonomikoa egiten duten 18 urtetik gorako langileak. Langile autonomoarekin normalean, modu pertsonal eta zuzenean, soldatarik gabe lanean aritzen den ezkontidea eta odol-ahaidetasun, ezkontza-ahaidetasun edo adopziozko bigarren mailarainoko senideak barne (Langile Autonomoen Sistema Bereziaren langileen kasuan, hirugarreneraino). Liburu idazleak. Ekonomikoki menpeko langile autonomoak, uztailaren 11ko 20/2007 Legearen II Izenburuaren III Atalak azaltzen dituena. Espainiako lurraldean bizi eta euren jarduera legalki gauzatzen duten langile autonomo atzerritarrak. Norbere konturako lan egiten duten profesionalak, euren lanak Langile Autonomoen Erregimen Berezian sartuta dagoen taldearen Profesionalen Elkargoan sartzea eskatzen dietenean. Norbere konturako lan egiten duten profesionalak, euren lanak Norbere Konturako Langileen edo Langile Autonomoen Erregimen Berezian sartuta ez dagoen taldearen Profesionalen Elkargoan sartzea eskatzen dietenean, honako berezitasun hauekin:   Elkargoko kide den profesionalak bere jarduera 1995eko azaroaren 10 eta 1998ko abenduaren 31 artean hasi balu, Erregimen Berezi horretan alta emateko 1999ko lehen hiruhilekoan eskatu behar zuen, egun horren aurretik galdarria izan ez balitz, eta ondorioak eskaera egin zen hilabetearen hasieratik izanez. Aipatutako epean eskatu izan balitz, atzeratutako alten ondorioak araudiak ezarritakoak izango dira, jardueraren hasiera data 1999ko urtarrilaren 1ean ezarriz.   Aurreko paragrafoetan ezarritakotik kanpo, Norbere Konturako Langileen edo Langile Autonomoen Erregimen Berezian ez dute alta eman beharrik, dagokien Profesionalen Elkargoak ezarrita izan zezakeen Aurreikuspen Sozialeko Mutualitatean sartzea aukeratu duten edo zuten elkarteko kideek, beti ere, aipatutako Mutualitatea 1995eko azaroaren 10 baino lehen sortu zenetako bat bada. Eskubidea izan arren, interesaduna Mutualitatean sartzen ez bada, etorkizunean ez du horretarako aukerarik izango.   sozietate erregular kolektiboetako eta sozietate komanditarioetako industria- bazkideak. Elkarlanerako Kooperatibetako bazkide langileak, euren estatutuetan erregimen hori hautatzen dutenean. Kasu horretan, Erregimen Berezian sartzeko gutxienez 16 urte izan behar dira. Erkideak edo ondasun erkidegoetako eta sozietate zibil irregularren bazkideak. Zuzendari lanak eta kontseilari edo administratzaile karguak betetzeak dakarren gerentzia lanak egiten dituztenak, edo, normalean eta modu pertsonal eta zuzenean, merkataritzako sozietate kapitalista bati irabazizko bestelako zerbitzuak eskaintzen dizkiotenak, beti ere, horren zuzeneko edo zeharkako kontrol eraginkorra dutenean. Egoera hori langilearen jarduerek edo parte hartzeek, gutxienez, kapitalaren erdia ekartzen dutenean ulertuko da.   Aurkako frogarik ez badago, langileak sozietate kontrolatzen duela pentsatuko da hurrengo baldintzetako batzuk betetzen direnean:   - Gutxienez, bere zerbitzuak eskaintzen dizkion sozietatearen kapitalaren erdia, berarekin bizi diren eta ezkontide eta odol-ahaidetasun, ezkontza- ahaidetasun edo adopziozko ahaidetasuna duten bazkideen artean banatuta izatea.   - Bere partaidetza kapital sozialean, horren herenaren parekoa edo handiagoa izatea.   - Zuzendari edo gerentzia lanak egiten baditu, bere partaidetza kapital sozialean horren laurdenaren parekoa edo handiagoa izatea.   Aurreko baldintzak betetzen ez diren kasuetan, Administrazioak, edozein frogabide erabiliz, langileak sozietatearen kontrola duela erakutsi ahal izango du.   Lan sozietateetako bazkide langileak, eurekin bizi diren eta ezkontide eta odol-ahaidetasun, ezkontza-ahaidetasun edo adopziozko senideekin, bigarren gradura artekoak, kapital sozialean duten partaidetza, gutxienez, ehuneko berrogeita hamarrera iristen denean, sozietatea kontrolatzeko familiaz kanpoko pertsonen parte hartzea beharrezkoa dela egiaztatzean izan ezik.   IGO                1. **** Zein ez dira sartzen? ****     Erregimen Berezi horretan ez dira sartuko norbere konturako langileak edo langile autonomoak euren jarduerek Gizarte Segurantzako beste erregimenetan sartzea dakartenean.    1. ****** Araudia ******   Real Decreto 84/1996, de 26 de enero, por el que se aprueba el Reglamento General sobre inscripción de empresas y afiliación, altas, bajas y variaciones de datos de trabajadores en la Seguridad Social Orden de 3 de noviembre de 1970, sobre requisitos a cumplir en Régimen Especial de la Seguridad Social de los Trabajadores del Mar                                                                                23 
