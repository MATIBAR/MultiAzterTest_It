                                               Zuzenbidearen Teoria. 2014/2015 ikasturtea                                                      Eneko Compains Silva (EHU)  2. IKASGAIA: ZUZENBIDEA, BOTEREA, ESTATUA ETA ANIZTASUN JURIDIKOA   - Esana geratu da Zuzenbidea giza jokabidea arautzen duen arau multzoa dela. Aitzitik, giza jokabidea ez da soilik arau juridikoengatik arautzen; erlijioa, morala, ohiturek, modak eta abarrek beren eragina dute. - Bada, lehen arazoa, arau juridikoak bestelako arauetatik ezberdintzea izango da. - Arazoa konpontzen erraza litzateke arau multzo bakoitzak gauza ezberdinak arautuko balitu, baina ez da horrela. Zuzenbideak hiltzea debekatzen du, baina baita erlijioak eta moralak ere. - Arau bat juridikoa da ordenamendu juridikoaren parte denean. - Esaten da ere arau juridikoek zigorrak dituztela, baina arau moralek eta erlijiosoek badituzte. Egia da arau juridiko guztiek ez dakartela zigorrik (sanción), baina zigor juridiko guztiek ezaugarri berezi bat dute: indarraren erabilerarekin duten lotura. Zigor moralek ez dute indarrarekin zer ikustekorik, ez eta (gaur egun) erlijiosoek (Europan behintzat). Ohituretan egon daitezkeen gaitzespenetan ere ez (ez badut egun on esaten, ez da deus gertatzen).    1. ZUZENBIDEA ETA INDARRA       * Beraz, zuzenbidea eta indarra harreman estuan daude.     * Zigorrez ari ginela: zigor erlijiosoek (eskomunioa), moralek (alhadura)       edo sozialek ez dute indarraren erabilerarekin zer ikusirik. Ezin dira       indarrez inposatu; ez dira indarra arautzen duen sistema baten parte.       Beraz, zigor bat juridikoa da bere inposaketa indarrez ezartzen ahal       denean.     * Zuzenbidea, analogiaz, arau sistema bat da, esaten duena zein kasutan eta       zein baldintzapean erabil daitekeen indarra. Zuzenbidea, indar sistema       bat da, bere arauak indarrez betearazi ditzakeen sistema. Azalpen hau       positibista da.     * Esan genuen lehen gaian, positibismoari zegokionez:Koaktibitatearen       teoria: bortxa edo indarra Zuzenbidearen muin dira (elemento esencial).       Honen barruan:Teoria klasikoaren arabera, bortxa, zuzenbidea indarrean       jartzeko oinarrizko bitartekoa da.Teoria modernoaren arabera berriz,       bortxa, arau juridikoen eduki edo helburu da. Zuzenbideak beraz,       bortxazko indarraren arautzen du. Hans Kelsen, ezagunena.           o Natur egoeran, bakoitzak indar indibiduala bereizi gabe             (indiscriminado) erabiltzen du. Estatu zibilean aldiz, indar             indibidual hori eten egiten da, indarraren erabilera arautu egiten             delarik Zuzenbidean.           o Zer arautzen da: Zeinek erabili behar du indarra. Noiz. Nola.             Zenbat erabili. Kantitatea.       * Komeni da boterearen, indarraren eta zuzenbidearen arteko harremanak       argitzea. Zuzenbidezko arauak boterea daukanak egiten ditu, mundu       modernoan Estatuak.           o Bodino: “la soberanía es el poder absoluto y perpetuo de una             república y consiste en el poder de dar y casar (anular) la ley.           o Indarraren erabilera daukan botereak sortzen du, beraz, zuzenbidea.     * Baina zuzenbidea soilik indarra bada, nola ezberdindu arau juridiko bat       gaizkile baten agindutik? (Alejandro Magnoren adibidea). Erantzun egiteko       bi bide nagusi erabili dira.           o Justiziaren argumentua: Justiziaren indarra gaizkilearenetik             ezberdindu egiten da, lehena Justiziaren zerbitzura dagoelako eta             bigarrena ez. Zuzenbidea indarra da, baina indar “justua”.           o Instituzionalizazioaren argumentua: Indar juridikoaren             ezaugarrietariko bat, Zuzenbidearena bezala, instituzionalizaturik             egotea da. Eskubide eta betebeharrak ezartzen dituzten arauekin             batera (arau primarioak) bestelako batzuk daude (sekundarioak)             arauak zeinek egiten dituen markatzen dutenak, edo zeinek aplikatu,             zein prozeduraren bidez... Gaizkileen bandak ez du “armazoi             instituzionalik”, Zuzenbideak aldiz bai.     * Beraz, bukatzeko, zuzenbidearen definizioa finduko dugu: Zuzenbidea arau       multzo bat da, indarra oinarri duena eta indarra antolatzen duena, arauak       zeinek egiten dituen eta zeinek aplikatzen dituen finkatuz. Indar sistema       antolatu bat da beraz.     * Eta sistema bat existitu egiten da eraginkorra denean, bere arauen       errespetua lortzen duenean, izan atxikimenduagatik, izan indar       erabileragatik. Sistema guztien daukate inkunplimendu gradu bat halere.          1. ZUZENBIDEA GIZA ETA GIZARTE FENOMENO GISA. ZUZENBIDEAREN FUNTZIOAK            1. Zuzenbidea_giza_eta_gizarte_fenomeno_gisa:       * Puntu batean jarri nahi da arreta. Egunerokotasunean egiten ditugu       ekintza askok dimentsio juridikoa du, ekintza juridikoak dira (autobusean       igotzerakoan garraio kontratua; unibertsitate matrikula egitean prozedura       administratiboa martxan jartzen da; manifestazio batera goazenean       oinarrizko eskubide bat ari gara garatzen, eta juridikoki babestua       dago...).     * Honekin, ez da soilik esan nahi Zuzenbidea toki askotan dagola egungo       jendarteetan, baizik eta BEHARREZKO elementua dela edozein jendarte       bizitzan (vida social).     * Zuzenbidea gizakiaren adierazpen natural bat da. “Ubi societas, ibi ius”       (Non jendartea, han zuzenbidea). Zer esan nahi dugu?           o Batetik, zuzenbidea giza fenomeno bat dela, esklusiboki humanoa.           o Ezin ulertu daiteke jendarte bat zuzenbiderik gabe, jendarteari             konsustantziala zaio, bere oinarrizko ezaugarri bat da.           o Jendartean egiten den bizitza ez da norbanakoen yuxtaposizio             espontaneo bat; jokabide eta antolakuntza irizpide batzuei             erantzuten die. Arau batzuk aurresuposatzen ditu. Hori bai, arau             horiek ez dute zertan halabeharrez juridikoak izan; erlijiosoak eta             moralak izan daitezke ere, edo guztiaren nahasketa bat.                 # Beti hala izan da? jendartez jendarte zuzenbideak izan duen                   konplexutasuna alboratuz, kontu handiz, esan liteke baietz                 # Beti hala izango da? Komunistentzat giza jendarteen                   (sociedades humanas) elementu indispensable bat izateari utzi                   beharko lioke. Ezberdintasun sozialekin bukatzen denean (eta                   klase borrokarekin) ez da Zuzenbiderik (errepresio aparatu                   antolaturik) beharko. Teorian, delituak espresio minimoan                   egongo lirateke... Arau nagusia “Norberak bere ahalmenen                   arabera; norberari bere beharren arabera”.                       # Ze zaila den horrelako jendarte bat eraikitzea.                         Komunismoa, askotan, “brazo de hierro”.                       # Komunistentzat funtzio bikoitza du zuzenbideak: batetik                         opresioa, klase dominanteak ezartzen duena; eta                         bestetik ideologikoa, berdintasuna eta eskubide formal                         batzuk proklamatzen dituen arren justiziaren izenean,                         dominazio sistema erreal bat estaltzen duelako.            1. Zuzenbidearen_funtzioak     * Sistema juridiko orok harreman sozialen eredu zehatz bat inposatu edo       bermatu nahi du. Horretarako teknika ezberdinak erabiltzen ditu. Ze       ekintza mota dira?     * 1)Jokabidearen_zuzendaritza: Zuzenbidearen oinarrizko funtzioa dirudi:       norbanakoen jokabidea baldintzatu edo orientatzea sistema juridikoak       oinarri dituen irizpide moral, ekonomiko edo politikoei jarraituz.           o Zuzenbideak a priori eta a posteriori funtziona dezake:                 # Eragozteko: prebentzioa (aurrez) eta errepresioa (gero)                 # Sustatzeko: promozioa (aurrez) eta saritzea (gero).           o Tamalez, toki nagusia, askotan, errepresioak hartu du, zigorrak.             Errepresioa jo da jokabideak zuzentzeko tresna nagusi. Eta hau             estatuaren ikuspegi burgesarekin lotua dago. Estatu liberalean,             esaten dute, jendarteak bere kasa funtzionatzen du, boterearen             interferentziarik gabe; honek soilik interferi dezake a posteriori,             jokabide desbideratuak daudenean, kanpo bermatzaile bezala.             Estatuak ez ditu jokabideak (positiboki) bultzatu behar, lan hau             norbanakoena da eta (ikus indibidualismoa).           o Aitzitik, estatu garaikidean (Estatu sozialean), teorian behintzat,             Zuzenbideak jendartearen jokabidearen (soilik) kanpo berme izateari             utzi dio, joku sozial aske horretan eragiteko: nahi ez diren             jokabideen prebentzioa (emakumeekiko maltratoa); jokabide onen             promozioa; horien saritzea...       * 2)Gatazken_konponbidea: Zuzenbide pribatuaren funtzio nagusia da.       Honetan, zuzenbideak ez die norbanakoei zer egin esaten; printzipio       nagusia “borondatearen autonomia” da, norbanakoei akordioetara heltzea       ahalbidetzeko: saldu, alokatu, ... Logikoki, akordio horietan gatazkak       sortzen dira (interpretazioa/betetzea) eta orduan arauak eta tribunalak       agertzen dira, bi aldeen borondatea ordezkatuz arazoari amaiera emateko.           o Gaur egun, epaileez aparte (heterotutela), arbitrajeak ageri dira             (autotutela).       * 3)Bizi_baldintzen_konfigurazioa: Onerako edo txarrerako, Zuzenbideak beti       izan du pertsonen bizi baldintzetan eragina. Estatu sozialean, ondasunen       banaketa justuago bat ezarri nahi da: zerbitzuak emanez (hezkuntza,       etxebizitza, osasuna...), lan baldintza duinak, politika fiskala...       * 4)Botere_sozialaren_antolakuntza: Zuzenbide publikoaren funtzio       nagusietako bat da, oso garrantzitsua. Arau batzuek esan egiten dute       zeinek eta nola egin behar duen legea; zeinek aplikatu behar dituen kasu       partikularretara.       * 5)Botere_sozialaren_zilegitzea: Botere bat zilegi da bere hartzaileek       onartua edo justifikatua denean. Bada, zuzenbideak boterea zilegi egiten       laguntzen du, boterearen eta ordenamenduaren oinarrian dauden baloreekiko       atxikimendua bilatuz jendartean. Mundu modernoan, teknika oinarrizkoena,       prozedura demokratikoa da, zeinaren bidez botere ekintzak norbanako       guztiok eginak bezala aurkezten baita.      1. ZUZENBIDEA ETA BOTEREA       * Zuzenbidea eta boterearen artean harreman estua dago.       * Botere bezala ulertzen dugu jendarte orotan indar edo bortxa fisikoa       erabiltzeko baldintzatan dagoena, mundu modernoan, Estatuen monopolio       izateko joera duena.           o Gaur egun ez dago hain kontzentratua estatuetan, beste forma             politikoekin konpartitzen baita: Europar Batasuna, Erkidego             Autonomoak...       * Zuzenbideak boterea oso maila ezberdinetan kontrola dezake.           o Estatu absolutuan: “Princeps legibus solutus est”. Legea bere             borondatea zenez, ez zegoen berarenpean.           o Zuzenbide estatuan: Estatua zuzenbidearen menpekoa da eta ezaugarri             hauek ditu:                 # 1) Legearen inperioa: lege bezala gainera, ez da edozein arau                   juridiko ulertzen, baizik eta ordezkaritza organo batek                   egindakoa, izaera abstraktu eta orokorra duena.                 # 2) Botereen bereizketa: nagusiki exekutiboaren boterearen                   mugatzea dakar. Bi azpi-printzipio ditu: Legalitatearena,                   zeinaren arabera, botere publikoen jokaera oro legearen                   babesa izan behar du. Eta epaileen independentziarena,                   zeinaren arabera zuzenbidearen aplikazioa legeak agindutakoei                   egozten baitzaien, independenteak, mugiezinak eta hortaz,                   inpartzialak (teorian) direnak.                 # 3) Zenbait oinarrizko eskubideren bermea: gutxienez, eskubide                   zibilak (kontzientzia, adierazpen, biltze... askatasuna;                   berme penal eta prozesalak...); eskubide politikoak                   (asoziazioa eta parte hartze politikoa).                 # Noski, honek guztiak garapena izan du, eta gaur, batzuk gehi                   litezke: 1) Konstituzio zurrunak, botere guztiak (ez soilik                   exekutiboa) Zuzenbidearen menpeko bilakatzen dituena 2)                   Eskubide ekonomiko, sozial eta kulturalak... naiz eta hauen                   babesa hala holakoa izan.       * Laburbilduz, Zuzenbideak eta botereak elkar baldintzatzen dute.       Zuzenbideak indarra du boterearekin (estatuarekin) lotzen delako; boterea       zuzenbidearen menpeko eginez indarraren erabilera zibilizatu egiten da.      1. ANIZTASUN JURIDIKOA       * Aniztasun juridikoak eremu geografiko batean sistema juridiko ezberdinak       existitzeari egiten dio erreferentzia.       * Definizioa: Zer da aniztasun juridikoa (pluralismo jurídico)? Estatu       beraren barruan, arau juridiko positibo talde ezberdinak elkarbizitzea       (ko-existitzea), berdintasunean, errespetuan eta koordinazioan.       * Aniztasun juridikoaren kontzeptuak zuzenbidearen definizio alternatiboa       dakar beraz, izan ere, definizio klasikoa aintzat hartuz gero, zuzenbidea       Estatuak sortutako arauek soilik osatuko bailukete. Aniztasun juridikoa       onartuz gero, Estatuaren indarraren monopolioa kolokan jarriko litzateke.       * Beraz, horrek hiru ondorio dakartza:           o Nolabait onartzea, zuzenbide ofiziala (Estatuarena) ez dela             existitzen den bakarra.           o Praktika juridiko ezberdinak (Justizia indigena, justizia             komunitarioa) Zuzenbide bezala onartuak izan daitezkeela.           o Teorian indarraren monopolioaren bidez Estatuei egozten zaien             subiranotasuna, erlatibizatu egiten dela.       * Aniztasun juridikoak fase historiko ezberdinak izan ditu.           o Erdi aroan: lurralde deszentralizazioa eta botere zentro aniztasuna             tokian toki askotariko araudiak pilatzea ekarri zuen (ohitura             sozialetatik hasita, zuzenbide kanonikoa, zuzenbide erromatarra,             errege diktamenak, foro muzizipalak...).           o Zuzenbidearen estatalizazioa hurrengo mendeetan emango da (XVII eta             XVIII mendeetan). Absolutismo monarquikoak eta burgesiaren             gorakadak uniformizazio burokratikoa ekarriko du, aniztasun             juridiko eta judizialaren murrizketarekin batera. (Merkatu bat,             hizkuntza bat, lege bat, legearen aurreko berdintasuna...).           o Toki batzuetan aniztasun juridikoa mantendu edo berreskuratu egin             da.         * Gaur egun, aniztasun juridikoakjatorribikoitza du: (sociedades sin       estado)                 # Jatorri koloniala: koloniak izan ziren herrialdeetan, non                   indarrez metropoliaren arauak inposatu baitzitzaizkien, baina                   zuzenbide tradizionala erabat ezabatu gabe. (Bolivia eta                   Ekuadorreko Konstituzioak).                 # Jatorri ez koloniala:                       # Kultura eta tradizio normatibo propioa duten                         herrialdeak, beraien erregimen politikoa modernizatu                         eta kontsolidatzeko Zuzenbide europearra hartzen                         dutenak (Turquia, Etiopia...)                       # Iraultza baten ondoren, Zuzenbide zaharraren parte bat                         mantentzen denean (SESBek inkorporatu zituen                         errepublika islamikoak).                       # Jatorrizko herriak / herri indigenak, inbasoreek                         exterminatu ez zituztenak, eta nolabaiteko baimena                         lortzen dutenak euren zuzenbide tradizionala gordetzek                         (Ipar amerikan eta Ozeanian).       * Zein da aniztasun juridikoarenarrazoia? Normalean, bakartasunean       oinarritutako zuzenbide eredua (modelo de unicidad del derecho)       “injustua” eta “ez eraginkorra” suertatzen denean.     *  Kasu batzuetan, eraginkorragoa da estaturik jabeko jendartearen       zuzenbidea, zuzenbide ofiziala baino.                                                   11 
