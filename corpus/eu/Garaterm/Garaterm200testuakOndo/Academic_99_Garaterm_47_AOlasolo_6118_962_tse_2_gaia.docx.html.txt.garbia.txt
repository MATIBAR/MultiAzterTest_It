          II.ATALA: BANKU-ERAGIKETAK 2.GAIA: PASIBOKO ERAGIKETAK  Sarrera Pasiboko eragiketak, erakundeek jendearengandik funtsak edo finantza- baliabideak lortzeko erabiltzen dituzten eragiketak dira, finantza-produktu multzo bat eskainiz. Euren truke inbertitzaileek interes-tasa bat jasotzen dute. Hiru multzotan sailkatukoditugu: 1.- Gordailu bidezko atzematea: merkeena eta ohikoena, oro har aurreztaile txiki eta ertainei zuzendua. 2.- Balore higigarrien bidezko atzematea: baliabideak titulu-jaulkipen bidez edo aktibo propioko tituluen behin-behineko lagapen bidez lortzen dira (hala nola, aztertuko ez ditugun kutxa, banku- edo diruzaintza-bonoak). 3.- Bankuarteko merkatu bidezko atzematea: bankuek epe laburrera edo ertainera elkarri uzten dizkioten funtsak dira. Handizkako finantzaketa da (diru kopuru handiak). Guk lehenengo biak aztertuko ditugu (gordailuak eta tituluak) eta hirugarrenari buruzko aipamen txiki bat baino ez dugu egingo.  2.1.GORDAILU_BIDEZ_EGINDAKO_PASIBOKO_ERAGIKETAK Gordailuen inguruan sailkapen ezberdinak egin daitezke, hala nola: moneta motaren arabera (gordailuak nazio-monetan edo atzerri-monetan); gordailua eskaini duenaren motibazio ekonomikoen arabera (aurrezki-gordailuak; gastu- gordailuak edo enpresa-gordailuak); eta abar. Guk mugaegunaren araberako sailkapena egingo dugu. Horrela, gordailu bidezko 3 eragiketa mota aztertuko ditugu: ageriko kontu-korronteak, ageriko aurrezki-kontuak eta eperako gordailuak. Ageriko banku-kontuetan- kontu korronte edo aurrezki kontuetan- dirua unean edo aurretiko abisu epe oso laburraz erabilgarria da eta kutxa-zerbitzu bat ere eskaintzen dute. Kontu horietara edozein diru-fluxu bideratzea, transferentzia- eragiketak burutzea, kobrantza eta ordainketen helbideratzea … ere ahalbidetzen dira. Espainiako Bankuak, bere 4/1991ko Zirkularrean, kontu korronteetako funtsak txeke bidez mobiliza daitezkeela, eta aurrezki-kontuen funtsak -libreta batean gauzatzen direnak- ezin direla txeke bidez mobilizatu adierazten du. Finantza-erakundeen arteko lehia gero eta handiagoa denez, ahalik eta diru kopuru gehiena lortzen saiatzen dira. Honela, kontu batzuei izen deigarriak jartzen dizkiete (“super cuenta”, “cuenta total”, “cuenta integral”…) eta beste eskaintza erakargarri batzuk ere gehitzen dizkiete, hala nola, saldoen araberako etekin altuagoko kontuak, interesen kitapenean maiztasun handiagoko kontuak, sariak eta aseguru eskaintzak eta abar.   2.1.1. Ageriko kontu korronteak Ageriko kontu korrontea diruaren gordailu irregularreko kontratua da. Txeke bidez edo kontu korrontean ordainduko (pagaré) bidez erabilgarritasuna duena, eta kudeaketa zerbitzu bat ere eskaintzen duena. Gordailugileari (depositante) ahalbidetzen zaio zuzenean edo behar bezala baimendutako hirugarren baten bitartez funtsak kontutik ateratzea edo bertan sartzea, inolako aurretiko abisu edo atzerapenik gabe. Unean edo oso epe laburrean erabilgarriak izatea da haien ezaugarri nagusia. Gainera, haien kontra transferentzia eta igorpen eragiketen bidez haietatik edo haietara edozein diru-fluxu bideratzeko aukera dago. Banku-kontu bereziak1: Finantza-kontuak Finantza-kontuen kasuan, finantza-aktibo publikoetan edo likidezia handiko finantza-aktibo pribatuetan- merkatu antolatuetan negoziatzen direnak - ezartzen dira funtsak. Kontu horiek 80. hamarkadan sortu ziren finantza- erakundeek eta bere bezeroek eskuragarri dituzten inbertsio-aukeren eskaintza zabaltzeko helburua zuten. Horrela, haien baliabide propioen bolumena handi zezaten.  Gordailu mota horiek oiko kontuekin alderatuta dituzten abantailak honako hauek dira: 1. Errentagarritasuna handiagoa da. 2. Berehalako likidezia dute (balore-merkatuetan negoziatzen baitira edo erakundeak tituluak berrerosteko konpromisoa hartzen duelako). Finantza-kontua kudeatzen duen entitateak, egunero Erregistro Ofizialean oharrak argitaratu behar ditu, kontu guztien nominalaren zenbatekoa, titularren datuak eta bakoitzaren zenbatekoak adieraziz. Finantza-kontuen kasu partikularra: Zor Publikoan inbertitutako funtsak dituzten finantza-kontuak Kontu horien bidez, finantza-erakundeek funtsak biltzen dituzte eta, segituan eta haien bezeroen kontura, Altxor Publikoko baloreetan inbertitzen dituzte. Erakundeak, aldizka, balore horiek kontuaren titularrei erosi eta segituan birsaltzeko konpromisoa hartzen du. Eragiketaren epemuga heltzean, titularrak kontratua deuseztatu ezean, kontua automatikoki berriztatzen da. Laburbilduz, kontu horiek berreroste paktua duten salerosketen (repo) segida bat baino ez dira, kontratu bakarraren babespean.  2.1.2. Ageriko aurrezki-kontuak Ageriko aurrezki-kontuetan, finantza-erakundeak libreta bat ematen dio titularrari, burutzen diren eragiketa guztiak bilduko dituena. Ageriko kontuak izanda, berehalako erabilgarritasuna du, ageriko kontu korronteak bezala. Hasierako ezarpena egiterakoan, kreditu-erakundeak kontuaren titular edo titularrei jabetzaren titulu nominatiboa eta transferiezina den libreta bat emango die. Titularrak libreta erakutsi beharko du edozein eragiketa egin ahal izateko eta, bertan, ordaindutako zein zordundutako zenbatekoen oharpenak jasoko dira. Ageriko kontu korronteekiko desberdintasunak honako hauek dira: 1.- Funtsak erabilgarri izateko beharrezkoa da libreta aurkeztea. 2.- Ezin dira txeke bidez mobilizatu. 3.- Erakundeak aurretiko abisua eska dezake, baina inoiz ez 30 egunetik goragokoa. Desberdintasun horiek teorikoak dira. Errealitatean, ordea, zaila da desberdintasunak nabarmentzea, kasu berezi batzuetan izan ezik (helburu finalista duten kontuetan adibidez).  Aurrezki-kontuen kasu bereziak: 1.- Etxebizitza-kontuak Etxebizitza-kontuak helburu zehatz batekin irekitzen diren kontuak dira: euretan sartutako aurrezkia titularraren edo titularren ohiko etxebizitza erosi, birgaitzeko edo eraikitzeko erabiliko da. Hau da, titularra, denboran zehar funtsak metatzeko helburuarekin, kontu horietan ezarpenak egiten joango da etxebizitza eskuratzeko2. Kontu hauek aurkezten dituzten abantailak: 1.- Interes-tasa altuagoa. 2.- Trataera fiskal onuragarria (kenkari fiskalak). Inbertitutako funtsen kenkari fiskalerako eskubidea arrazoi hauengatik galduko da:     * Titularrak etxebizitza kontuan ezarritako funtsak aipatutako helburuak ez       diren beste helburu baterako erabiltzen dituenean.     * Aurretik zehaztutako epean etxebizitza erosten ez denean. Kasu hauetan, desgrabatutako zenbatekoa eta dagozkion interesak itzuli beharko dira. 2.- Interes altua ematen duten Aurrezki-kontuak: “Superkontuak” Kontu horietan, ematen diren interesak bezeroak kontuan mantentzen duen saldoaren araberakoa izaten dira, hau da, interesa aldakorra da aurretik ezarritako saldo tarte batzuen arabera. Eskaintzen dituzten beste abantaila batzuk honako hauek dira: kreditu- txartelaren jaulkipena dohainik izaten da, istripu-aseguruak, finantzaketa lortzeko erraztasunak, eta abar. Hala ere, mantenu-komisio edo administrazio-komisio bidezko gastu handiagoak izaten dituzte3. 3.- Aurrezki-kontua konbinatuak (cuenta-nómina; cuentas-combi,eta abar.): Bezero berak dituen kontu korronte bat eta aurrezki-kontu bat uztartzean sortzen dira. Bezeroaren nahien arabera, aurrezki-kontutik kontu korrontera beharrezko saldoa pasatuko da, azken horren kontra aurkezten diren txeke eta karguak daudenean. 2.1.3. Eperako gordailuak edo eperako ezarpenak Eperako ezarpenetan, titularrak gordailu eran funts batzuk mantentzen ditu, eragiketaren hasieran zehaztutako epean. Epe horretan funtsak ezin daitezke erabili, tarte horretan sortutako interesen zati baten zigorra ordaintzen ez bada behintzat. Edozein kasutan, zigorrak ezin du kapitalaren murrizketa eragin. Gordailuak ezarpen libretangauzatu ohi dira, lehenengo ezarpena egiterakoan titularrari ematen zaiona. Ohiko gordailuek baino interes-tasa handiagoa eskaintzen dute beraien higiezintasuna konpentsatzeko. Interesak ez dira gordailuan abonatzen, horretara bideratutako eta titularrak aukeratutako ageriko banku-kontu batetan baizik. Interesen aldizkakotasuna urterokoa, seihilekoa, hiruhilekoa, hilerokoa eta baita laburragoa ere izan daiteke.  Eperako gordailu-modalitate berriak: Egun, ezaugarri ezberdindun gero eta gordailu mota gehiago daude. Horren ondorioz, familiak beren aurrezkia inbertsio mota horietara berriro bideratzen ari dira. Gordailu horiek errentagarritasun tasa altuagoak eskaintzen dituzte, baina arrisku-maila handiago baten truke:    1. Gordailu hazkorrak:ordaintzen duteninteres-tasa bezeroak ezartzen duen       bolumenaren araberakoa da. Aurrezkiaren mantentzea ere saritzen da,       iraunkortasun epea zenbat eta luzeagoa izan, orduan eta interes-tasa       handiagoa lortzen delarik.    2. Erreferentziadun gordailuak /indexatuak/egituratutakoak:       errentagarritasuna bermatzen dute, zati bat finkoa da eta beste bat       aldakorra. Zati aldakorra, erreferentzi bezala hartutako indize baten       araberakoa da.  Erreferentziadun gordailu baten adibidea: Caixa Galicia Kontratazio epea: 2009ko martxoaren 4arte edo igorpenaren mugara iritsi arte (500.000 euro). Epemuga:Ezarpen zehatza: 09/06/2009 Erreferentziadun ezarpena: 09/09/2011 Gutxieneko kantitatea:4.000 euro Interesak:Bi ordainketa mota eskaintzen ditu, ezarpen kasu bakoitzerako bat. Epe finkorako ezarpena (gordailuaren % 65): 2009/03/09tik 2009/06/09ra, % 8ko U.T.Ba. Erreferentziadun ezarpena (gordailuaren % 35):Ibex 35 indizearen batez besteko hileroko birbalioztapenaren % 25 ematen du (2009/03/09tik 2011/09/09ra), Horrela kalkulatzen da: Max   Hasierako balorea: IBEX35aren itxiera prezioa 2009/03/09an. Bukaerako balorea: Epe osoko IBEX35aren hilaren 9ko itxierako prezioen batez besteko aritmetiko sinplea da (9a hau jai eguna izanik, aurreko eguna hartuko litzateke kontuan). Erabilgarritasuna:Diru-ateratze osoak edo partzialak epe finkorako ezarpenaren epemugaren aurretik bakarrik egin daitezke, hau da, 2009/06/09 aurretik. Berritzea:ezin da mugaegunean berritu. Egituratutako_gordailu_baten_adibidea: ‘Can Depósito Salmón’ek, interes-tasa altua eta segurtasuna konbinatzen ditu. Inbertsioabi zatitan banatzen da: - % 70 epe finkoko ezarpen batetan ezartzen da hiru hilerako % 6ko interes- tasarekin (% 6,23 U.T.B), merkatuaren gainetik (gaur egun (2009/01/05), 12 hileko euriborra 3,025an dago). - Gainontzeko % 30 hiru urterako gordailu batean sartuko da eta bereerrentagarritasuna balore-sehaska baten eboluzioaren araberakoa izango da (Telefonica, Santander, Repsol eta Iberdrola), 36 hilabetetara. Epealdi horretan abagune ekonomikoa hobetu daiteke. Epemuga egunean (2012ko otsailaren 6), lau akzioen kotizazioa hasierakoaren bestekoa edo altuagoa bada, inbertsiogileak % 18ko kupoia (% 5,67 U.T.B.) jasoko du; bestela, hasierako inbertsioaren % 30 kapital hori errentagarritasun gehigarririk gabe errekuperatuko luke. Produktuaren jaulkipena: 30 milioi euro. Inbertsio minimoa 3.000€koa da. 3.- Gordailu konbinatuekeperako ezarpen bat eta beste finantza-produktu bat merkataritza-eskaintza bakar batean uztartzen dituzte. Orain dela gutxi, Espainiako Bankuak, gordailu bikoitzak onartu ditu. Horiek, arrisku eta epemuga ezberdineko produktuak konbinatzen dituzte (epe laburreko gordailu bat eta epe luzeko beste finantza-produktu bat). Gordailu_konbinatu_baten_adibidea: Banco Popular-ek gordailu konbinatu bat eskaintzen du. Diruaren % 50a sei hileko epemuga duen gordailu batean ezartzen da eta beste % 50a bermaturiko inbertsio-funts batean, epemuga 2011ko abuztuan duena. Gordailuaren, errentagarritasuna % 6,25eko U.T.B da. Normalizazio data 2008ko maiatzaren 29koa da eta epemuga 2009ko ekainaren 29a. 500€tik gora kontratatu daiteke eta ez du ezeztatze-komisiorik. Likidazioa epemugan egingo da. Inbertsio-funtsak, kapitalaren % 100 ziurtatzen du eta errentagarritasuna funtsa horien birbalioztapenaren batez besteko aritmetikoa izango da:Ev. Particulares Volumen F.I.(diru-funtsa),Ev. Bolsa Española F.I.(espainiar errenta aldakorreko funtsa) etaEv. Dividendo F.I.(europar errenta aldakorreko funtsa). Horretarako, 9 hilez behin portaera onena duen funtsa hautatuko da, baina aukeratutakoa ez da hurrengo epealdietarako kontuan hartuko. Komisioak:     * Kudeaketa-komisioa:% 1,25 urteko.     * Harpidetza-komisioa:% 4 berme-epealdian.     * Itzultze-komisioa:% 4 berme-epealdian. Horrez gain, zenbait finantza-erakundeek, espezie bidezko ordainketak dituzten gordailuak ere eskaintzen dituzte. Euren desberdintasuna diruzko ordainketarik ez izatea da. Kasu horietan, espeziearen balorazioari dagokion U.T.B.a kalkulatzen zaio. Gordailuak ez diren beste antzeko produktuak finantza-kontratuak dira4: produktu horiek eskaintzen duten errentagarritasuna bi zatiz osatzen da: zati finko bat eta enpresa kotizatu batek burtsan duen portaeraren araberako zati aldakor bat. Kontratuaren epemugan, akzioek kontratuaren hasieran baino prezio baxuagoan kotizatuko balute, titularrak interesak jaso beharrean, bere hasierako inbertsioaren kontrabalioa aipatutako elkartearen akzioetan jasoko luke. Espainiako Bankuak entitateek pasiboko produktuei ezartzen dizkieten batez besteko interes-tasak, argitaratzen ditu.  2.1.4. “Plan de ahorro 5”. Epe luzerako aurrezki plana. Produktu honen ezaugarri nagusiak honako hauek dira:    1. Errendimenduen zerga-salbuespena, inbertitutako dirua ez bada 5 urtetan       erabiltzen.    2. Gehienezko inbertsioa: 5.000 euuro.    3. Epe luzerako bizitza-aseguru edo aurrezki kontu baten bidez gauzatuko da.    4. Inbertitutako dirua %85 bermatuko da epemugan.  2.2.TITULU-JAULKIPEN_BIDEZKO_PASIBOKO_ERAGIKETAK Funtsak lortzeko beste bide bat da, gordailuak baino garrantzi gutxiagokoa. Erakundeek epe ezberdinetan lortzen dituzten baliabideetan datza, jaulkitako tituluetan zorra islatzen dutelarik. Merkatura duten sarbidearen araberako sailkapena honako hau da:     * Balore_negoziagarriak: Negoziazio merkatu batera sarbidea dutenak dira,       publiko edo pribatua. Euren prezioa merkatuko parte hartzaile guztiek       ezagutzen dute eta, nahi den unean, posible da antzeko ezaugarriak dituen       beste batekin aldatzea edo saltzea. Balore horien adibide dira: bonoak,       zedulak, obligazioak, pagare programak, eta abar.     * Balore_ez_negoziagarriak: titulu singularrak dira, zehatzak, neurrira       egindakoak. Titulu horiek, lehen fisikoak ziren arren, gaur egun kontu-anotazioak baino ez dira. Horren ondorioz, kostuak murriztu eta epeak arindu dira. Hipoteka-tituluak ikusiko ditugu, banka jardueran espezifikoak direlako.                1. Hipoteka-tituluak: zedulak, bonoak eta hipoteka-partaidetzak Hipoteka-tituluak, erakunde jaulkitzaileak emandako hipoteka-kredituez bermatuak dauden tituluak dira eta higigarriak. Tituluen jabeak erakunde jaulkitzailearekiko eskubide bat dauka, horrek emandako hipoteka-kredituari loturiko hipoteka-maileguaren zordunarekiko harremanik ez duena. Zenbait finantza-erakundeek jaulkitzen dituzten zedula, bono eta partaidetzen bitartez birfinantzatzea lortzen dute. Bide horretatik lortzen dituzten funtsekin, hipoteka-kreditu berriak eman ditzaketelarik. 2.1. Irudian hipoteka-tituluen ezaugarriak laburbiltzen dira.                          2.1. Taula: Hipoteka-tituluak Hipoteka-zedulak:      * Bermea: erakundeak zirkulazioan dituenhipotekaguztiak, erakundearen       gainerako ondarea, estaldurarako ordezko aktiboak (izatekotan) eta       loturiko tresna eratorriak.     * Jaulkipen-erari dagokionez, askatasun osoa dago.     * Berme bezala aurkeztutako mailegu eta kredituen kontabilitate-erregistro       berezia.     * Zedulen jabea lehentasunezko hartzekoduna da.     * Jaulkitako zedulen zenbatekoak ezin du amortizatu gabeko hipoteka-       kredituen % 80 gainditu (hipoteka- bono eta partaidetzei loturikoak       kenduta).     * Ordezko aktibo zehatz batzuen bidez bermatuta egon daitezke, jaulkitako       printzipalaren % 15eko mugaraino. Hipoteka-bonoak:     * Bermea:Hipoteka-kreditu zehatz batzuk, gainerako ondarea, estaldurarako       ordezko aktiboak (izatekotan) eta loturiko tresna deribatuak.     * Bonoen epemuga, loturiko kredituen epemugaren bestekoa edo txikiagoa       izango da.     * Berme bezala aurkeztutako mailegu eta kredituen kontabilitate-erregistro       berezia.     * Bonoen jabea lehentasunezko hartzekoduna da eta zedulen jabeen aurretik       kokatzen da.     * Balio eguneratua, gutxienez, loturiko mailegu eta kredituen balio       eguneratuaren % 2 baino txikiagoa.     * Ordezko aktibo zehatz batzuen bidez bermatuta egon daitezke jaulkitako       printzipalaren % 10eko mugaraino. Hipoteka-partaidetzak:    1. Hipoteka-kreditu bakar baten bermea.    2. Titulu nominatiboak.    3. Kredituaren aurretiko diru-itzultze posiblea da, baina horrek       partizipazioaren diru-itzultzea dakar.    4. Ez dira negoziagarriak.    5. Jabea ez da lehentasunezko hartzekoduna.    6. Erakunde jaulkitzaileak ez ditu arrisku bezala kontuan hartzen.    7. Erakunde jaulkitzailearen balantzetik desagertzen dira.    8. Loturiko kredituak erakunde jaulkitzalearen balantzetik desagertzen dira.    9. Eskubideak eta obligazioak (arriskua) parte-hartzaileei lagatzen zaizkio.                       Iturria: Egileek prestatuta (2009)    2.2.2. Lurralde-zedulak Lurralde-zedulak, hipoteka-zedulen antzekoak dira. 2002ko azaroko Finantza- legearen arabera, lurralde-zedulak igorri ahal izateko, eduki behar diren kreditu motak honako hauek dira: “Estatuaren aurrean, Komunitate Autonomo, udalerri, erakunde autonomo eta horien menpe dauden enpresa publikoak edo beste antzeko europar komunitateko erakundeen kontrakoak”. Kreditu horiek, zedularen printzipala eta interesen berme nagusia dira. Kreditu-erakundeek soilik igorri ditzakete zedula mota horiek. Ez dira Merkataritza erregistroan inskribatu behar eta euren zenbatekoa ezin da entitateak duen amortizatu gabeko kreditu eta mailegu guztien % 70a baino handiagoa izan. Kontu-idazpen bidez adierazten dira eta onartuak izan daitezke balore-merkatuan negoziatuak izateko.                1. Mendeko finantzaketa Jaulkitako titulu hauen ezaugarri nagusia hau da: finantza-erakundeko krisiaren egoeran, harpidetzaileak hartzekodunen eta akziodunen artean kokatzen dira kobrantza lehentasun-hurrenkeran. Tituluen epea 5 urte baino luzeagoa izaten da eta, erakunde jaulkitzaileak mozkinak lortzen baditu soilik, interesak banatzen dira. Erakundearen ikuspegitik funts horiek ez dira hartzekodunen artean barneratzen baizik eta berezko baliabideen barne, hau da, kapital eta erreserbekin batera, baina haiek daukaten kalitate maila baxuagoko baliabide hartzen dira (bigarren mailako berezko baliabideak edo TIER II).          1.   Taula. Titularraren hurrenkeraren araberako tituluen sailkapena TITULUAK                                  SAILKAPENA (titulu-edukitzaileak hurrenkeraren arabera ordenatuta) Obligazioak, bonuak, kutxa-bonuak,        Pasiboa ordaindukoak, senior zorra, hipoteka- zedulak eta bonuak… Menpeko zorra                             Baliabide propiotzat hartutako tresna                                           hibridoa Titulu bihurgarriak                       Baliabide propiotzat hartutako tresna                                           hibridoa Lehentasunezko partaidetzak               Baliabide propiotzat hartutako tresna                                           hibridoa Titulu kontinjenteak bihurgarriak (CoCos) Baliabide propiotzat hartutako tresna                                           hibridoa Akzioak eta partaidetza-kuotak            Kapitala  2.2.4. Tituluen behin-behineko lagapenak Likidezia handiagoa lortzeko helburuarekin, erakundeek aktibo propioetatik mugitzen dituzten tituluak dira. Hasierako unean hirugarren bati finkatutako preziora saldutako baloreen bidez gauzatzen dira, gerora hasierako unean bertan finkaturiko beste prezio baten berrerosteko konpromisoarekin. Berreroste- prezioa salmentakoa baino handiagoa izan behar da eta bi prezioen arteko diferentzia, lortutako finantzaketagatik ordaindutako interesa edo kostua izango da (eragiketa bikoitzak edo repo eragiketak). Eragiketa horiek Zor Publiko bidez burutzen dira nagusiki, bere likideziagatik eta negoziagarritasun errazagatik, eta beste finantza-erakundeei funtsak eskatzeko erabiltzen dira. Baloreen bidez bermatutako mailegu bezala uler daitezke edo etorkizunean berrerosteko betebeharra duen baloreen salmenta bezala.  2.3.BANKU_ARTEKO_FINANTZAKETA Beste kreditu-erakundeengandik finantza-baliabideak lortzean datza finantzaketa mota horren funtsa. Merkatu handizkaria da, honako ezaugarriak dituena:     * Eragiketa anizkoitzak.     * Tamaina handikoa.     * Epe laburrekoa.     * Likidezia handikoa.     * Arrisku gutxikoa. Bankuen ohiko finantzaketa-iturria da. Erakunde mailegu-emaile bezala, batez ere, aurrezki-kutxak aritu izan dira beren pasiboko soberakinengatik eta, batez ere, bankuak funts-hartzaile gisa; oro har euren kreditu-inbertsioek gordailu bidez lortutakoa gainditzen baitituzte. Finantza-baliabideak lortzeko iturriak:    1. Espainiako Bankua: -Espainiako Bankuaren maileguak. -Espainiako Bankuaren Ziurtagirien salmentak edo behin-behineko lagapenak.    1. Bankuarteko merkatu nazionala zein nazioartekoa: Bankuarteko merkatuan hartutako beste bankuen gordailuak, epe laburrekoak (eguna, astea, hamarkada, hilabetea, hiruhilekoa, seihilekoa, urtea) Finantza-kostu altua eta administrazio-kostu baxua duen finantzaketa da (telefonoz egiten baitira diru-mugimendu asko). Finantzaketa mota horrek dakartzan kostuak, aktiboko eragiketen erreferentziazko kostu bezala edo gehienezko muga bezala erabiltzen dira. Atzerriko sukurtsal eta erakunde batzuk, hasiera bateko muga operatiboak zirela edota geroagoko bulegoen garapen txikia zela eta, ia finantzaketa iturri hori bakarrik erabili izan ohi dute euren aktiboko eragiketetan.                        2.3. Taula : Bankuarteko merkatua Bankuarteko merkatuaren funtzioak: Bertan parte hartzen duten erakundeei laguntzen die:    1. Diruzaintza soberakinak hobeto kudeatzen,    2. Kutxa-koefizientea estaltzeko betebeharrarekin sor daitezkeen gorabeherak       estaltzen,    3. Aktiboko eragiketak finantzatzen (hau da, palanka-efektu finantzarioa).    4. Espainiako Bankuak daraman kontrolerako tresna da. (adibidez, Espainiako       Bankuko Ziurtagiriak).    5. Beste merkatu batzuetan, prezioak osatzeko erreferentzia bezala       erabiltzen da.    6. Herrialde baten diru- eta finantza-egoeraren adierazlea da. Bankuarteko merkatu motak:    1. Gordailuen bankuarteko merkatu tradizionala.    2. Espainiako Bankuaren Ziurtagirien merkatua.    3. FRA bankuarteko merkatuak (etorkizuneko interes-tasen gaineko akordioak) Bankuarteko merkatuko eragiketak:(Batez ere gordailuen bankuarteko merkatuan):    a. Gordailu eragiketak.    b. Eragiketa bikoitzak:berrerosteko edo birsaltzeko ituna duen aktibo baten       erosketa edo salmenta (repo eragiketak).  Repo eragiketak burutzen jarraitzeko arrazoiak honako hauek dira:    a. Kreditu-eskaeraren ahultasun egoeretan, finantza-erakundeek behin       behineko likidezia lortzea ahalbidetzen dute, sektore pribatuari aktiboen       behin behineko lagapenak salerosiz.    b. Banku-arteko merkatuan parte hartzen duten erakunde batzuk, batez ere       kreditu-erakunde txikiak, eragiketa mota hau baino ez daukate       finantzaketa lortzeko.                        Iturria: Egileek prestatuta (2009) Europako Banku Zentralak(BCE), Europako bankuarteko merkatuaarautzen du eta bertan Europako banku-erakunde guztiak biltzen ditu aurretik aipatutako helburuekin. Merkatu horren bidez EBZak azken bolada horretan sarritan ikusi ditugun likidezia-injekzio eragiketak burutzen ditu, gainerako erakundeek eragiketak egiteko prest ez daudenean. Europako merkatuan egun baterako bankuarteko interes-tasakEONIAdu izena. Oro har, ez da oso ezaguna eta ez da merkatu analisietan erabiltzen, horretarako Euriborra gehiago erabiltzen delarik, nahiz eta epe luzeagorako tipoa izan. Laburbilduz, Europako bankuarteko merkatuak Europako banku guztiak biltzen ditu maileguak emateko eta jasotzeko. Likidezia krisialdietan EBZak bertan parte hartzen du dirua injektatuz, bankuen behar puntualak estaltzeko eta porrot egitea ekiditeko. Bestalde, EBZak sistematik likidezia atera dezake, bertan likidezia sobera badago. Erregulazio mekanismo horien bidez bankuek dirua elkar trukatzen duten interes-tasen igoera eta jaitsierak kontrolatzen dituen balbula moduan jokatzen du. Proposatutako ariketak 1.-Aurrezki-kutxa batek honako baldintza hauek dituen gordailu bat eskaintzen du: Epemuga: 3 urte. Gutxiengo errentagarritasuna: Urteko % 3. Errentagarritasun gehigarria: IBEX-35 indizearen araberakoa. Azal ezazu zein gordailu mota den.  2.- Kreditu-erakunde batek honako baldintza hauek dituen gordailu bat eskaintzen du: Epemuga: urte 1. Inbertsioaren % 50aren errentagarritasuna (epe finkorako ezarpena –IPF-): Urteko % 5a. Gainontzeko inbertsioaren % 50 inbertsio funtsa-zorro batean inbertitzen da, bere errentagarritasuna funtsa-zorroak ematen dutenaren bestekoa izango delarik. Zein gordailu mota da? Zergatik?  3.- Finantza-erakunde batek gordailu bat honako baldintza hauetan eskaintzen du:     * Gutxieneko zenbatekoa: 500 €. Epea: 15 hilabete eta 14 egun.     * Kapitalaren % 100 bermatuta.     * Likidezia: epemugan.     * Errentagarritasuna: Lehenengo hilean, urteko % 10 nominala. Epemugan,       Ibex35 edo Eurostoxx 50 indizeetatik, mugaegunean portaera onena izan       duen indizearen hileko errendimenduen baturaren % 100. Ibex/Eurostoxx       indizearen hileko igoeraren muga: % 1,50.     * Noizbait hileko errendimenduen batura % 4ra edo 4ko multiploetara iristen       bada, errendimendu hori finkatuko da bezeroarentzat, merkatuko balizko       jaitsiera baten aurrean babestuz.     * Epemugan % 1eko kupoia, bezeroak nomina edo pentsioa helbideratzen badu.     * Kapital eta interesen ordainketa epemugan. Erakundeak gutxienezko UTB globala % 0,64koa dela eta gehienezko UTB globala % 18,10ra irits daitekeela aurreikusi du.           o Zein gordailu mota da? Zeintzuk dira bere abantailak, kontu             korronte batekin alderatuz?           o Zein inbertsore-profiletara zuzentzen da?  1 Bestelako kontu korronte bereziak: Kontu korronte hauek, eskainitako ordainsaria zorizkoa da: azken errendimendua kirol-emaitzen eta antzekoen araberakoa izango da. 2  Titularrak ez du kontura ekarpenak egiteko obligaziorik . Beharrizan fiskalen arabera egiten da. Zergadun bakoitzak kontu bakar bat izan dezake. Baterako errenta aitorpena egingo balu, bikote bakoitzak soilik kontu bat izan dezake. Hala ere, nahi beste aldiz kontuz alda dezake gehienezko epe baten barruan. Finantza-erekunde askok mailegu bat eskatzerakoan baldintza bereziak eskaintzen dituzte, aurretik etxebizitza kontu bat irekita izanez gero. 3  Mota horretako kontuak, telefono edo internet bidez kontratatzen dira. Hala ere, kontuan izan behar da, era honetako kontu batzuek zerbitzu mugatuak izaten dituztela ohiko kontuekin alderatuta. 4  Ikusi adibide bat esteka honetan: http://www.conveniosbbva.es/bancaprivada/ archivos/pdf/79.pdf  
