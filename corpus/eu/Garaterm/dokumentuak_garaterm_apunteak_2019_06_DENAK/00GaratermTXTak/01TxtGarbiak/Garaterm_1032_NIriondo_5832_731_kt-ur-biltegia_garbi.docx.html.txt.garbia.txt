                                             UR-BILTEGIA    Biltegi honetan, uraren tenperatura kontrolatu behar da, bero mantentzeko. Isolatu gabeko andelean dagoenez, giro-tenperaturaren (Ta) eragina nabarmena da.  Andelak ur beroaren sarrera bat du, eta emaria (Fu) elektrobalbula baten bidez erregulatuko da. Beroketa-sistema bat dago prozesuan, ura aurretik Tu tenperaturara berotu eta planta osora banatuko duena (Tu=kte), beste prozesuetara bezala biltegi honetara ere. Beraz, planta bereko prozesuek egiten duten ur-kontsumoaren arabera, ur-emari hori nabarmen alda daiteke.  Aldi berean, beste prozesu baten ur-soberakina ere andel horretara biltzen da, emari konstantez (q) baina tenperatura aldakorrez datorrena (Ti).  Andelak, planta bereko beste prozesu bat ur beroz hornitzen du, u0 balbularen bidez erregulatutako emari konstantez (F1).  Andelean bildutako uraren maila konstante mantentzeko (gutxi gora-behera) diseinatu da sistema hau. Horretarako dauka gainezkabidea (F2), soberakina beste andel batetara isurtzeko.  Eman dezagun, alde batetik, uraren tenperatura homogeneoki banatuta dagoela eta magnitudea T dela, eta bestetik, beharrezkoak diren aldagai guztiak neurtzeko aukera dagoela.  Ondorengo ekuazio hurbilduak, andeleko uraren tenperatura (T) eta sarrera- emariak (q eta Fu) erlazionatzen ditu:    Ondorengo ekuazioak elektrobalbularen dinamika adierazten du:    Fu(t) (l/min) balbularen irteera-emaria da eta u(t) (%) irekiera-seinalea.  Sistema hau diseinatu denean, kontutan izan da zein operazio-baldintzatan lan egingo duen. Balbularen balio nominala %50 izango da, eta ondorioz, uraren tenperatura 75 °C (giro-tenperatura 20 °C denean). Era berean, ur-kontsumoaren arabera, Fu %10 alda daiteke. Giroaren tenperatura eta q emariaren tenperatura (Ti) ere balio nominalekiko %10 alda daitezke.  Prozesuaren aldagaiak neurtzeko sentsoreak behar dira. Hemen erabilitako tenperatura-sentsoreek 0-1000 °C-ko tartean neurtuko dute, eta emari-sentsoreek 0-10 l/min-ko tartean.
