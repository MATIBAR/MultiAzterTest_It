        3. IKASGAIA: Estatuaren konsensuaren bidez egin daitekeen arau-sorrera     1. Gaiaren planteamendu tradizionala     1. Nazioarteko Zuzenbidearen “iturriak” kontzeptuaren erabilera    2. N.J.A.ren Estatutuaren 38. Artikulua     1. Nazioarteko arauen eratze-prozesua     1. Estatuaren adostasuna eta Estatuen konsensua    2. Konsensua adierazteko erak eta arau motak     1. Haserako araugintza eta aurreko zuzenbidearen araugintza aldatzailea       Nazioarteko Ordenamenduan         1. Gaiaren planteamendu tradizionala     1. Nazioarteko Zuzenbidearen “iturriak” kontzeptuaren erabilera    2. N.J.A.ren Estatutuaren 38. Artikulua  Nazioarteko Ordenamenduan zuzenbidearen eratze prozesuari buruz aritzerakoan doktrinak Estatuko zuzenbidean erabilitako kontzeptu batetik abiatu da: Zuzenbidearen iturriena. Era berean, bereziki nazioarteko zuzenbidearen iturri hauek zeintzuk diren finkatzeko orduan NJA-ren 38.1 artikuloan oinarritu dira. Bertan esaten denez, nazioarteko gatazka bat zuzenbidez erabakitzeko Auzitegiak “tratatuak”, “nazioarteko ohitura” eta “zuzenbideko printzipio orokorrak” aplikatu beharko ditu, bide batez, jurisprudentziara eta autore ospetsuenen esandakora joaz.  Planteamendu hau, halere, bere oinarrizko bi elementuetan ez da zuzena. “Zuzenbidearen iturriei” dagokionez, honen erabilera kritikatu izan da azken doktrinaren baitan, izan ere ez ditu arauen sormena eta hauen arrazoia bereizten eta bestaldetik nazioarteko gizartea ikusita ez duelako oso erantzun zuzena ematen zuzenbidearen eratzearen inguruan. Bigarren elementuari dagokionez, egun doktrinaren baitan adostasun orokorra dago esaterakoan NJA-ko 38.1 artikuloak ez dituela nazioarteko zuzenbide eratze bide guztiak jasotzen. Izan ere, tratatu eta ohiturari, nahiz eta hauek nagusienak izan, beste bi elkartu behar zaizkie, egun jurisprudentziak aurrezagutzen dituenak: Nazioarteko Erakundeen organuek hartutako egintzak eta Estatuen aldebakarreko egintza zein deklarazioak, azken hauek, beste Estatu baten aurrean egiten direnean obligazio juridikoa suposatu baitezakete horiek egin dituen Estatuarentzat eta eskubide bat beste Estatuentzat. Beraz, guzti hau dela-eta, arauen sormena azaltzeko orduan beharrezkotzat jotzen da planteamendu teoriko berri bati lekua egitea.        1. Nazioarteko arauen eratze-prozesua  Aurrerago zehaztasun haundiagoz arituko bagera ere, hemen egingo den azalpena bi ideia edo aurresupostu orokorretan oinarritzen da, hauek Nazioarteko Ordenamenduan zuzenbidearen sormena nolakoa den azaltzea ahalbidetzen dutenak.  Lehenik eta behin, arauen eratzea eta nazioarteko eskubide zein obligazioen sortzearen arteko harremana. Izan ere, ohiturazko zein konbentziozko arauak nazioarteko ordenamenduaren zuzenbide objetiboa osatu, hauetatik subjektiboki ondorioztatzen dira bere destinatarioentzat eskubide eta obligazioak. Baina garbi izan behar da, gainera, eskubide eta obligazioak aldebakarreko egintza juridikoen bitartez ere eratu daitezkeela. Honen adibide dugu, alde batetik, Nazioarteko Erakunde baten eratze tratatua bere organuek hartutako egintza obligatorioekiko; eta bestalde, nazioarteko zuzenbide orokorra Estatuen aldebakarreko egintza zein deklarazioekiko.  Bigarren aurresupostua Nazioarteko Ordenamenduan zuzenbide eratze prozesu berezien existentziarena da. Sistema juridiko honetan zuzenbidea ez da gizartearen hutsune batetik sortzen edota borondate poliitiko soilaren bultzadagatik. Orokorrean, eratze progresiboa dugu, zenbait behar eta balore sozialetatik abiatuta. Hau da, hasieran azalerazten diren ideien bitartez eta gero hauek sendotuz eta orokortuz, azkenik balore juridiko gisa azaldu arte; eta honela indarrean dagoen zuzenbide bezela onartu arte. Beraz, benetako zuzenbidearen eratze prozesuaren ideia ematen da: batetik, faktore sozial batzuen existentzia, arauen sormenerako ezinbestekoak; bestetik, eratze juridikoko prozesua, denboran luzatu daitekena; azkenik, arautze prozesuaren azken emaitza, arau baten finkatzea.     1. Estatuaren adostasuna eta Estatuen konsensua    2. Konsensua adierazteko erak eta arau motak  Orain arte ikusitakoa kontutan izanik, nazioarteko ordenamenduan zuzenbidea eratzeko erak anitzak direla baieztatu daiteke. Orohar eta gainetik azalduta (aurrerago sakonkiago ikusiko baititugu) hauek izango lirateke:      * Lehenengo eratze prozesua ohiturarena dugu, nazioarteko ordenamenduaren       zuzenbide espontaneoa eta ez idatzia dugu. Dudarik gabe sistema juridiko       honen eratze prozrsurik bereizgarriena dugu izan ere, Estatu subirano       talde baten portaeratik abiatzen baita. Ohiturazko arau baten sorrera       emateko konbikzio juridikoa behar da praktika erreal batekin batera; hau       da, jarraia eta konstantea den portaera bat, egoera konkretu eta jakin       baten aurrean. Hau normalean denbora epe jakin batean emango da,       normalean luzea izaten dena. Prozesu honetan, momentu batean edo bestean       estatuek modu berean eta era konstante batean portaera berdina jarraituko       dute (zaila izango da halere momentu hori finkatzea), honela opinio       iuris-a adieraziz, hau da, juridikotasunaren uste orokortua. Beraz       momentu horretan posible izango da esatea ohituraren sortze prozesu       honetan elementu juridikoa ematen dela eta ondorioz, estatuen adostasun       edo kontsentsu orokorra. Beti ere, praktika hori bereganatu duten       estatuen artean, hori bai.      * Bigarren eratze prozesua, arau konbentzionalen eratze prozesua izango       dugu, normalean idatzizko izaera duena. Kasu honetan ere, oinarrizkoena       estatuen adostasuna edo kontsentsua izango da, izan ere, hauek araen       edukina berea egiteko tratatua eratzen duten estatuen arteko kontsensua       eman beharko da. Halere, kasu honetan, berezitasun bikoitza izango dugu:       alde batetik, aurreko prozesu baino azkarragoa da, izan ere, tratatuaren       ospakizunarekin identifikatzen baita; bestetik, formalizazio maila       haundiagoa du. Honela tratatu batean jasotako arauak ohiturazko arauetan       gertatzen ez den bezela, zuzenbide izatera momentu jakin batean pasatzen       dira: tratatua ospatzen den momentua, hori izango baita estatuek bere       adostasuna ematen duten momentua.      * Hirugarren prozesu bat, Nazioarteko Erakundeen baitan ematen den       zuzenbide sorrera dugu. Erakunde hauek izaera juridiko orokorra duten       arauak emateko eskuduntza ez badute ere, hauen egintzak eraginkortasun       araugilea izan dezakete, kide diren estatuentzat eskubide eta obligazioak       sortuz. Prozesu honek ere formalizazio maila altua du, izan ere, arau       hauen sorrera erakunde horien eratze tratatuanjasotakoa jarraituz ematen       baita. Kasu honetan, bereiztasuna ez da izango prozesuaren iraupena,       baizik eta, hasiera batean estatuen adostasun indibiduala garrantzitsua       bada ere, arau horren sorrera adostasun indibidual ezberdinen suma izango       da. Honela azkenean ematen den araua hura ematen duen organuaren       borondate orokorraren ondorioa izango dela.      * Azkenik, Estatu baten aldebakarreko adierazpen edo egintza batek ere,       bere kabuz, obligazioak sortu ditzazke hura egin duen estatuarentzat (eta       eskubideakl beste estatuentzat). Kasu honetan ere faktore determinantea       estatuaren adostasun indibiduala dugu alde batetik; bestalde, bai       eskubide eta obligazioak adierazpena egiten den momentutik sortzen       direla. Beraz, ezin da esan zuzenbide eratze prozesu bat ematen dela.       Halere, eskubide eta obligazioen sorrera ondorio duen prozedura baten       existentzia ematen da.   Beraz ikusi dugunez, Nazioarteko ordenamenduan zuzenbidearen eratzea estatuen konbikzio sozial batetik abiatzen da eta arauen sorrerarekin bukatu.      1. Haserako araugintza eta aurreko zuzenbidearen araugintza aldatzailea       Nazioarteko Ordenamenduan  Lehenengo ikasgaian ikusi genuenez, Nazioarteko Zuzenbidearen izaera ebolutiboa ordenamendu juridiko honen bereizgarria dugu. Eboluzio hau hainbat faktoreei ezker ematen da eta hauen artean aipatu genitzazke nazioarteko egitura sozialean Estatu kopuruaren zabaltzea, Nazioarteko Erakundeen azaltzea edota nazioarteko komunitatearen interes komunen babesa dela-eta ematen diren aldaketak, garapen zientifiko zein teknologikoak nazioarteko araudian izan duen eragina. Guzti honek azken finean, alde batetik, nazioarteko zuzenbideak arautzen duen gai eremiaren zabaltzea suposatzen du; bestetik, ordenamendu honen edukinaren aldaketa progresiboa, balore juridiko berriei egokitu nahian.  Modu honetan, nazioarteko zuzenbidearen eratzeanlehenik eta behinhaserako araugintza fenomeno bat dugu; hau da, ordenamenduan aurretik aurrikusita ez zegoen gai baten arauketa. Fenomeno hau nazioarteko zuzenbideak jasan duen zabaltzean bi eremutan ikusi daiteke: alde batetik, NZ hasiera batean estatuen lurraldearen eraentza juridikoa bazuen helburu gero eremua zabaldu egin da itsasoen erantzara (XVI-XVII), airearen eraentzara (LMG-tik aurrera), eta azkenik, lurratik kampoko espazioa eta itsas fondoak (XX. Mendeko bigarren partean). Bestalde, nazioarteko zuzenbidearen eremua subjektiboki ere zabaldu egin da. Honela hasiera batean estatuen eskubide eta obligazioak baziren arautzen ziren gaiak, gero Nazioarteko Erakundeak sartuko dira (XIX) eta azkenik, herrien eta gizabanakoaren interesak eta orohar Nazioarteko Komunitate osoaren interes orokorra.  Bigarrenik, araugintza aldatzailea ere badugu. Hau aurreko eraentza bat faktore berriak edo behar sozial berriak direla eta krisian sartzen denean gerta daiteke. Honela edukin berria duten arauak sortuz eta aurrekoak aldatuz. Kasu honetan prozesua komplikatuagoa izango da, izan ere, ohitura adibide bezela hartuz, honen aldatze prozesua motela izango da eta gerta daiteke aldaketa honen aurrean hainbat estatuk kontra egitea. Beraz askotan ez da aldi berean aurreko arauaren derogazioa eta berriaren indarrean sartzea batera emango. Bestalde, nahiz eta tratatuen kasuan iruditu prozesu hay errezagoa izango dela, askotan aurreko tratatua sinatu zuten hainbat estatuk ez dute berria sinatuko eta orduan hauek aurreko tratatuaren arabera geratuko dira lotuak. Ondorioa bi tratatuak indarrean egotea delarik.   
