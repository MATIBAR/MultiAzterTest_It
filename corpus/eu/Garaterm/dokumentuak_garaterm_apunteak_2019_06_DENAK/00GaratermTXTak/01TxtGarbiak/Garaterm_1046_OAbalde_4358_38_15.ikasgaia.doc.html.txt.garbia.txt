        15._GAIA I.BABES_DIPLOMATIKOA._IKUSPEGI_OROKORRAK. Zentzu zabal batean, Babes diplomatikoa honela uler daiteke: Est. batek beste Est. edo Nazioarteko organizazio baten aurka aurrera daraman akzio bat. Akzio honen bidez, Est.ak nazioarteko zuz.ren aplikazio egokia galdatzen du bere nazionalek jasan duten egitate ez-zilegi baten aurrean. Betiere egitate ez- zilegia beste Est. edo Nazioarteko organizazio baten autoritateek eragina izan behar duelarik. Nazioarteko Justizi Auzitegi Iraunkorrak Nazioarteko zuz.ren oinarrizko prin. bezala kontsideratu du(irakurri 375 orr.). Zentzu hertsiago batean, babes diplomatikoa Est. batek bere nazional edo ondasunak atzerrian babesteko erabiltzen duen akzioa dela esan daiteke. Kontuan hartuz, babes hori beste Est. edo Nazioarteko organizazio baten autoritateek eragindako kalte batetik sortu dela. Ondorioz, Est.a da akzio hau egikaritzeko organu eskuduna nazioarteko esparruan. Ahalmen honetatik bi ondorio eratortzen dira: 1-Partikularra ez da nazioarteko ordenamenduak arrezagutzen dituen esk.en titularra egitate ez-zilegi baten aurrean. Hau da, nahiz eta erreklamazioak zuzenean ukitu partukularra edo honen ondasunak, balioarazten den pretentsio juridikoa Est.ren asmo juridiko pribatiboa da eta partikularrak Est.ak dituen mekanismoen bidez aritu beharko du. Ezin du bakarrik eta bere kabuz jardun. 2-Babes diplomatikoaren egikaritza Est.ren ahalmen diskrezionala da. Honek esan nahi du: nahiz eta partikular batek eskaera luzatu, Est.ak erabaki dezakeela eskaera hori aurrera eramatea ala ez. Baita ere, eskaera onartuz gero, prozesua martxan dagoelarik, bertan behera utzi, nazionalaren inongo kontsulta edo baimenik gabe. Azkenik, Est.ak kaltea eragin duen Est.rengatik konponketa edo ordaintza lortzen badu, Est.ak berak erabakiko du diskrezionalki indemnizazioa nola esleitu, partikularrak singularrak edo pluralak diren arabera. Orain arte azaldutakoak garbi erakusten du Est.ak babes diplomatikoaren arloan jokatzen duen lan baldintzatzailea. Hala ere, partikularraren egoera ez da hain babesgabea, izan ere, Espainiako barne zuz.an esaterako, partikularrak indemnizazio bat eska diezaioke Est.ri babes diplomatikoa egikaritzen ez badu edota modu nahikoan egikaritu ez badu. Dena den, arlo hau aurrerago aztertuko dugu.  II._BABES_DIPLOMATIKOA_EGIKARITZEKO_BALDINTZAK. ****** A.Sarrera ****** Partikular batek jasan dituen kalteengatik Est. batek beste Est.ri egiten dion erreklamazioa gauzatzeko garaian, nazioarteko zuz.ak bi ukanbehar galdatzen ditu: 1-Est. erreklamatzailearen eta erreklamazioaren arteko lotura bat-orohar biktimak diren partikularren naziokotasunean oinarritua. 2- Est. erreklamatuaren ordenamenduak partikularrari eskaintzen dizkion bide guztiak agortu izana. Doktrinaren barruan badago salbuespen gisa defendatu den hirugarren elemntu bat: clean hands edo esku garbiak delakoa. Honen arabera, partikularrari eragindako kaltean honen jarrera ez zuzen bat badago eta jarrera honen eta jasandako kaltearen artean harreman kausalik badago, babespen diplomatikoa ez da zilegia. Hala ere, jurisprudentziaren jarrera salbuespen honenc aurkakoa da eta, beraz, lehenago aipatu ditugun bi ukanbeharrak hartzen dira kontutan.  B._Erreklamazioaren_nazionalitatea._Pertsona_juridikoen_kasua.  Nazioarteko tratatu batean oinarrituz babes-diplomatikoaren esk.a nazionalak ez diren beste pertsonetara hedatu badaiteke ere, arau orokorra honakoa da: akordio pribatu ezean, indibiduoaren eta Est.ren arteko nazionakotasun lotura da Est.ri babes-diplomatikoaren esk.a ematen diona. Gai honetan, ordea, bi arazo planteatzean dira: 1-Naziokotasunaren jarraitasuna. 2-Naziokotasun bikoitza edo anitza. 1-Naziokotasunaren jarraitasuna.Bi arau jarraitzen dira, bi une ezberdin galdatzen dituztenak: *naziokotasuna ukan behar da kaltea sortzen den momentuan. *naziokotasuna mantendu behar da babespen diplomatikoa egikaritzeko unean. Bi arau orokor hauen aurren, hala ere, badira zenbait supostu berezi: A-Zer gertatzen da naziokotasun aldaketa ez-borondatezko bat badago? Hau da, Est.en oinordetza fenomenoa gertatu ostean, aurreko Est.ren naziokotasuna zuen pertsona batek, Est. berriarena jasotzen duenean? Kasu honetan, ezin da baztertu naziokotasun harremana. Nazioarteko Zuz. Institutuak, 1965ean deskolonizazioari buruz emandako ebazpen batean(irakurri 378), argi utzi zuen naziokotasun harremana ez zela hausten naziokotasun berria eskuratzeagatik. B-Bigarren arazo honetan planteatzen dena honakoa da: erreklamatzaileak bere esk.en lagapena egiten badu, zuz. pribatuko harremanak sortuz. 3. Est. bateko subjektu bati eginez gero, naziokotasunaren jarraitasuna apurtuko da. Berdin gertatzen zen familia zuz.an ezkontzen zen emakumearekin, naziokotasuna gal baitzezakeen. Hala ere, giza esk.etan oinarrituz, naziokotasun aldaketa hori ezin daiteke derrigorrezkoa izan. Azkenik, mortis causa oinordetzak aipatu behar dira. Izan ere, jaraunsleek ez badute hildakoaren naziokotasun berbera, jarraitasunaren ukanbeharra desagertuko da. 2-Naziokotasun bikoitza edo anitza. Hemen bi egoera bereizi behar dira: *kaltetuak Est. erreklamatzailearen nahiz erreklamatuaren naziokotasuna duenean, biak dituenean. 1930eko La Hayako Itunaren arabera (4.art), erreklamazioa onartezina izango da kasu honetan, Est. batek ez baitu babes- diplomatikoa egikaritzen bere partikular baten alde nazionaltzat duen beste Est. baten aurka. *kaltetuak Est. erreklamatzailearen eta hirugarren Est. baten naziokotasuna duenean. Honakoan jarraitzen den irizpidea, naziokotasun efektiboa zehaztearena da. Hau da, zein Est.tan egikaritzen duen naziokotasun efektiboago bat. Erreklamatzailearenean bada, arazorik ez. Hirugarren Est.an bada, babes- diplomatikoa bertan behera utz dezake Est. erreklamatzaileak. Naziokotasun bat efektiboa ote den jakiteko irizpideak honakoak dira: ohizko egoitza, interes zentrua, lotura familiarrak, bizitzap ublikoan parte hartzea eta bestelako harreman loturak. Pertsona_juridikoen_kasua. Arazoa konplexuagoa da babespena bi mailatan ematenm baita. A.Pertsona juridiko beraren babesa. B. Elkartearen akzionisten babesa. A.Pertsona juridiko beraren babesa.Barcelona Traction Light & Power Lted. Elkartearen kasua. Espainiako auzitegi batek Kanadako sukurtsal baten kiebra deklaratu zuen. Sukurtsal honek Kanadako naziokotasuna zuen. Enpresaren jatorria espainiarra zen baina akzionistetako asko belgikarrak ziren. Ondorioz, Belgikak babespen diplomatikoa egikaritzeko esk.a alegatu zuen Espainiaren aurka. Arazoa NJA-ra heldu zen eta auzitegiak erabaki zuen elkarte baten gaineko babespen diplomatikoa egikaritzeko, kontuan hartu behar zirela bi faktore hauek: elkartea zein legeren arabera eratu den eta non duen egoitza. Beraz, Kanadaren aurka egikaritu beharko litzateke esk.a. B. Elkartearen akzionisten babesa. Kasu berean eztabaidatu zen arazo hau, hau da, akzionistek hirugarren Est. bateko naziokotasuna izatekotan eta ez elkartearena, posible ote zen erreklamazioak aurkeztea. Auzitegiak aukera hau baztertu zuen irizpide hau jarraituz: “aukera honi bide diplomatiko konkurrenteak irekiz gero, nazioarteko ekonomi harremanetan giro nahasi eta konfidantzagabekoa ireki daiteke”. Hala ere, salbuespen modura bada ere, aukera hau ametitzen da zenbait egoeretan. Bi baldintza galdatzen dira: *Elkartearen ondaretik eratorritako esk.ez kanpo, egitate ez-zilegiak akzionisten esk. propio edo pribatiboak urratu baditu. *Elkarteak legalki existitzeari utzi behar dio. Era honetan ezingo baitute akzionistek Elkartearen bidez jardun edo helegite bat aurkeztu. Bi baldintza hauek emanez gero, akzionistek aukera izango dute euren naziokotasuneko Est.ren bitartez babes-diplomatikoa egikaritzeko. Elkarteak eta akzionista talde batek naziokotasun berdina badute, Est.ak ezingo du akzionisten horien izenean Elkartearen aurka joan.  C._Aurrena_hiritarrak_duen_barne_ordenamenduko_bideak_agortu_beharra. Baldintza honen funtzio nagusia honakoa da: babes diplomatikoa egikaritu baion lehen edota nazioarteko jurisdikziora jo aurretik, kaltea sortu duen Est.ak aukera izatea kalte hori konpontzeko eure barne ordenamenduaren arabera. Ondorioz, esan daiteke babes diplomatikoa erreklamazio subsidiarioa dela esan daiteke. Arazoa baldintza honen norainokotasuna eta funtzionamendua zehaztean datza. 1-Norainokotasuna. Erregela hau ez da absolutua eta salbuespen batzuk daude: *Est.ak edota honen nazioarteko harremanetarako organu batek zuzenean jasan badu kaltea(esaterako, segurtasun indarrak misio diplomatiko batean sartzen badira misioko buruzagiaren baimenik gabe). *Baldintzari uko egiten dion akordio bat sinatu bada Est.en artean. 2-Funtzionamendua. Bi prin. orokorretan eraendua dago: *Partikularrak barne zuz.ak eskaintzen dizkion bide guzti-guztiak agortu behar ditu. Espainaren kasuan, Auzitegi Konstituzionalaren aurrean ematen den babespen helegiteraino hedatuko litzateke ukanbehar hau atzerritar batek akzioa egikaritzekotan. *Partikularra behartua dago baldintza hau betetzera baldin eta emaitza efektiboa izango bada. Hau da, sortu den egoera aldatzeko gaitasuna badago. Gerta liteke Est.ko auzitegiak eskuduntzarik ez izatea materia horretan edota erabakia behin eta berriro errepikatze huts batean erortzeko ziurtasuna izatea edota barne ordenamenduan helegite edo irtenbide egokirik ez egotea. Beraz, hemen azaltzen den irizpidea da barne ordenamenduko bideak agortzeko obl.a dagoela helegitea balizkoa eta eraginkorra denean.  III._BERE_ESTATUAK_BABES_DIPLOMATIKOA_EGIKARITZEAREKIKO_HIRITARREN_EGOERA A.Norberaren_Estatuaren_babesari_uko_egitea:_“Calvo_klausula”. XIX. mendean zehar Amerikan EE.BB.ek eta Europako hainbat Est.uk egin zituzten diru inbertsioen lan-kontratuen giroan jaio zen “Calvo klausula”, Argentinako jurista batek egina. Honen arabera Est baten lurraldearen gainean egiten den emakida administratibo bati buruzko kontratu bat ospatzen dute beste herri bateko nazionalak eta bertako Est.ak. Honen arabera, partikularrak ametitzen du ez duela, kontratuaren inguruko liskar baten kasuan, bere Est.ra joko babes bila baizik eta lurraldeko Est.ren auzitegietara. Hala ere, errenuntzia hau ez da hedatzen Est. kontratatzaileak burutu ditzakeen bestelako egitate ez- zilegitara. Klasula honek eztabaida ugari sortu zituen: *Iberoamerikako Errepubliketako lege eta konstituzioetan onartu bazen ere, nazioarteko auzitegi arbitralek zalantzan jarri zuten klausularen baliozkotasuna. *Argudioak: -Kontrakoak: barne mailako arau batek ezin du nazioarteko zuz.ak aurrikusitakoa mugatu edo aldatu. Gainera, partikularrak ezin du berea ez den esk. batekiko ukapena egin, azken finean, babespen diplomatikoaren titularra Est.a baita. Aldekoak: Partikularrak ez dio esk. bati uko egiten, ahalmen bati baizik, babes-diplomatikoa eskatzeko ahalmenari alegia. Bestalde, ahalmen hau diskrezionala denez, Est.ak erreklamazioa egitea erabaki dezake partikularraren aurretiazko eskaera gabe. Zailtasun eta zalantza teoriko nahiz praktiko hauen eraginez, nazioarteko praktika beste norabide baterantz aldendu da. Gaur egun, “Calvo klausula” kontratuan barneratu ordez, beste klausula bat eransten da, men egite klausula deritzona. Bertan esaten da: kontratutik ondorioztatzen diren liskar kasuetan arbitraira joko dela arazoa konpontzeko. Era honetan, hasera batean babespen diplomatikoaren egikaritza bazterrean uzten bada ere, gerora egikaritu ahal izango du partikularrak arbitraiak huts egiten badu edota Est.ak ez badu ebazpena betetzen(azken neurri hauek 1965ean aurrikusi ziren, Est. bateko eta beste Est.etako nazionalen arteko auzi-konponketei buruz Washingtonen eginiko Konbenioan).  B.Diskrezionalitatea_babes_diplomatikoaren_erabileran_eta_Estatuaren erantzunkizunabarruko_ordenan Orain artean, partikularrak bere nazionalitateko Est.rekin zuen nazioarteko harrema na aztertu dugu, baita kanpora begira nola funtzionatzen zuen babespen- diplomatikoak, Est.ak honen inguruan daukan diskrezionaltasun ahalmena azpimarratuz. Baina zer gertatzen da barne-mailan? Zein da bien arteko harremana? Orokorrean, babes-diplomatikoaren esk.a barne ordenamenduan kontsakratzen den esk.a da, bai legeetan baita Kons.an ere(1976ko Portugaleko Kons.ren 14 art.a). Espainiaren kasuan, babes diplomatikoari lege eta erreglamenduetan aipamena egiten bazaio ere, Kons.ak ez du espreski arrezagutzen esk. hau. Badira erreferentzia batzuk, esaterako Est. Kontseiluko LO.ren 21.5 art.an edota 1881/1996ko Erret Dekretuan, baina horretan gelditzen da eraentza, aipamen isolatuetan. Nazioarte mailan, berriz, harreman diplomatikoei buruzko 1961eko Vienako Hitzarmenean, 3.1.b art.an garbi esaten da misio diplomatikoek betezen dituzten funtzioen artean Est.ren interesak eta bertako nazionalak babesteko obl. dagoela eta, Hitzarmen hau, indarrean dago Espainiarentzat. Eraentza eskas edo labur honen konpontzera etorri da jurisprudentzia. Zentzu honetan, benetan esanguratsua da 1986ko abenduaren 29an Auzitegi Gorenak emandako STZ. Bertan esaten da atzerrian dauden espainiar nazionalak babesteko betebeharra Est.ri dagokiola Kons.ren arabera. Segidan, lan hau Kanpo Adm.ri dagokiola azpimarratzen du eta erantzunkizuna sor daitekeela honek partikularrari kalterik sortzekotan. Babespen diplomatikoaren arloan Adm.ren erantzunkizuna zehazteko orduan bi kasu bereizi behar dira: A. Adm.ren aldetik babespen diplomatikoaren eremuan jarduerarik eza ematen bada. B.Adm.ak ez badu modu babespen diplomatikoa modu eraginkor batean egikaritzen. A.Adm.ren aldetik babespen diplomatikoaren eremuan jarduerarik eza ematen bada: 1974ko azaroaren 16an Auzitegi Gorenak emandako STZ baten bidez finkatu zen gaia. Bertan arrezagutzen da Adm. publikoa erantzunkizunean eroriko dela partikularraren kaltea kontsolidatzen laguntzen badu; izan ere, modu horretan jokatuz, partikularrari ordaina jasotzeko duen bide balizko bakarra eragotzi dio. Hala ere, erantzunkizun honetan erortzeko, beharrezkoa da partikularrak bi ukanbehar betetzea: 1- Kaltea eragin duen Est.ren barne ordenamenduko bideak agortzea. 2-Aurreko bidean porrota jasoz gero, babespen diplomatikoa eskaera luzatu beharko du modu espresu eta motibatu batean Kanpo Arazoetarako Ministeritzaren edota misio kontsular edo diplomatiko baten aurrean. B.Adm.ak ez badu modu babespen diplomatikoa modu eraginkor batean egikaritzen. Kasu honetan, Est.ak babespen-diplomatikoa egikaritzen du baina protesta pro forma batera mugatzen da. Hau da, protesta bat aurkezten badu ere, gerora ez du erreklamazioarekin jarraitzen. Bi STZ.ek kontsolidatu zuten arazo honen doktrina. Biak ere Auzitegi Gorenak emanak-1986ko irailaren 29koa bata eta 1987ko apirilaren 28koa bestea. Hauen arabera, Espainiako autoritateek protesta egin ondoren ez-egite bat gauzatzen badute babespen-diplomatikoaren arloan erantzunkizunpean eroriko dira. STZ.an bertan ezartzen dira Adm.ren ondare erantzunkizunaren eraentza juridikoak galdatzen dituen ukanbehar formalak eta, baita ere, kaltetuak indemnizazioa eskatzeko duen kaduzitate epea, urte batekoa dena.  ***** IV. NAZIOARTEKO ORGANIZAZIOEN BABESPEN DIPLOMATIKOA ***** Nazioarteko erakundeen existentziak, gaurko nazioarteko gizartean, ikuspuntu berri bat ekarri du gai honetan. Hain zuzen ere, Erakunde hauek bere agente edo funtzionariekiko burutu dezaketen babesa, betiere hauek euren funtzioak egikaritzean jasan ditzaketen kalte edota egitate ez-zilegien aurrean. Arazoa, ordea, erakunde eta funtzionarien artean ematen den harremana da, harreman hau ez baita naziokotasunean oinarritzen. Hala ere, Bernadotte Kontearen kasuan- 1948an funtzionari honek N.B.entzako egiten zuen lan eta Israelen hil zuten atentatu baten ostean bertako autoritateek babes nahikoa eman ez ziotelako- NJA.ak onartu zuen harreman horretan (Erakunde-funtzionario) betebehar bereziak sortzen zirela: funtzionarioaren independentzia eta lehialtasuna Erakundearekiko. Hori dela eta, beharrezkoa da babespen bat jasotzea Erakundearen aldetik (irakurri 386 STZ). Babespen honetatik bi ondorioa atera daitezke: 1-Erakundearen babesak izaera funtzionala duenez, babesa egikari daiteke soilik lanean jasandako kalteen gainean. Beraz, esan daiteke babes hori mugatua dela. 2-Erakundeak edozein Est.ren aurrean egikari ahal izango du babespen hori, baita funtzionarioaren nazionalitateko Est.ren aurka. Izan ere, babesaren oinarria ez da naziokotasuna, Erakundearen agente izaera baizik.  
