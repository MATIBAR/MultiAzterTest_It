           5. GAIA. TURBIDIMETRIA ETA NEFELOMETRIA  Bi teknika hauek disoluzio baten uhertasunaneurtzen dute. Disoluzioa ipintzen da argi izpi baten bidean eta neurtzen da:     * transmititutako_argia, detektagailua jarraian jarriz:turbidimetria     * dispertsatutako_argia, detektagailua 90º-tan ipiniz:nefelometria Aparatu batzuetan biak batera neurtzen dira, hurrengo irudikoan bezala. Argi iturriak eta detektagailuak dira espektrofotometrian ikusitakoak. Argi zuria erabili daiteke baina gomendatzen da monokromadorea edo filtroa erabiltzea. Turbidimetria zein nefelometria metodo optikoez-espektroskopikoakdira, izan ere, ez dago energia trukaketarik argia eta analitoaren artean.                  Uhertasuna NTUunitateetan ematen da, hau da,uhertasun unitate nefelometrikoak(nefelometric turbidity units). Definizioz, NTU bat da silize 7.5 ppm-ek ur distilatuan eragiten duten argi galera.                              1 NTU = 7.5 ppm SiO2 Disoluzioen uhertasuna aldatu daiteke zerotik milaka NTU-etara. Gaur egun, silizearen ordez, formazina delako sustantzia erabiltzen da patroia bezala, gel batean disolbatuta. Formazinarekin:                             1 NTU = 1 ppm formazina Formazina prestatzeko disolbatzen dira ur litro bateanzehazki5 g hidrazina sulfato,H2NNH2·H2SO4, eta 50 g hexametilentetraamina,(CH2)6N4. Disoluzioa 48 orduz pausatzen utzi ondoren polimero likatsu bat sortzen da, formazina hain zuzen, uhertasun zuria ematen duena. Erreakzioa bi urratsetan gertatzen da: Formazinazko suspentsio honek 4000 NTU ematen ditu. Uhertasun balore hau prestatu daiteke ±%1eko zehaztasunarekin eta nahastea diluitu daiteke gero edozein baloreko patroiak prestatzeko.  Uhertasuna oso txikia bada hobe nefelometria erabiltzea, sentsibleagoa da-eta. Oso handia bada, ordea, hobe turbidimetria erabiltzea zeren nefelometriarekin seinaleak asetzeko joera du eta neurketak ez dira oso zehatzak.  Bi teknika hauek erabiltzen dira, adibidez, uraren kalitatea neurtzeko: edateko urak ez du izan behar 10 NTU baino gehiago. Beste aplikazio bat da SO 42–-aren determinazioan uretan. Hemen Ba2+katioia soberan gehitzen da, SO42–guztia BaSO4(s) eran egoteko. Azken hau ez hauspeatzeko gel bat gehitzen zaio disoluzioari eta bere uhertasuna neurtzen da. Uhertasun hau proportzionala da kontzentrazioarekiko. Aldez aurretik kalibrazio zuzena lortu behar da kontzentrazio ezaguneko SO42–patroiekin.   Ariketa: Sulfato ioiaren kontzentrazioa determinatu daiteke ur laginetan uhertasuna neurtuz. Horretarako, lagin kantitate bati BaCl2-a sobera gehitzen zaio eta BaSO4(s)-ak sortutako uhertasuna neurtzen da. Analisi honetan erabiltzen den tresna turbidimetroa da eta Na2SO4 disoluzio estandarrak erabiliz kalibratu da, ondorengo emaitzak lortuz: Na2SO4, mg/ L     0.00         5.00         10.0         15.0         20.0 Uhertasuna,       0.06         1.32         2.41         3.59         4.75 NTU Na2SO4 ezpuruzko lagin batetik 0.1301 g hartu eta 500.0 mL-tan disolbatu dira. Hemendik 15.00 mL hartu eta, BaCl2-a sobera gehitu ondoren, 250.0 mL-ra diluitu dira. Azken disoluzio honen uhertasuna 3.62 NTU-koa da. Kalkulatu gatzaren purutasuna ehunekotan. Erantzuna: %96.9 3 
