           6. GAIA. ESPEKTROSKOPIA ATOMIKOA    1. Oinarriak 1 2. Sugar emisio espektrometria 3 3. Sugar absortzio espektrometria 5 3.1. Marra atomikoen zabalkuntza 5 3.2. Erradiazio iturri monokromatikoak 6 4. Sugarraren seinalearen zuzenketa 8 5. Tenperaturaren eragina espektroskopia atomikoan 9 6. Sugarrik gabeko absortzio espektrometria 10 7. Sugarrik gabeko emisio espektrometria 12         1. OINARRIAK  Aurreko gaietan absortzio eta emisio MOLEKULARRA ikusi dugu, hau da, molekulek ematen dutena. Gai honetan absortzio eta emisio ATOMIKOA aztertuko da. Konposatu gehienek, tenperatura altuen eraginez, atomoz osatutako lurrina ematen dute. Prozesu hau atomizazioadeitzen da.Espektroskopia atomikoanlagina lurrindu eta atomizatu egiten da 2000-6000 K-etan, eta atomoen kontzentrazioa determinatzen da argiaren absortzioa edo emisioa neurtuz, uhin luzera jakinetan. Hurrengo irudian agertzen dira espektroskopia atomikoan erabiltzen diren hiru prozesuak, alegia, emisio atomikoa, absortzio atomikoa eta fluoreszentzia atomikoa. Bero iturri bezala sugarra erabiltzen da.                    * Emisio atomikoa. Lagina sugarrera eraman (ikusiko da nola) eta 2000-3000       K-eko tenperaturara berotzen da. Bertan, likidoa lurrindu eta partikula       solidoak atomizatu egiten dira. Sortutako atomoen artean talkak gertatuko       dira eta hauen ondorioz atomo batzuk egoera elektroniko eszitatura pasako       dira. Atomo eszitatu hauek erradiazioa emitituko dute oinarrizko egoerara       itzultzean eta emisio hori neurtuko da. Ez da lanpararik behar.     * Absortzio atomikoa. Sortutako atomoek lanparatik datorren erradiazioa       xurgatuko dute eta absorbantzia neurtuko da.     * Fluoreszentzia atomikoa. Sortutako atomoak laser bitartez eszitatu eta       gero, emititzen duten fluoreszentzia neurtuko da. Oso gutxi erabiltzen da       teknika hau. Kasu guztietan, neurtutako seinalea kontzentrazioarekiko proportzionalaizango da eta seinale hau erabiliz kalibrazio kurbak edo zuzenak egin ahal izango dira. Absortzio atomikoan seinaleazuzenkiproportzionala da kontzentrazioarekiko, izan ere, seinalea absorbantzia izanik, Beer legea betetzen da. Fluoreszentzian ere, seinalea zuzenki proportzionala da kontzentrazioarekiko, azken honek balore txikiak hartzen baditu. Emisioan, ordea, seinalea ez da zertan zuzenki proportzionala izan behar kontzentrazioarekiko, eta oso ohizkoa da kalibraziokurbaklortzea.  Espektro atomikoak marraedolerro espektroakdira (ikusi 2. gaia). Atomoek ez dute errotazioa edo bibrazioa emateko aukerarik, molekulek bezala. Horregatik, energia trantsizio posible bakarrak trantsizio elektronikoak dira, orbital atomikoen artekoak hain zuzen. Trantsizio hauek kuantizatuak daudenez, oso marra estuak ematen dituzte, ~0.001 nm-koak, bai absortzioan bai emisioan. Molekulekin, ordea, banda zabalak lortzen dira. Hurrengo irudian erakusten dira, konparazio moduan, atomo batzuen emisio eta absortzio espektroak, eta molekula batzuen absortzio espektroak.              Espektroskopia atomikoa sentsibilitate handiko teknika da: detekzio mugak ppm (mg/L) eta ppb (μg/L) bitartekoak izaten dira. Selektibitatea ere oso handia da, izan ere, espektroak marra estuak izanik, erlatiboki erraza da interferentziarik gabeko uhin luzerak aukeratzea. Prezisioa, bestalde, beste metodo batzuekin baino baxuagoa izaten da: %1-2 bitartekoa. Espektroskopia atomikoarekin analisi metodoak azkarrak eta erosoak izaten dira normalean. Teknika honekin 70 elementutik gora determinatu daitezke. Erabiltzen diren instrumentuak, ordea, garesti xamarrak dira. 2. sugar EMISIO espektroMETRIA  Sugar espektrometriak sua erabiltzen du lagina atomizatzeko. Ondoko irudian erakusten da espektroskopia honentzako instrumentu baten eskema:             Emisio neurketak egiteko lanpara itzalita egongo da. Lagina xurgatzen da sugarrera eta hor atomizatu egiten da.Atomoen arteko talkak direla eta, batzuk eszitatu etaargia emitituko dute, uhin luzera desberdinetan. Monokromadorearekin aukeratuko da neurketak egiteko uhin luzera egokiena. Argia detektagailura iritsi eta honek argia seinale elektriko bihurtuko du. Seinalea anplifikatu eta ordenagailu batera pasako da prozesatu ahal izateko.Diodo lerrokatuak erabiltzen badira, elementu bat baino gehiago determinatu ahal izango da aldi berean.Eskema da, gutxi gora behera, espektrofotometroarena bezalakoa, baina kubetaren ordez sugarra jarrita.  Hurrengo irudian erakusten da atomizazioa nola gertatzen den:        Nebulizazioanlagina tanta txikiak bihurtzen da aerosola (= spray) sortuz.Aerosolada partikula likido edo solidoen suspentsioa gas batean. Gerodesolbatazioagertatzen da: disolbatzailea gas egoerara pasatzen da etaaerosol lehorralortzen da. Azkenik, sugarraren beroaklurrinketaeragiten du eta partikulak lehorrak ere gas egoerara pasatzen dira,atomoak, ioiak edo molekulaksortuz. Hauek orekan egoten dira askotan. Sugar espektrometro gehienetan aurre nahasteko metxeroaerabiltzen da, hurrengo irudikoa bezalakoa. Honen ezaugarri nagusia da erregaia, oxidatzailea eta lagina sugarrera iritsi aurretik nahasten direla.           Metxero honetan lagina xurgatzen da kapilarretik nebulizadorera. Efektu xurgatzailea gas oxidatzaile korronte batek lortzen du, normalean airea. Nebulizadoretik ateratzean, lagina tanta txikietan puskatzen da, aerosola sortuz, eta gero beirazko bola baten kontra proiektatzen da, gehiago apurtzeko. Aerosola eta gas oxidatzailea erregaiarekin nahastu eta hodian barrena garraiatzen dira. Tanta handienak paleta egokiei esker baztertuak izango dira. Soberako likidoa (tanta handiak) azpialdean bildu eta hondakin ontzi batera isurtzen da. Aerosola + oxidatzailea + erregaia nahastea metxeroaren burura doa eta hor 5-10 cm-ko sugarra lortzen da. Luzera hau da kasu honetan bide optikoa.  Orokorrean, sugarra ez da oso atomizadore eraginkorra, izan ere, laginaren zati handi bat hondakinetara joaten da (%90-95)eta gainera,laginak denbora gutxi pasatzen du sugarrean. Bi efektu hauek gutxitzen dute seinalearen intentsitatea. Bestalde, bere tenperatura ez da beti egonkorra eta horrek gora beherak eragiten ditu seinalean. Hau saihesteko,barne patroiaren metodoaerabiltzen da batzuetan.  Sugarraren tenperatura aldatzen da erregaiarekin eta oxidatzailearekin, hurrengo taulan ikusten den bezala. Azetileno-aireada gehien erabiltzen den nahastea.        3. sugar ABSORTZIO espektroMETRIA  Espektrometria honentzako instrumentua da aurreko atalean ikusitako berbera, baina oraingoan lanpara piztuta egon behar da, absorbantzianeurtuko da-eta. Espektrometria honetan, aurrekoetan ez bezala,erradiazio iturri monokromatikoaerabiltzen da. Honen zergatia ulertzeko, marra atomikoen zabalkuntza aztertu behar da aldez aurretik.  3.1. Marra atomikoen zabalkuntza  Marra atomikoen berezko zabalera da 10 –5nm ingurukoa baina sugarrean ikusten dena da ~10–3nm-koa, hau da, 100 bider handiagoa. Bi arrazoi daude zabalkuntza hau gertatzeko: Doppler efektua eta presio bidezko zabalkuntza. • DOPPLER EFEKTUA Atomoek mugimendu azkarrak dituzte sugar barruan daudenean. Mugitzen badira erradiazio iturrirantz, uhin luzerak iritsiko zaizkie diren baino motzagoak. Ondorioz, lanpararen uhin luzera luzeagoak xurgatuko dituzte. Kontrakoa gertatuko da atomoak erradiazio iturritik urruntzen badira, orduan uhin luzera motzagoak xurgatuko dituzte (ikusi irudia). Nola atomoek norabide guztietako mugimenduak izango dituzten, absortzioa gertatuko da uhin luzera tarte zabalagoan eta honen eraginez, absortzio bandak zabaldu egingo dira.        • PRESIO BIDEZKO ZABALKUNTZA Presio bidezko zabalkuntza sortzen da atomoen arteko talkengatik. Talka hauek aldaketa txikiak eta aleatorioak eragiten dituzte atomoen energia mailetan eta ondorioz, baita mailen arteko diferentzietan ere. Aldaketa hauen eraginez atomoen absortzio edo emisio marrak zabaldu egingo dira.  Bai Doppler efektuarekin bai presioarekin, tenperatura handiagotzen den heinean zabalkuntza areagotzen da eta, ondorioz, tenperatura altuetan absortzio eta emisio marrak zabalagoak izaten dira. 3.2. Erradiazio iturri monokromatikoak  Beer-en legea betetzen da erradiazioa monokromatikoa bada. Erradiazioa guztiz monokromatikoa lortzea ezinezkoa denez, aurrekoak esan nahi du, praktikan, argi iturriaren bandak askoz estuagoak izan behar direla laginaren absortzio bandak baino. Absortzio atomikoaren kasuan, ez dira lortzen absortzio bandak baizik eta oso absortzio marra estuak(0.002-0.005 nm). Honek arazo bat planteatzen du espektroskopia molekularrean agertzen ez zena:ez dago hain marra estuko erradiazioa emango duen monokromadorerik. Saiatzen bagara erabiltzen erradiazio iturri jarraiak eta uhin luzerak isolatzeko monokromadoreak, Beer-en legea ez da beteko. Gainera, absorbatuko da bakarrik laginera iristen den argiaren frakzio txiki bat eta horrela, lortutako sentsibilitatea baxua izango da. Arazo honi konponbidea ematekoerradiazio iturri monokromatikoakerabiltzen dira. Lanpara hauek eginak daude analizatu beharreko elementuarekin berarekin. Elementu hori eszitatuko da eta oinarrizko egoerara itzultzean marra emisio espektroa emango du, justu lagineko analitoak absorbatzen duen uhin luzera berberetan. Gainera,erradiazio iturriaren tenperatura sugarrarena baino baxuago denez, iturriaren emisio marrak analitoaren absortzio marrak baino estuagoak izango dira(Doppler efektua eta presio bidezko zabalkuntza txikiagoak).                  Bi dira sugar bidezko absortzio atomikoan erabiltzen diren erradiazio iturriak: katodo hutseko lanpara eta elektrodorik gabeko deskarga lanpara. Katodo hutseko lanparada normalean erabiltzen den erradiazio iturria. Hurrengo irudian erakusten da lanpara honen eskema. Bi elektrodo ditu. Katodoa zilindro hutsa da, analizatu nahi den metalez egina edo metal honen estaldura duena. Anodoa normalean wolframiozkoa da. Bi elektrodoak beirazko hodi baten barruan daude, neon edo argon gas geldoarekin betea.        Bi elektrodoen artean potentzial diferentzia handia ezartzean (300 V), Ne+ (edo Ar+) ioiak sortu eta katodorantz azeleratuko dira. Ioiek talka egiten dute katodoarekin energia nahikoarekin atomo metaliko batzuk fase gaseosora ateratzeko. Atomo hauek eszitatzen dira gero, talka egitean energia altuko elektroiekin, eta fotoiak emititzen dituzte oinarrizko egoerara itzultzean. Emititutako argi honek eta analitoak absorbatuko duena uhin luzera berekoak dira, metal berbera da-eta. Katodotik atera diren atomo gehienak katodoan kondentsatuko dira berriro ere, baina batzuk lanpararen paretetan ezarri daitezke hau pixkanaka agortuz. Gaur egun badaude katodo hutseko lanparak 40 bat elementu determinatzeko eta baita ere elementu bat baino gehiago determinatzeko: Ca-Zn; Cr-Mn-Cu; Ca-Mg-Al.  Elektrodorik gabeko deskarga lanparada kuartzozko hodi hermetikoa barruan gas geldo bat daukana, Ar bezalakoa, eta analito metal kantitate txiki bat (edo bere gatzarena). Gas geldoa ionizatzen da intentsitate handiko eremu bat ezarriz, irrati frekuentziekin edo mikrouhinekin. Sortutako ioiak azeleratzen dira eremuagatik, eta azkenean energia nahikoa hartzen dute metalaren atomoak eszitatzeko. Modu honetan emititutako marrak 10-100 bider intentsitate handiagokoak izaten dira katodo hutseko lanparenak baino. Bereziki erabilgarriak dira As, Se eta Te bezalako elementuentzako, zeren hauekin katodo hutseko lanpararen intentsitatea baxuegia da.       4. sugarraren seinalearen zuzenketa  Sugarrak argia emititzen du eta horrek interferentzia moduan jokatzen du. Horregatik, sugar absortzioan neurtutako absorbantzia totala, A T, da analitoaren absorbatzia, AA, gehi hondoaren seinalea, AH: AT =AA +AH. Emisioarekin beste horrenbeste gertatzen da. Hau dela eta, aparatuak eduki behar du modua hondoaren seinalea eliminatzeko (hondoaren zuzenketa). Horretarako neurtzen da seinale totala eta gero hondoarena. Kenketa eginez analitoaren seinalea lortuko da. Sugarraren interferentzia konpentsatzeko hiru zuzenketa mota aplikatzen dira:     * Zuzenketa argi iturri jarrai batekin. Aparatua diseinatzerakoan erradiazio iturri jarrai bat gehitzen da (D 2lanpara ultramorean eta W lanpara ikuskorrean) eta seinalea bi lanparekin neurtzen da txandaka (10 aldiz segundoko edo gehiago). Katodo hutseko lanpararekin analitoak eta sugarrak absorbatuko dute. Iturri jarraiarekin erradiazioaren banda zabalera askoz ere handiagoa da. Analitoak absorbatutako erradiazioa proportzionalki askoz ere txikiagoa izango da sugarrak absorbatutakoa baino. Kasu honetan absorbatutako ia guztia (%99.7) sugarrari dagokio. Bi absorbantzien arteko diferentzia izango da analito soilari dagokiona.               * Zeeman efektuan oinarritutako zuzenketa Zuzenketa hau egiteko sisteman eremu magnetiko bat aplikatzen da eta eremu magnetikoarekin eta eremu magnetikorik gabeko seinaleen arteko diferentziak hondoaren zuzenketa emango digu.     * Smith-Hieftje zuzenketa Katodo hutseko lanpara bat erabiltzen da bi pultsu ezberdinetan. Korronte baxuko pultsuan (5-20 mA, 10 ms) analito eta hondoaren absorbantzia neurtzen dira. Korronte altuko pultsuan berriz (100-500 mA, 0.3 ms) hondoaren seinalea neurtzen da. Beraz, bi pultsuetako seinaleen arteko diferentzia analitoaren berezko seinalea izango da. 5. tenperatuRaren eragina espektroskopia atomikoan  Tenperaturak finkatzen du atomizazio maila, hau da, lagina noraino deskonposatzen den atomo edo ioietan: zenbat eta altuagoa tenperatura orduan eta handiagoa atomizazio maila. Tenperaturak finkatzen du ere nola banatzen diren atomoak oinarrizko egoera eta egoera eszitatuaren artean. Boltzmann banaketadelakoak ematen du populazio erlatiboa bi egoeretan, oreka termikoan daudenean: Ne, N0: atomo populazioa edo kopurua maila elektroniko eszitatuan (Ee) eta oinarrizkoan (E0) ge, g0: maila eszitatu eta oinarrizkoaren degenerazioa (egoera posibleen kopurua energia maila bakoitzean) E: energia diferentzia bi maila elektronikoen artean K: Boltzmann konstantea (1.38110–23J K–1) T: tenperatura Kelvin gradutan Aurreko formula erabiliz, kalkulatu dezagun, adibide moduan, atomo populazioen erlazioa (N e/N0) egoera eszitatu eta oinarrizkoaren artean sodio lurrinean, lagina atomizatzen bada 400, 2600 eta 2610 K-ko tenperaturan. Sodioaren kasuan: E = 2.1 eV = 3.37110–19J ge= 2 g0= 1 Datu hauek formulan ordezkatuz, hauxe lortzen da tenperatura bakoitzean: 400 K N e/N0= 6.2910–27 2600 K N e/N0= 1.6710–4 2610 K N e/N0= 1.7410–4 Adibidean ikusten da tenperatura igotzeak ez duela ia eraginik oinarrizko egoerako populazioan, zeren 2610 K-tan ere, atomo gehienek oinarrizko egoeran jarraitzen dute: (N e/N0)100 ≈ %0.02 atomoen %0.02a egoera eszitatuan 100 – 0.02 ≈ %99.98 atomoen %99.98a oinarrizko egoeran Egoera eszitatuko atomo kopurua, berriz, ~%4ean handiagotzen da tenperatura soilik 10 K-tan igotzen denean:  Guzti honetatik bi ondorio ateratzen dira.     * Emisio atomikoan neurketak eszitatutako atomoetan oinarritzen dira, hauek       bait dira argia emititzen dutenak. Ondorioz,tenperatura aldaketak eragin       handia izan dezake emisioan.     * Absortzio atomikoan neurketak oinarrizko egoerako atomoetan oinarritzen       dira, hauek dira-eta lanpararen argia xurgatu eta eszitatzen direnak.       Orduan,tenperatura aldaketak ez du eragin handirik izango absorbantzian. 6. SUGARRIK GABEKO ABSORTZIO ESPEKTROmetria  Sugarrarekin egindako atomizazioak ez du etekin handirik ematen bi arrazoirengatik:     * Nebulizazioaren eraginez laginaren %5-10a besterik ez da iristen       sugarrera.     * Laginak oso denbora gutxi pasatzen du sugarrean (10–3-10–4s). Bi arazo hauei aurre egiteko erabiltzen da, absortzio atomikoan, sugarraren alternatiba bezala atomizadore elektrotermikoaedografitozko labeadelakoa. Labe hau da grafitozko hodi bat korronte elektrikoarekin berotuta. Metxeroaren lekuan jarriko da eta aparatuaren gainontzeko osagaiak ez dira aldatuko.                                    Lagina sartzen da hodiak erdian duen zulotxotik mikropipeta batekin. Lanpararen argiak zeharkatzen du hodi osoa barrutik. Labearen tenperatura kontrolatzen da korronte elektrikoaren intentsitatearekin eta programatu daiteke. Beroketa hiru urratsetan egiten da:     * Lehorketa. Lagina berotzen da tenperatura baxuan, normalean 110ºC,       disolbatzailea eliminatzeko.     * Kaltzinazioa. Tenperatura igotzen da 300-1200ºC-etara materia organikoa       eliminatzeko.     * Atomizazioa. Tenperatura eramaten da 2000-3000ºC-etara eta horrela lagina       lurrindu eta atomizatu egiten da. Momentu horretan neurtzen da       absorbantzia. Urrats bakoitzaren tenperatura zehatza eta iraupena ezarriko dira analitoaren izaera kontutan hartuta.  Labetik bi argon (edo nitrogeno) korronte pasatzen dira. Batak inguratzen du grafitozko hodia kanpotik, hau ez egoteko kontaktuan airearekin eta ez erretzeko. Bestea sartzen da hodiaren bi muturretatik eta laginaren zulotik irten. Korronte honen funtzioa da, hodia ez erretzeaz gain, kaltzinazioan sortzen den kea eramatea, zeren bestela interferituko luke absorbantzia neurtzerakoan. Atomizazioaren fasean, korronte hau moztu behar da analitoa bera ez eramateko.  Hodiaren barruan doan plataforma, hau ere grafitozkoa, L´vov plataformadeitzen da. Lagina ipintzen bada zuzenean hodiaren paretan, bere atomizazioa hasten da labe osoa tenperatura konstantea hartu aurretik. Jartzen bada L´vov plataformaren gainean, atomizazioa zertxobait atzeratu eta momentu egokian gertatzen da: labearen paretek tenperatura egonkorra dutenean. Modu honetan, lortutako absorbantziak errepikagarriagoak dira.  Grafitozko labea erabiliz, laginak_pasatzen_ditu_segundo_batzuk_neurketa_egiteko_lekuaneta gaineraez_da_ia ezergaltzen. Hori dela-eta, sentsibilitatea izan daiteke 100-10000 aldiz handiagoa sugarrarekin baino. Bestalde, sugarrarekin behar dira gutxienez 1- 2 mL lagin neurketa egiteko eta labearekin 1100µL erabiltzen dira normalean.  Grafitozko labeak baditu ere desabantaila batzuk sugarraren aurrean:     * Prezisioa txikiagoa da (%5-10) sugarrarekin baino (≤%1).     * Denbora gehiago eskatzen du eta ezin da aplikatu elementu guztiekin.     * Garestiagoa da, grafitozko hodiak maiz puskatzen direlako.     * Interferentzia arazoak larriagoak dira. Interferentziak dira, zalantzarik gabe, atomizazio elektrotermikoak duen arazo nagusia. Inportanteenak dira:     * Hondoaren absortzioa. Kaltzinazioan sortutako keak argiaren zati bat       absorbatuko du. Konponbidea da labea modu egokian programatzea kea       desagertzeko atomizazioa gertatu aurretik. Bestalde, hondoaren zuzenketa       egiten da normalean neurketarekin batera, iturri jarrai bat erabiliz,.     * Analito galerak. Analitoak espezie lurrinkorra osatzen badu matrizean       dagoen sustantzia batekin, zati bat galduko da kaltzinazioan zehar. Hau       ez gertatzeko erabiltzen diramatrizearen aldatzaileak. Hauek atzeratzen       dute analitoaren lurrinketa matrizea erabat kaltzinatu den arte. Aluminioa determinatzean, adibidez, lehendabiziko beroketan bihurtzen da Al2O3. Tenperatura gehiago igotzean, deskonposatzen da Al(s)-a eta O-a emateko, eta gero Al(s)-a lurrintzen da. Nahi badugu Al-aren lurrinketa atzeratu, nahikoa da Mg(NO3)2-a gehitzea. Konposatu honek tenperatura altuetan MgO(g)-a ematen du, eta gero horrela erreakzionatzen du Al(s)-arekin:                      3 MgO(g) + 2 Al(s)3 Mg(g) + Al2O3(s) Ondorioz, Al(s)-aren lurrinketa atzeratzen da MgO(g)-a amaitzen den arte.   7. sUGARRIK GABEKO EMISIO ESPEKTROMETRIA  Emisio atomikoan, sugarraren alternatiba eraginkorrena lagina atomizatzeko eta gaur egun gehien erabilia da plasma induktiboki akoplatuaedoICP(inductively coupled plasma).Plasmada oso gas beroa, ioiak eta elektroi askeak dituena. Plasma sortzeko hurrengo irudiko sistema erabiltzen da:               Tresnak hiru zilindro zentrukide ditu, kuartzoz eginak. Kanpokoak 2.5 cm-ko diametroa du, gutxi gora behera. Barruko zilindrotik sartzen da lagina nebulizatua eta eramaten da goruntz argon gasarekin (fluxua ≈ 1 mL/min). Erdiko zilindrotik sartzen da beste argon korronte bat lagina zurgatu eta zilindroaren goialdera eramango duena. Argon gasa ionizatzen da txinparta baten bitartez eta horrela Ar +katioiak eta elektroiak sortzen dira. Goialdean, indukzio bobina baten bitartez, irratifrekuentzia eremua sortzen da, oso indar handikoa (27 MHz). Honen eraginez, elektroiak eta katioiak azeleratzen dira ibilbide zirkularrak eginez, talka egiten dute atomoekin eta daukaten energia gas osoari transmititzen diote. Behin prozesua hasi dela, elektroiek eta katioiek etengabe hartzen dute energia bobinatik eta gasari transmititu, eta horrela, plasmaren tenperatura 6000-10000 K-etan mantentzen da. Hain beroa da, batez ere bobinaren inguruan (ikusi tenperatura perfila), kuartzozko burua babestu behar dela beste argon korronte hotz batekin, kanpoko zilindrotik bideratzen dena. Plasma oso argitsua da eta sugar baten itxura hartzen du baina ez dago erreketarik. Neurketa egiteko leku egokia da 15-20 mm bobina gainetik, zeren hor plasmak ez du ia emititzen eta laginaren emisioa ikusiko da soilik. Beherago ezin da neurketarik egin, plasmak espektro jarraia emititzen du-eta.                    Plasmarekin lortutako tenperatura askoz altuagoa da sugarrarekin baino eta horrek abantaila batzuk dakartza:     * Desolbatazioa eta lurrinketa erabatekoak dira.     * Atomizazio maila altuagoa da.     * Eszitatutako atomo kopurua handiagoa da, Boltzmann banaketagatik, eta       ondorioz, lortutako seinalea eta sentsibilitatea ere bai.  Plasmarekin, gainera, interferentzia gutxiago agertzen da sugarrarekin baino:     * Tenperatura altuak eliminatzen ditu sugarrarekin aurkitzen diren       interferentzia kimiko gehienak1.     * Argonak, gas geldoa izanik, ez du erreakziorik emango analitoarekin.       Honek laguntzen du interferentzia kimikoak eliminatzen.     * Plasmarekin ionizazio interferentziak txikiak dira edo ez daude, izan       ere, argonaren ionizazioagatik elektroien kontzentrazioa nahiko handia da       eta gutxi gora behera konstantea mantentzen da plasman2.  Desabantaila nagusia da plasma instrumentuak garestiagoak direla sugar instrumentuak baino, ez bakarrik erosteko, baita mantentzeko ere, argon asko gastatzen dute-eta (guztira 11-17 L/min).  1Sugarrerekin gertatzen da batzuetan konposatu molekularrak osatzen direla analitoarekin. Normalean izaten dira metal oxidoak, hidroxidoak, karburoak edo nitruroak, termikoki egonkorrak. Baita ere analitoaren gatzak zenbait anioirekin.Interferentzia kimikoakdeitzen dira eta hauen eraginez, analitoaren atomo libreen kopurua jaisten da eta bere seinalea ere bai. Hau ekiditeko modurik sinpleena da tenperatura altuagoak erabiltzea, zeren horrela, konposatu hauek neurri handiagoan disoziatuko dira atomo libreak emateko.  2Sugarrarekin lan egitean, analitoarenionizazioagertatzen da batzuetan:                                    MM++ e– Efektu hau areagotzen da sugarraren tenperatura igotzen bada. Atomo neutroek eta ioiek espektro ezberdinak dituzte normalean eta, ondorioz, ionizazioa ematen bada erroreak izango ditugu analitoa determinatzean. Interferentzia hau ez edukitzeko ionizazio eliminatzaileak (edo ionizazio tanpoiak) gehitzen dira. Ionizazio eliminatzailea da analitoa baino errazago ionizatzen den espezie bat, normalean alkalino bat. Hau ionizatzean askatutako elektroiak lerratuko dute aurreko oreka ezkerrerantz eta analitoa ez da ionizatuko. 
