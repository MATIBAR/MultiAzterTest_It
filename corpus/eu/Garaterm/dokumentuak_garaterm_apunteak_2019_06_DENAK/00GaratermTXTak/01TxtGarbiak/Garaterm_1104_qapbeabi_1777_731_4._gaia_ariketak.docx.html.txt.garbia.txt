           ESPEKTROFLUORIMETRIA.Ariketak   1.Malariaren aurkako pastilla bat, 1.6640 g-koa, HCl diluituarekin tratatu da kinina disolbatzeko eta 500.0 mL-ko disoluzioa lortu da. Hemendik, 15.00 mL-ko alikuota bat hartu eta 100.0 mL-ra diluitu da azidoarekin. Azken honen fluoreszentzia intentsitatea neurtu da, 347.5 nm-tan, 288-ko balorea lortuz. Patroi disoluzio batek, 100.0 ppm kinina dituena, 180 fluoreszentzia eman du. Kalkulatu kinina masa tabletan, mg-etan. Erantzuna: 533 mg   2. Malariaren aurkako pastilla bat, 2.196 g-koa, HCl diluituan disolbatu eta 1.000 L-ra diluitu da. Hemendik 20.00 mL hartu, 100.0 mL-ra diluitu eta fluoreszentzia neurtu da 347.5 nm-tan, 540-ko balorea lortuz. Beste 20.00 mL-ko alikuota bat nahastu da 10.00 mL kininarekin, 50.00 mg/L-koa, eta 100.0 mL-ra diluitu da. Disoluzio honen fluoreszentzia intentsitatea 600 izan da. Aurkitu kinina edukia tabletan mg/g unitateetan. Erantzuna: 102 mg/g   3. Azido azetilsalizilikoaren kontzentrazioa aspirina tabletetan determinatzeko, azido hau hidrolizatzen da azido salizilikoa emateko: CH 3-COO-C6H4-COOH + H2O HO-C6H4-COOH + CH3-COOH azido azetilsalizilikoa azido salizilikoa (PM=180.16) (PM=138.12) Gero, azken honen kontzentrazioa determinatzen da bere fluoreszentzia neurtuz. Disolbatu dira 0.0774 g azido saliziliko litro batean. Disoluzio honetatik bolumen desberdinak 100.0 mL-ra diluituz, patroi sorta bat prestatu da. Hurrengo taulan adierazten dira hartutako bolumenak eta patroi bakoitzaren fluoreszentzia ( λex=310 nm, λem=400 nm).  V, mL      0.00        2.00        4.00        6.00       8.00      10.00    F        0.00        3.02        5.98        9.18      12.13      14.96 Aspirina tableta batzuk txikitu dira mortairu batean, hauts fina lortu arte. Hartu dira gero 0.1013 g hautsetik eta litro batean disolbatu dira, matraze aforatu batean. Disoluzio honen zati bat iragazi da, materia disolbaezina banatzeko, eta 10.00 mL-ko alikuota bat isuri da 100.0 mL-ko matraze batean. Urez markaraino diluitu ondoren, disoluzioak 8.69ko fluoreszentzia eman du. Kalkulatu azido azetilsaliziliko portzentajea aspirina tabletetan. Erantzuna: %57.4   4. Selenio(IV) ur naturalean determinatzeko konplexatu da 2,3- diaminonaftalenoarekin eta neurtu da konplexuaren fluoreszentzia 520 nm- tan, eszitazioa 380 nm-tan ipiniz. Lau matraze 50.00 mL-koak hartu, bakoitzean 30.00 mL ur naturala ipini eta erreaktibo konplexatzailea sobera gehitu da. Gero, matraze bakoitzean gehitu da beheko taulan adierazten den bolumena Se(IV) 5.00 µM-arena eta ur distilatuamarkaraino. Azkenik fluoreszentzia neurtu da. Lortutako baloreak taulan erakusten dira. Aurkitu Se(IV)-ren kontzentrazioa ur naturalean.    Gehitutako Se(IV),      0           20.0          40.0          60.0    µL    Fluoreszentzia, F     193.7         467.6         732.7        993.8 Erantzuna: 2.47 nM   5.Torioa determinatu da lagin batean fluorimetrikoki konplexua osatuz 1-amino- 4-hidroxiantrakinona izeneko konposatuarekin. Hartu dira laginetik sei 0.250 g-ko zati eta gehitu zaizkie taulan adierazten diren bolumenak ThO2+2.00×10–5M- eko patroi disoluzioarenak. Gero disolbatu dira, gehitu zaie konplexatzailea sobera eta diluitu dira 100.0 mL-ra. Hona hemen disoluzio bakoitzaren fluoreszentzia intentsitatea:                ThO2+gehitua, mL  0.00 1.00 3.00 5.00 7.00 10.00                Fluoreszentzia, F 23.7 31.0 45.6 60.0 74.7 96.3 Kalkulatu ThO2edukia laginean, mg/kg unitateetan (ppm). ThO2= 264.0 Erantzuna: 69.1 ppm   6.Europio katioiak ( Eu3+) konplexua osatzen du kaltzeina izeneko molekularekin. Bere estekiometria determinatzeko prestatu dira lehendabizi Eu3+ eta kaltzeinazko disoluzioak, biak 5.00×10–6 M-ak. Gero, disoluzio hauetatik bolumen desberdinak hartuz, taulan adierazten diren nahasteak egin dira eta bakoitzaren fluoreszentzia neurtu (λex=495 nm, λem=522 nm). Lortutako fluoreszentziak taulan adierazten dira. Irudikapen egokia eginez, aurkitu konplexuaren estekiometria. Nahasteetan dauden hiru espezieetatik, Eu3+-a, kaltzeina eta bien arteko konplexua, zeinek edo zeintzuek emititzen dute fluoreszentzia? Arrazonatu erantzuna.  Eu3+   Kaltzeina   F      Eu3+   Kaltzeina    F      Eu3+   Kaltzeina     F   mL       mL               mL       mL                mL        mL   20        0      0.0      13        7       1.5       6        14      35.0   19        1      0.2      12        8       1.8       5        15      43.0   18        2      0.3      11        9       1.9       4        16      51.0   17        3      0.4      10       10       5.0       3        17      60.0   16        4      0.7       9       11      10.0       2        18      70.0   15        5      0.9       8       12      19.0       1        19      79.0   14        6      1.2       7       13      27.0       0        20      88.0 
