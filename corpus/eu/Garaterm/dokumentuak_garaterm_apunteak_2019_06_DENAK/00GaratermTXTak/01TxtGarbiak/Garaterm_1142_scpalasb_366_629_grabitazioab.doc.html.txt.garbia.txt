                                          Grabitazioa  ****** 4.GRABITAZIOA ******  ***** 4.1 Indar zentralak ***** indar zentrala dela diogu, aldiune guzietan bere norabidea puntu finko batetik igarotzen denean. Adibideak:           o Grabitazioa. Grabitate-indarrak ezaugarri honekin eragiten du             satelite, planeta eta abarretan.           o Hidrogenoaren nukleoak elkarrekintza elektrostatikoaz era honetan             eragiten du elektroiaren gainean. Indarra zentrala baldin bada: , orduan momentu angeluarra zentroarekiko kontserbatu eginen da: Gorputz bat indar zentral baten eraginpean higitzen bada momentu angeluarra zentroarekiko kontserbatu eginen da. Indar zentral baten eraginez sortutako higidura, beti, plano baten barrenean gertatuko da, denez. Ikusi genuen plano batean Partikula bat P-tik P’-ra higitzean erradio-bektoreak (posizio-bektoreak) 0PP’ azalera estaltzen du; beraz, Partikularen posizio bektoreak denbora berdinean azalera berdinak estaltzen ditu. Emaitza hori garrantzi handikoa da eta Kepler-en_2. lege modura ezagutzen dugu. Kepler-en legeak:    1. Planetak eguzkiaren inguruan orbita eliptikoetan higitzen dira, eguzkia       foku batean egonik.    2. Edozein planetaren eguzkiarekiko posizio-bektoreak elipsearen azalera       berdinak estaltzen ditu denbora tarte berdinetan. Edo gauza bera dena,       planetek beren orbitan duten eguzkiarekiko abiadura aureolarra konstantea       da.     1. Orbita osotzeko behar duten periodoaren berbidura eguzkiraino batez       besteko distantziaren kuboaren proportzionala da . zehazki.  ***** 4.2 Newton-en Grabitazio Unibertsalaren legea. ***** Gainera, lehen esan bezala energia mekanikoa kontserbatuko da grabitatea indar kontserbakorra izateagatik. Ikus dezagun hori: Unibertsoko edozein partikulak unibertsoko beste edozein partikula erakartzen du, masekiko proportzional eta distantziaren berbidurarekiko alderantziz proportzional den indarrez, hots. Horrela, 1 partikulak 2 partikularen gainean egiten duen erakarpen indarra: Zein da bere energia potentziala? kontuan izanez dela eta dela Beraz, energia potentzialarentzat erreferentzia-puntu modura () F=0 den tokia hartuz, hots distantziak infinitura jotzen duenean (), energia potentzialaren adierazpen matematikoa edozein puntuan honakoa da: erakarpen indarra izateagatik negatiboa. Partikulen arteko indarra erakarpenezkoa denez badakigu kanpoko eragile batek lana egin beharko duela partikula elkarrengandik aldentzeko. Kanpoko indarrek egindako lana energia potentzialaren handitzea dakar partikulak aldendu ahala. Energia potentzialaren negatibotasuna txikitu egiten da r handitu ahala. Eta, grabitatea indar kontserbakorra denez: Indar bat, zergatik da kontserbakorra? Energia potentziala hasierako eta bukaerako posizioen menpekoa besterik ez delako.  Ondorioak: Ibilbidea konika bat da: Energia Eszentrikotasuna konika E>0     ε>1             hiperbola E=0     ε=1             parabola E<0     ε<1             elipsea (Egin 1-6 ariketak) ***** 4.3 Eguzki-sistema ***** Eguzki-sisteman distantziak neurtzeko unitate astronomikoak (UA) erabiltzen dira. Eguzkiaren eta lurraren arteko distantzia (149.600.000 km=1,496×1011m) unitate astronomiko bat da (1 AU= 149.600.000 km). Halere, unibertso mailan, distantzia hori txikiegia da eta argiak urte batez egiten duen distantzia erabiltzen da unitate modura. Argi-urtea 1 l.y.=1 au=9,46×1015 m da. Erabiltzen da, baita, parsec-a (parallax of one arc second) 1parsec=1pc= 206,265 UA=3,2616au(l.y.)=3,0857×1016 m. Eguzki-sisteman zortzi planeta daude eta eguzkitik kanporantz, hurrenez hurren, honakoak dira: Merkurio, Artizarra, Lurra, Marte Jupiter, Saturno, Urano eta Neptuno. Eguzkitik hurbilen dauden lauak harkaiztsuak dira eta, beste hiruak gasezkoak. Planetez gain baditu lau planeta nano: Pluton, Eris, Zeres eta Haumea. Planeta batzuen inguruan sateliteak biraka dabiltza. Hala, Lurraren inguruan Ilargia; Marterenean Phobos eta Deimos; Jupiterrenean Io, Europa, Ganimede eta Calisto; Saturnorenean Titan, Mimas, Tetis, Rhea, Dione eta Japeto; Uranoren inguruan Miranda, Ariel, Umbriel, Titania eta Oberon; eta azkenik, Neptunoren inguruan Triton, Nereida eta Proteus. Planeta eta sateliteez gain Eguzkiaren inguruan badira Kometak, Asteroideen gerrikoa (Marte eta Jupiterren artean), Kuiperren gerrikoa(Neptunotik haratago dagoen kometa-multzoa-200 milioi kometa) eta Oorten hodeia (astro-multzoa; kometen sorlekua; Kuiperren gerrikotik urrunago; argi-urte bateko diametroa duena).   Objektua Erradioa   Masa Eguzkia  6.96·108 m1.98·1030 kg  Objektua Ardatzerdi nagusia Periodoa           Masa Lurra    149.6·109 m       1 urte=365.26 egun 5.98·1024kg      Planeta        Ardatzerdi   Eszentrikotasuna  Periodoa (urte)      Masa                   nagusia (UA)     Merkurio         0.387           0.206             0.24            0.06    Artizarra         0.723           0.007             0.62            0.82      Lurra           1.000           0.017             1.00            1.00     Martitz          1.524           0.093             1.88            0.11     Jupiter          5.203           0.048             11.86           318     Saturno          9.539           0.056             29.46           95.1      Urano           19.182          0.047             84.01           14.6     Neptuno          30.058          0.009             164.8           17.2      Pluton          39.439          0.250             247.7          0.002   Planeta   Orbitaren  Errotazioaren Dentsitatea  Erradioa  Ardatzaren  Satelite           inklinazioa   periodoa       g/cm3    ekuatorean inklinazioa kopurua                                                    (km)                  (*) Merkurio     7º.0        58d.6        5.44       2 439       <30º       0 Artizarra    3º.4        243d         5.24       6 051       177º       0   Lurra       0º         23h.9        5.52       6 378       23º.5      1  Martitz     1º.8        24h.6        3.95       3 394       25º.2      2  Jupiter     1º.3        9h.9         1.33       71 398      3º.1       16  Saturno     2º.5        10h.2        0.69       60 000      26º.4      17   Urano      0º.8        10h.8        1.26       25 400       98º       5  Neptuno     1º.8        15h.8        1.67       24 750       29º       2  Pluton      17º.2       6h.4         1-1.5      1 400        ¿?        1   http://aldizkaria.elhuyar.org/artikulua.asp?Artik_kod=12583 http://www.sc.ehu.es/sbweb/fisika/celeste/solar/sistema_solar.htm http://www.slideshare.net/laurittaa92/unibertsoa Eguzki Sistemaren sekretuak azken bidaia zientifikoen arabera, Manu Arregi, Alfontso Mtz. Lizarduikoa, Gaiak Argitaldaria (2005)  ***** 4.4 Mareen jatorria ***** Ilargiaren eta eguzkiaren erakarpen indarrek sortzen dituzte itsas mareak. Azter dezagun, lehenik, ilargiaren eragina. Ilargiak indar handiagoz erakartzen du hurbilen duen ura beste gainerakoa baino. Eragin horren zenbatekoa neurtzeko honako sistema erabiltzen da: Lehendabizi, lurra bere zentroan legokeen puntutzat jotzen da eta ilargiaren erakartze-indarra kalkulatzen da (batez besteko indarra deitzen dena). Ondoren, hurbilen duen uraren gainean duen indarra kalkulatzen da. Alde handia ez bada ere, bi indarren artean alde txiki bat bada; ondorioz, uraren sabel txiki bat sortzen da ilargi aldera. Beste hainbeste egiten da urrunen dagoen urarekin. Horretan, ordea, erakarpen indarra batez bestekoa baino txikixeago da, beraz, sabela aterako zaio ilargiaren aurkako noranzkoan. Lurraren biraketaren abiadura zertxobait aldatzen da ur horrekiko eta horrela sortzen dira 12 orduko mareak. Itsasoek eta lurrak abiadura ezberdinean biratzeak marruskadura sortzen du itsas sakoneko uraren eta lurraren artean eta, ondorioz, lur guztiaren biraketa-abiaduraren mantsotzea sortzen da (10-3s luzatzen da eguna mende bakoitzeko).  Eguzkiaren eragina era berean sortzen da, baina, eragin hori txikiagoa da ilargiarena baino (erdia baino txikiago); ez, ordea, bere indarra ilargiarena baino txikiagoa delako (175 aldiz handiagoa da), baizik eta, eguzkiaren batez besteko grabitazio-indarra ez delako hainbeste aldentzen hurbilen edo urrutien duen uraren gainean duenetik. Eguzkia, ilargia eta lurra lerro berean daudenean (ilbete eta ilberri) mareak askoz ere handiagoak dira, eta eguzkia eta ilargiak 90º osatzen dutenean lurrarekin, berriz, mareak apaldu egiten dira.    http://www.sc.ehu.es/sbweb/fisika/celeste/mareas/mareas.htm Fisika zientzialari eta ingeniarientzat,Fishbane-Gasiorowicz-Thornton, EHU (2008)   7 
