               1. ****** UHINAK ******          1. ***** PERTURBAZIO BATEN HEDAPENAREN DESKRIBAPEN MATEMATIKOA ***** Jo dezagun soka bat, piztu dezagun irratia, jaurti dezagun harri bat uretara; soka, airea, uraren bidez hedatzen dira uhinak. Uhinak funtzio fisiko bat dira, puntu batean sortu eta hedabide (soka, airea, ura,...) baten bidez hedatzen direnak. Espazioko puntu batean magnitude fisiko baten perturbazio bat sortzen bada eta perturbazio hori espazioan barrena hedatzen bada, uhin-fenomeno baten aurrean gaude. Magnitude fisiko horiek era askotakoak izan daitezke: dentsitatea, presioa, indarra, eremu elektrikoa, magnetikoa... Malgukia, gasa, soka... uhin elastikoen hedabideak dira. Matematikoki nola deskribatuko dugu?   (Fishbane,Fisika)   26  
