                                                    3. GAIA: Marketinaren ingurunea 3.GAIA.- MARKETINAREN INGURUNEA 3.1. Sarrera 3.2. Enpresaren mikroingurunearen elementuak 3.3. Enpresaren makroingurunearen elementuak 3.4. Marketin inguruneari eman dakiokeen erantzuna  3.1. Sarrera  Enpresa eta merkatuaren arteko trukea merkataritza-sistema baten barnean gauzatzen da; bertan, enpresaren kontrolpean dauden eta ez dauden aldagaien arteko elkarrekintzak gertatzen dira. Aldagai kontrolaezinek "ingurunea" osatzen dute eta merkatuaren jokabidean eta enpresaren marketin-erabakietan eragiten dute; azken finean, truke-harremanaren bilakaera bera baldintzatzen dute.  Gai honen helburua inguruneko faktore horiek aztertzea da. Alde batetik, truke- harremanetik gertuago dauden faktoreak sailkatuko ditugu (bitartekariak, hornitzaileak, lehiakideak, eta abar), hau da, mikroinguruneko aldagaiak; bestalde, berehalako eragina ez duten faktoreak ere aztertuko dira (faktore demografikoak, kulturalak, sozialak, politikoak, legalak, teknologikoak, eta abar).  Ingurunearen_definizioa:  Enpresek gizarte-ingurune jakin batean egiten dute lan. Horregatik, negozio aukerak eta mehatxuak erakusten dituen ingurune horren etengabeko analisia egin behar du marketin- sailak, bertan ematen diren aldaketa nagusiak ezagutu ahal izateko.  Kotlerrek, ingurunea definitzeko bere osagaiak aipatzen ditu; hau da, "xede- publikoarekin harreman eta transakzio arrakastatsuak sortu eta garatzeko enpresak duen ahalmenean eragiten duten indarrak eta eragileak osatzen dute ingurunea".       Enpresaren ingurunean mikroingurunea eta makroingurunea bereiztuko ditugu:      * Mikroingurunea: Berehalako inguruneko elementuez osaturiko ingurunea dugu       eta enpresak merkatua asetzeko duen gaitasunean eragiten du.       Mikroingurunea osatzen duten elementu garrantzitsuenak hauexek dira:       enpresa bera, hornitzaileak, bezeroak, bitartekariak, konkurrentzia eta       interes taldeak, eta abar.      * Makroingurunea: Makroinguruneko elementuek eragin orokorragoa eta ez hain       zuzena dute sektoreengan. Makroingurunearen elementu batzuk ondorengoak       dira (ingurune fisiko edo naturala, ingurune kulturala, demografikoa,       ekonomikoa, teknologikoa, politiko legala, eta soziala).  3.2. Enpresaren mikroingurunearen elementuak     1. Enpresa bera:  Enpresa berak marketin-funtzioa baldintzatzen du. Marketin-sailaren ikuspuntutik, mikroingurunearen lehen elementua, goi-mailako zuzendaritzak eta enpresaren gainontzeko sailek osatzen dute. Honi, enpresaren barne mikroingurunea deitzen zaio.  Goi-mailako zuzendaritzak enpresaren xedeak, helburuak, estrategiak eta politikak ezarri behar ditu. Marketineko sailak, berriz, goi mailako zuzendaritzak zehaztu dituen puntuak kontuan hartu behar ditu merkataritza arloko erabakiak hartu behar direnean (erabakiak, estrategiak, politikak, helburuak, e.a.).  Bestalde, marketineko sailak gainontzeko sailekin kordinazio bat izan behar du, merkataritza-estrategiak era egokian garatu ahal izateko.     1. Hornitzaileak:  Enpresak bere produktuak ekoiztu eta merkaturatu ahal izateko, beharrezkoak diren baliabideak hornitzen dituzten erakunde guztiak barneratzen dira hemen.  Enpresak hornitzaileekin dituen harremanek marketin-ekintzak baldintzatzen dituzte, produktuaren salmenta-prezioan eragiteaz gain, kalitatean, epeetan, eta abarrean ere eragin dezakete eta.  Askotan, lehiarako abantailen iturri izan daitezke hornitzaileak enpresarentzat, inputen kostuetan eta azken produktuaren kalitatean eragin zuzena izan dezaketelako.     1. Bezeroak:  Puntu honetan ondorengo alderdiak aztertu behar dira:     1. Bezero erreal eta potentzialen kopurua eta proportzioa   Zatidura hau txikia bada, hazkunde potentziala altua da eta marketing mix-ak ezaugarri jakin batzuk izango ditu (komunikazio indartsua, produktu erakargarria, prezio baxua eta banaketa intentsiboa).  Bestalde, bezero erreal eta potentzialen kopurua berdintsua denean, komenigarria izaten da produktuaren kontsumo-maiztasuna handitzea edota erabilera berriak bilatzea.     1. Bezero erreal eta potentzialen ezaugarriak      * Ezaugarri objektiboak: adina, generoa, errenta maila....     * Ezaugarri subjektiboak: erosteko arrazoiak, pertsonalitatea...     1. Erosteko/Kontsumitzeko ohiturak      * Erosteko ohituak:           o Nork?           o Non?           o Noiz eta maiztasuna?           o Nork dauka eragina erosketa prozezuan?           o Zein da erosketa prozezua?     * Kontsumitzeko ohiturak:           o Nork?           o Noiz?           o Non?           o Nola?      * Preskriptoreen eragin-maila     1. Bitartekariak edo banatzaileak  Merkatu askotan, gero eta gehiago, bitartekariak eragin garrantzitsu bat du kontsumitzailearengan, bai merchandising-politiken bidez, edo bai publizitate edo salmenta-indarraren bidez. Hau da, sektore askotan, boterea bitartekarien eskuetara pasa da; bereziki kontsumo merkatuetan. Horregatik, merkatuen ezaguera egokia izateko enpresaren banatzaileak edo bitartekariak aztertu behar dira. Aztertu daitezkeen atalak: tamaina, kokapena, zerbitzuen kalitatea, produktuen gama, negoziazio-baldintzak, eta abar.     1. Konkurrentzia:  Marketin-inguruneko elementurik aipagarriena da. Enpresaren ekintzek normalean lehiakideei erantzuten diete merkatu kuota, gutxienez, mantendu eta ahal bada handitzeko.  Lehiakidetasun maila ezberdinak bereiz daitezke:      * Beharren mailako lehiakidetasuna.     * Produktuen mailako lehiakidetasuna.     * Marken mailako lehiakidetasuna.     1. Interes taldeak:  Enpresak bere helburuak lortzeko duen ahalmenean eragin erreala edo potentziala duten sektoreko taldeak dira (erakunde finantzarioak, komunikabideak, kontsumitzaile-elkarteak, eta abar).   3.3. Enpresaren makroingurunearen elementuak  Makroinguruneako elementuek eragin orokorragoa dute eta gainera, eragin hau ez da hain zuzena. Elementuak hauexek dira:     1. Ingurune fisiko edo naturala:  Baliabide naturalek, baldintza klimatologikoek eta enpresaren jardueraren eremu geografikoak osatzen dute enpresaren ingurune fisikoa.       1. Ingurune kulturala:  Enpresek merkatuko agente guztien kulturaren eragina jasaten dute; partekatutako ohitura, ezagupen, sinismen eta balioen multzoa da kultura. Faktore hauek gizartearen jokatzeko eran eragiten dute. Gaur egungo joera kultural batzuk hauexek dira:            o Jokaera hedonista.           o Segurtasunerako jokaera.           o Gaztetasunari egiten zaion gurtza.           o Ingurumenarekiko ardura handiagoa.     1. Ingurune demografikoa, ekonomiko eta soziala            o Populazioaren hazkunde tasa, adinaren araberako banaketa eta hauen             arrazoiak.           o Erosteko almena, interes tasak, ziklo ekonomikoak, eta abar.            o JOERAK:                 # Populazioaren hazkundea eta txirotasunaren hazkundea                   herrialde azpigaratuetan.                 # Zerbitzu-sektorearen garapena.                 # Emakumearen sarrera lan-munduan.     1. Ingurune teknologikoa      * Teknologiaren bilakaera bizkorra.     * Produktuen bizitza-zikloaren murrizketa.     * Teknologiaren orokortasuna bezero kopuru handiago batetan.     1. Ingurune politiko-legala      * Moneta-politikak eta politika fiskalak.     * Giza-lege orokorrak eta honi buruz garatutako politika publikoak.     * Industria-sektoreari dagozkion programa publikoak.     * Lege espezifikoak, marketin-ekintzetan eragina dutenak.   3.4. Marketin inguruneari eman daitekeen erantzuna  Enpresa askok, marketin ingurunea elementu kontrolaezina dela kontsideratzen dute, eta honetara egokitu behar dutela eta honen aurrean erantzun behar dutela pentsatzen dute. Marketin ingurunea modu pasiboan onartzen dute eta ez dira hau aldatzen saiatzen. Ingurunearen indarrak aztertzen dituzte, eta honek eskaintzen dituen aukerak aprobetxatzen eta mehatxuak saihesten laguntzen dioten estrategiak diseinatzen ditu enpresak.  Beste enpresa batzuk jarrera erreaktiboagoa dute marketin ingurunearekiko. Hau behatu eta honen aurrean erreakzionatzera mugatu beharrean, enpresa hauek jarduera erasotzaileak burutzen dituzte interes taldeengan eta bere marketin ingurunearen indarrengan eragiteko.  7 
