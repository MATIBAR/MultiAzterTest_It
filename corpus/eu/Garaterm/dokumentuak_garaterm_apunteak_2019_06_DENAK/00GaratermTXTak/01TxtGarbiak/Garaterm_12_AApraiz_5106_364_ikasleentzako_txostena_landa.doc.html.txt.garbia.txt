                              KARTOGRAFIA ESTRUKTURALA  Lurralde metamorfikoetan, azaleramenduko eskalan, deformazio moldakorraren ondorioa diren egitura asko eta oso desberdinak agertzen dira. Gainera lurralde hauetan deformazio-urrats desberdinak gainezartzen dira beti, eta ondorioz egitura konposatuak oso arruntak dira, hala nola, krenulazio-eskistositatea, toles belaunaldi desberdinen gainjartzeak, foliazio bat baino gehiago…. Bestalde, gradu metamorfiko ertaineko eta altuko lurraldeetan, deformazioaren intentsitateak eta birkristaltze handiak zaildu egiten dute jatorrizko egitura sedimentarioen identifikazioa eta deformazio urrats bakoitzari lotutako egiturak zehaztea. Irteerako kartografia lanaren eta lan estrukturalaren helburuak ondorengoak izango dira:     * fabrika-mota desberdinak berezitu, neurtu eta deskribatu,     * deformazio-egiturak zehaztu, neurtu eta irudikatu,     * lurraldearen estilo-tektonikoa definitu,     * azaleramenduetan ikus daitezkeen eskala txikiko egiturak erabiltzen ikasi       (zizaila-irizpideak),     * Interpretazio zinematikoak egin     * Egitura orokorra berreraiki kartografiaren laguntzaz. Hau guztia egiteko beharrezkoa izango da ahal den egitura guztien neurketak hartzea, zenbat eta gehiago apuntatu are eta egokiago. Irteeran burutuko diren ekintza guztiek “metodo zientifikoa” izango dute oinarri gisa:                  # Behaketa, fabrika-mota ezberdinak eta azaleramenduetako                   egiturak bereiztu.                 # Egituren neurketa sistematikoa eta azaleramendueetan ikus                   daitezkeen egituretako geometriaren deskribapen kuantitatiboa                 # Datuen analisia, eta gertaera tektonikoak biltzen dituen                   eskema bat sortu. Grafikoki hauek irudikatu, zutabe, zehar-                   ebaki eta argazki iterpretatiboen bidez.                 # Datuen interpretazio orokorra, lurraldearen zinematika eta                   dinamika argituz. Hartutako datu guztiak gertakizun geologiko                   orokor baten barruan kokatu bibliografiaren laguntzaz.  1. Orientazio-neurketak  Garrantzi handia izango du mapan ahal bezain datu gehien kokatzea, lurraldearen geologia ulertzen lagunduko digutelako. Azaleramendu eskalako tolesak edo krenulazio-lineazioek eskala handiagoko tolesen orientazioa zehazten lagun dezakete. Geruzapenaren eta foliazioaren neurketak mapan bereiztu behar diren uniotate litologikoak bereizten lagunduko dute. Lineazio-mineralen neurketek eta zizaila-irizpideek egituren interpretazio zinematikoa osatzen lagunduko dute. Plano-egiturak neurtzeko (foliazioa, geruzapena, tolesen plano axiala,..) bi aukera daude: planoaren norabidea (Ntik Era neurtuta eta beti 0 eta 180º artean), okerdura eta okerduraren noranzkoa zehaztu (N120ºE y 45ºNE), edo okerdura eta malda handieneko lerroaren murgilduraren noranzkoa zehaztuz (aurreko adibidea, 45º/030º) (1. Ird.). Lerro-egiturak (tolesen ardatzak, krenulazioak, lineazio mineralak,...) zehazteko murgilduraren noranzkoa eta murgilduraren zenbatekoa neurtu beharko dira beti. Horrela, lerro-egituren neurketk holako forma izango dute beti (30º/ 315º) (1. Ird.).               Ikur kartografikoak                 
