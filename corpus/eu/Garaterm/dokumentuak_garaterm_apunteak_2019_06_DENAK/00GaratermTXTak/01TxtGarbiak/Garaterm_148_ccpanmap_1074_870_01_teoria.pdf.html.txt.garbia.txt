   1 Aljebra trukakorraren oinarriak 1.1. Eraztunak eta gorputzak Geometria aljebraikoa ikasten hasi aurretik, hainbat egitura aljebraiko ezagutu behar ditu irakurleak:  espazio bektorialak, taldeak, gorputzak, eraztunak. Kapitu- lu honetan kontzeptu horiek berrikusiko ditugu eta aljebra izena daraman “supe- regitura” berria sartuko dugu, betiere ondoren beharko ditugun puntuetan enfasi berezia jarriz. Lehenengo ataletan, gai ezagunak jorratuko ditugu gehienbat; hori dela eta, emaitza batzuk frogarik gabe emango ditugu. Goian aipatutako egituretatik sinpleena taldearena da, eragiketa bakar bat behar baitu. Has gaitezen talde bat zer den gogoraraziz. 1.1. Deﬁnizioa. Izan bitez G multzoa eta · G-ren gainean deﬁniturik dagoen eragiketa. Orduan,  (G, ·) taldea dela diogu hiru baldintza hauek betetzen badira: (i) · elkarkorra da: (xy)z = x(yz) dugu x, y, z ∈ G guztietarako. (ii) · -ek neutroa du: existitzen da e ∈ G, non xe = ex = x baita x ∈ G guztietarako. (iii) Elementu guztiek alderantzizkoa dute: x ∈ G guztietarako, existitzen da y ∈ G, non xy = yx = e baita. Horrez gain · trukakorra bada, hau da, xy = yx badugu x, y ∈ G guztietarako, orduan G talde trukakorra (edo abeldarra) dela diogu. 1.2. Adibideak. 1) (Z, +), (Q, +), (R, +) eta  (C, +) talde trukakorrak dira, baina (N, +) ez da taldea, ez baitu elementu neutrorik.  (Ohartu ez dugula 0 zenbakia N- ren barruan sartzen; sartuko bagenu ere, berriro ere  (N, +) ez litzateke taldea, 0 izan ezik gainerako elementuek ez baitute alderantzizkorik +-ekiko.) 2) Izan bedi n ∈ N. Orduan, {1, . . . , n} multzoaren permutazioek talde bat osatzen dute konposizioarekiko. Horri n mailako talde simetriko deritzo eta Sn ikurraren bidez adierazten dugu. Talde hori n = 1 edo 2 denean baino ez da abeldarra. 3) GLn(R) = {A ∈ Mn(R) | det A = 0} matrizeen multzoa taldea da biderke- tarekiko, eta ez da trukakorra, n ≥ 2 bada. 2  1.1. ERAZTUNAK ETA GORPUTZAK 3 Aljebra trukakorra izeneko alorra eraztunaren kontzeptuaren inguruan antola- turik dago. Eraztunek bi eragiketa behar badituzte ere, ezin da esan taldeak baino konplikatuagoak direnik. Izan ere, eraztunek bete behar dituzten propietateak guz- tiz ezagun zaizkigu, txikitatik zenbakiekin erabili ditugun berberak baitira. 1.3. Deﬁnizioa. Izan bitez A multzoa eta + eta · A-ren gainean deﬁniturik dau- den bi eragiketa. Orduan,  (A, +, ·) eraztuna dela diogu propietate hauek betetzen badira: (i) (A, +) talde trukakorra da. (ii) Biderketa elkarkorra da, neutroa du eta trukakorra da. (iii) Banatze-propietatea betetzen da: a (b + c) = ab + ac dugu a, b, c ∈ A guztie- tarako. Baldin eta a ∈ A elementuak alderantzizkoa badu · - ekiko, a unitatea dela diogu. Eraztun batean, batuketarekiko eta biderketarekiko neutroak bakarrak dira, eta 0 eta 1 ikurren bitartez adierazten ditugu, hurrenez hurren. Berez, 0 = 1 gerta liteke baina, beranduago ikusiko dugunez, eraztun gehienetan 0 = 1 dugu. Ohikoa da 1 elementua A-ren identitatea dela esatea. Bestalde, a ∈ A elementu baten alderantzizkoa batuketarekiko bakarra da eta −a deitzen diogu. Era berean, a unitatea bada, orduan biderketarekiko duen alderantzizkoa bakarra da, eta a−1 gisa idazten dugu. 1.4. Adibideak. 1) Z, Q, R eta C eraztunak dira ohiko batuketarekiko eta bider- ketarekiko. 2) Izan bedi n ∈ N zenbaki ﬁnkoa. Orduan, Z/nZ = {a | a ∈ Z} eraztuna da, a + b = a + b eta a · b = a · b eragiketekiko. Gogoratu a = b dela baldin eta soilik baldin a ≡ b (mod n) bada. Bereziki, a = 0 dugu zehatz-mehatz a n-ren multiploa denean. Gainera, Z/nZ = {0, 1, . . . , n − 1} dugu, errepikapenik gabe. 3) Matrizeen biderketa ez denez trukakorra, Mn(R) ez da eraztuna deﬁnizio horrekin (bai, ordea, beste deﬁnizio batzuen arabera). 4) Izan bitez A eraztuna eta X indeterminatua. Orduan, koeﬁzienteak A- ren gainean dituzten polinomioen multzoa A  polinomioen eraztunean polinomio irreduzibleen kopurua inﬁ- nitua baita. Hori ikusteko, nahikoa da inﬁnitu zenbaki lehen daudela frogatzen duen Euklidesen argudioa errepikatzea. Ohartu, bide batez, polinomio irreduzibleen inﬁnitutasunak beste ondorio hau duela:  gorputz aljebraikoki itxi guztiak inﬁnituak dira. Izan ere, nahikoa da gogoratzea gor- putz aljebraikoki itxi baten gainean polinomio irreduzibleak lehenengo mailakoak baino ez direla. Geometria Aljebraikoa. Gustavo A. Fern´ andez Alcober. UPV/EHU
