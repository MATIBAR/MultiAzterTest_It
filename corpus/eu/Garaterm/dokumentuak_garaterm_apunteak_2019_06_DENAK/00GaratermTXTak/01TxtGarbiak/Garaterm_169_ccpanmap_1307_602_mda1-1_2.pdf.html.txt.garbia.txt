   1. gaia : Kalkulu proposizionala 1 Logikarako sarrera Logika izena grekotik dator : λoγoς-en esanahia hitza da (verbum), baina baita ere arrazoiketa, argumentua (ratio). Logika formala edo logika mate- matikoak arrazoiketaren lege formalak aztertzen ditu. Har dezagun argumentu hau : “Euskaldunak pilotazaleak dira eta Joxe euskalduna denez pilotazalea da”. Argumentu hau logikoki baliozkoa izango da. Dagokion adierazpen sinbolikoa edo forma logikoa hau da : ∀x(P x → Qx) ∧ P y → Qy Logika formalean ez da argumentuko osagaien esanahia kontsideratzen baizik argumentuaren forma. Beste argumentu hau ez da izango logikoki baliozkoa : “Euskaldunak pilotazaleak dira eta Joxe pilotazalea denez euskalduna da”. Ezta ere forma berdineko argumentu hau : “Espainolak zezenzaleak dira eta Luis zezenzalea denez espainola da”. Adierazpen logiko bat baliozkoa den edo ez nola erabaki estudiatuko dugu, eta baita ere ikusiko ditugu argumentua baliozkoa dela frogatzeko teknikak. Logika formalean bi maila bereizten dira, kalkulu proposizionala eta predikatuen kalkulua, eta banaketa honen arabera garatuko dugu logika matematikoa gai hau eta hurrengoan. 2 Lokailu proposizionalak, adierazpenak Proposizioak esaldi edo perpausak dira : “Elurra beltza da”, “9 zenbaki lehena da”. Proposizio bakunak lokailuen (konektiben) bidez lotuz proposizio 1  konposatuak ditugu : “Elurra beltza da edo 9 zenbakia lehena da”. Hauek dira lokailu proposizionalak, bakoitzaren izena, ikurra eta nola irakurri bakoitza : – Konjuntzioa, ∧, “. . .eta . . .” – Disjuntzioa, ∨, “. . .edo . . .” – Inplikazioa, →, “. . .-k inplikatzen du . . .”, “Baldin . . .orduan . . .”, “. . .soilik baldin . . .” – Koinplikazioa, ↔, “. . .baldin eta soilik baldin . . .” – Ukapena, ¬, “Ez . . .” Lokailu hauek eta aldagai proposizionalak, P , Q, R, . . ., P1, P2, . . ., erabiliko ditugu adierazpenak osatzeko, erregela hauek jarraituz : (1) Aldagai propo- sizionalak adierazpenak dira. (2) A adierazpena bada, ¬A ere adierazpena da. (3) A eta B adierazpenak badira, A ∧ B, A ∨ B, A → B eta A ↔ B ere adierazpenak dira. A, B, C, . . .letrekin adierazpenak izendatuko ditugu. Identiﬁkatzaileak deitzen zaie. Identiﬁkatzaile ezberdinek adierazpen bera izenda dezakete. Adierazpenetan parentesiak erabiliko ditugu, nola eraikiak izan diren ja- kiteko (adierazpen aritmetikoetan egiten denaren antzera). Adibidea 1 P → (Q → R) edo (P → Q) → R idatziko dugu eta inoiz ez P → Q → R. Eraiki aldagai proposizionaletatik bi adierazpen ezberdin hauek. Parentesi gehiegi ez idazteko lokailuen arteko lehentasuna (prezedentzia) de- ﬁnituko dugu. Honela ordenatuko ditugu lokailuak, ezkerretik eskuinera lo- kailuaren lehentasuna handituz doalarik : ↔ → ∧ ∨ ¬ Ezin badugu erabaki bi lokailutik zein sartu den lehendabizi adierazpenean, parentesirik ez dagoelako (edo parentesi guztiak ez daudelako), orduan lehen- tasun handiagoa duen lokailua bestea baino lehenago sartu behar da adie- razpena eraikitzean. Adibidea 2 Komentzio honen arabera zein adierazpen da P → Q ∧ R ? Eta ¬P ∨ Q ? Eta ¬¬P → Q ? Adibidea 3 Eraiki P → (Q ∨ R → (R → ¬P )) adierazpena aldagai propo- sizionaletatik. 2  Adierazpen bati azkena sartu den lokailuaren arabera deituko diogu : ho- nela P → Q ∧ R adierazpena inplikazio bat dela esango dugu, (¬P ∨ Q) ∧ R konjuntzioa, ¬(P → Q) ukapena, etab. Kalkulu proposizionalean, proposizio bat emanik adierazpena idatziko dugu bere forma irudikatzeko. Azaldu dugunaren arabera, honela lortuko dugu proposizio konposatuari dagokion adierazpena : proposizio bakun ba- koitza aldagai proposizional batekin ordezkatuko dugu (aldagai bera propo- sizio bakunaren agerpen guztietan) eta lokailuentzat ikurrak idatziko ditugu. Adibidez, “Elurra beltza izateak inplikatzen du 9 zenbaki lehena dela, eta elurra beltza da” proposizio konposatuari dagokion adierazpena (P → Q)∧P da. 3 Egi taulak, adierazpen baliozkoak Proposizio bat egiazkoa edo faltsua izan daiteke. Proposizioaren egi balioa da t (egiazkoa) edo f (faltsua) balioa. Proposizio konposatuaren egi balioa jakin dezakegu proposizio bakunen egi balioen funtzio bezala. Antzera aldagai proposizionalei t edo f balioak emanaz adierazpenaren egi balioa kalkula dezakegu egi taula hauen arabera : P Q P ∧ Q P ∨ Q P → Q P ↔ Q t t t t t t t f f t f f f t f t t f f f f f t t P ¬P t f f t Ikusten dugunez, P ∧ Q egiazkoa da soilik P eta Q biak egiazkoak direnean, P ∨ Q faltsua da soilik P eta Q biak faltsuak direnean, P → Q faltsua da soilik P egiazkoa izanik Q faltsua denean, P ↔ Q egiazkoa da P eta Q-k egi balio berdina dutenenan, faltsua bestela, eta azkenik ¬P -ren egi balioa P -ren egi balioaren aurkakoa da. Kalkuluak antzera egingo ditugu P eta Q aldagaien ordez beste alda- gai edo adierazpen batzuk baditugu, kontuan izanik nola eraikia izan den adierazpena aldagai proposizionaletatik. Adibidea 4 Osatu P → (Q ∨ R → (R → ¬P )) adierazpenaren egi taula. Adierazpen baten egi taula nola eraiki jakin ondoren, baliozkotasunaren kontzeptua sartuko dugu. 3  Deﬁnizioa 1 Adierazpen bat baliozkoa (edo tautologia) dela esango dugu bere egi taulako lerro guztietan egiazkoa bada, hau da aldagai proposizionalen egi balioentzako edozein esleipenerako adierazpena egiazkoa bada. Adierazpena ez da baliozkoa gutxienez lerroren batean faltsua bada. Adierazpena kontrae- sana da lerro guztietan faltsua bada. Adierazpen bat baliozkoa denean |= ikurra erabiliko dugu, |= A idatziz A adierazpena baliozkoa bada. Kontuan izan ikur hau ez dela lokailu berri bat baizik laburdura bat. Adibidea 5 Aztertu adierazpen hauek baliozkoak diren : P → P , P ∧ Q → (¬P → Q), P → (Q ∨ R → (R → ¬P )). Propietatea 1 Adierazpen bat baliozkoa izanik, aldagai proposizional bat edo gehiago adierazpen batzurekin ordezkatzen baditugu, aldagai bat leku guztietan adierazpen berarekin ordezkatuz, adierazpen baliozkoa lortuko dugu. Adibidea 6 P → P ∨ Q baliozkoa denez, Propietatearen arabera A eta B izanik edozein adierazpen, A → A ∨ B adierazpena baliozkoa da. Idatzi hone- lako adierazpen batzuk. Azter dezagun orain argumentuen egitura. Argumentu batean premisa batzuk ditugu, A1, A2,. . ., An, eta ondorioa, B. (Ondorengo deﬁnizioan A1, A2,. . ., An, B adierazpenentzako sarrera komuneko egi taula bakarra kontsi- deratuko dugu.) Deﬁnizioa 2 Esango dugu argumentu bat baliozkoa dela, hau da, A1, A2,. . ., An premisen baliozko ondorioa dela B baldin, premisa denak egiazkoak dire- nean ondorioa ere egiazkoa bada, egi taulako edozein lerrotan. Hau betetzen bada A1, A2, . . . , An |= B idatziko dugu. Adibidea 7 Aztertu P ∨ Q eta ¬Q premisen baliozko ondorioa den P . Aurreko deﬁnizioetatik nabaria denez, A1, A2, . . . , An |= B dugu baldin eta soilik baldin |= A1 ∧ A2 ∧ . . . ∧ An → B. 4  4 Baliokidetasunak Baliokidetasunaren nozioarekin jarraituko dugu, adierazpen batetik beste adierazpen baliokideak lortzeko erak aztertuz. Deﬁnizioa 3 A eta B adierazpenak baliokideak direla esango dugu, A ≡ B idatziz, baldin A ↔ B baliozko adierazpena bada, hau da, egi taulako edozein lerrotan A eta B-k egi balio berdina dadute. Kontuan izan ≡ ez dela lokailu berria baizik laburdura bat. Ondorengo propietatean azpiadierazpenaren kontzeptua behar dugu. A adierazpena aldagai proposizionaletatik eraikitzean osatzen diren adierazpe- nei, A-ren azpiadierazpenak deituko diegu. Propietatea 2 A eta B baliokideak badira, eta C-ren azpiadierazpena bada A, D izanik C-n A-ren agerpen bat B-rekin ordezkatuz lortua, orduan C ≡ D. Propietatea 3 A ≡ B izanik, A baliozkoa bada orduan B ere baliozkoa da. Propietatea 4 Edozein A eta B adierazpenetarako : a) A ≡ A b) baldin A ≡ B orduan B ≡ A c) baldin A ≡ B eta B ≡ C orduan A ≡ C Bestalde, baliokidetasun-katea dugu baldin : A1 ≡ A2 eta A2 ≡ A3 eta . . .eta An−1 ≡ An Honela idatziko dugu era laburragoan : A1 ≡ A2 ≡ A3 ≡ . . . ≡ An−1 ≡ An Azkeneko propietatetik A1 ≡ An dugu. Propietatea 5 Baliokidetasuna mantendu egiten da aldagai proposizional bat edo gehiago adierazpen batzurekin ordezkatzean, aldagai bat leku guztietan adierazpen berarekin ordezkatuz. 5  Oinarrizko baliokidetasun batzuren zerrenda idatziko dugu. A, B, C iza- nik edozein adierazpen : ¬¬A ≡ A Ukapen bikoitzaren legea A ∧ B ≡ B ∧ A Trukatze legeak A ∨ B ≡ B ∨ A A ∧ (B ∧ C) ≡ (A ∧ B) ∧ C Elkartze legeak A ∨ (B ∨ C) ≡ (A ∨ B) ∨ C A ∨ (B ∧ C) ≡ (A ∨ B) ∧ (A ∨ C) Banatze legeak A ∧ (B ∨ C) ≡ (A ∧ B) ∨ (A ∧ C) A ∧ A ≡ A Idenpotentzia legeak A ∨ A ≡ A ¬(A ∧ B) ≡ ¬A ∨ ¬B De Morganen legeak ¬(A ∨ B) ≡ ¬A ∧ ¬B A → B ≡ ¬A ∨ B Beste batzuk A ↔ B ≡ (A → B) ∧ (B → A) Adibidea 8 Frogatu A → B ≡ ¬A∨B baliokidetasuna egi taulan oinarrituz. Adibidea 9 Baliokidetasun-katea osatuz, eta goian idatzi dugun zerrendako baliokidetasunak kontuan izanik, frogatu : a) P ∧ (P ∨ Q → Q) ≡ P ∧ ((¬P ∧ ¬Q) ∨ Q) b) P ∧ Q ≡ ¬(P → ¬Q) Azkenik, esango dugu elkartze legeen arabera bi atal baino gehiagoko kon- juntzio eta disjuntzioetan parentesirik ez dugula ipiniko atal hauen artean. Adibidez, P ∧ ¬Q ∧ (P → Q). 5 Argumentuen baliozkotasunaren frogak Argumentu bat baliozkoa dela frogatzeko, hau da, A1, A2,. . ., An premisen baliozko ondorioa dela B frogatzeko, deﬁnizioan aipatzen genuen egi taula egin beharrean, beste teknika batzuk erabiliko ditugu, arrazoiketa naturaletik hurbilago daudenak. Honela egingo dugu argumentuaren baliozkotasunaren froga formala : de- dukzioa hasteko, A1, A2,. . ., An premisak (egi taulako lerro batean) egiazkoak direlako hipotesia egingo dugu, ondoren hauetatik (egi taulako aipatutako 6  lerroan) egiazkoak diren adierazpenak deduzituko ditugu pausoz pauso eta azkenean B ondorioa deduzituz amaituko dugu froga. Froga hauek egiterakoan batzutan teknika bereziak erabiliko ditugu : – reductio ad absurdum (r.a.a.) : ondorioaren ukapena, ¬B, egiazkotzat hartuko dugu eta dedukzioarekin jarraituko dugu kontraesana lortu arte, azkenean ondorioztatuz B egiazkoa izan behar dela. – kasuzkako froga : A∨B bi kasuren disjuntzioa badugu, disjuntzioa egiaz- koa izanik, dedukzioa bi adarretan bananduko dugu, kasuetako bat A edo bestea B egiazkotzat hartuz adar bakoitzean ; bi adarretan adieraz- pen bera C deduzitzen badugu, orduan hasierako A ∨ B disjuntziotik ere deduzitzen da C adierazpena. – froga baldintzatua : deduzitu beharreko adierazpena inplikazioa bada, A → B, orduan A premisaren egiazkotasuna hipotesi gehigarritzat har dezakegu, ondoren dedukzioarekin jarraituz B lortu arte, azkenik esango dugularik A → B deduzigarria dela lehenagoko hipotesietatik. (Hau argi dago, A faltsua den kasuan inplikazioa egiazkoa da, eta A egiazkoa den kasuan froga baldintzatuaren arabera B egiazkoa da beraz inplikazioa ere bai.) Dedukzioa garatzerakoan deduzitu ditugun eta deduzitu behar ditugun adie- razpenen lokailuen arabera jokatuko dugu. Dedukzio erregela hauek ditugu : – A ∧ B egiazkoa bada, orduan bai A eta bai B egiazkoak dira (Sinpliﬁ- kazio Konjuntiboa) ; alderantziz A ∧ B egiazkoa dela deduzitzeko A eta B biak izan behar dira egiazkoak (Konbinazio Konjuntiboa). A ∧ B A A ∧ B B A B A ∧ B – A ∨ B deduzitzeko nahikoa da A edo B, bietako bat, egiazkoa izatea (Adizio Disjuntiboa). Bestalde, A ∨ B egiazkoa bada, eta ¬A ere bai orduan B egiazkoa da, aldiz ¬B egiazkoa bada orduan A egiazkoa da (Silogismo Disjuntiboa). A A ∨ B B A ∨ B A ∨ B ¬A B A ∨ B ¬B A – A → B egiazkoa bada, eta A ere bai orduan B egiazkoa da (Modus Ponens), aldiz ¬B bada egiazkoa orduan ¬A egiazkoa da (Modus Tol- 7  lens). A → B A B A → B ¬B ¬A – A → B eta B → C egiazkoak badira, A → C ere bai (Silogismo Hipotetikoa). A → B B → C A → C – A ↔ B egiazkoa da baldin eta soilik baldin A → B eta B → A egiazkoak badira. Azkenik, behar izanez gero, – adierazpen baliokidetasunak ere erabiliko ditugu argumentuaren bali- ozkotasunaren dedukzioan Adibide batzuren bidez azalduko dugu hau guztia nola erabili argumentu baten baliozkotasuna frogatzeko. Adibidea 10 Frogatu argumentu baliozkoak direla : a) ¬R → ¬P , R → S , ¬T ∨ ¬S , T ∨ U , ¬U |= ¬P b) P ∨ Q , ¬P ∨ R |= Q ∨ R c) P → Q , P → R |= P → Q ∧ R d) P → Q , Q → R ∧ S , ¬R ∨ ¬T ∨ U , P ∧ T |= U e) ¬P ∨ ¬Q → R ∧ S , R → T , ¬T |= P f ) U → R , R ∧ S → P ∨ T , Q → U ∧ S , ¬T |= Q → P 8  2. gaia : Predikatu kalkulua 1 Predikatu kalkuluko adierazpenak Kalkulu proposizionaleko sinbolismoa zabalduko dugu. Objektuak (edo gizabanakoak) eta predikatuak kontsideratuko ditugu. Adibidez “Sokrates hilkorra da” proposizioan “Sokrates” objektua (gizabanakoa) eta “ hilkorra da” (norbait hilkorra izatea) predikatua ditugu. Hizkuntza matematikoan idatzitako proposizioak ere har ditzakegu, “2 < 3” proposizioan 2 eta 3 ob- jektuak dira eta “ < ” predikatua. Identiﬁkatu ditugun bi predikatu hauek 1-lekuko eta 2-lekuko predikatuak dira hurrenez hurren. Lokailu proposizionalak ere erabiliko ditugu proposizioak osatzeko : “So- krates hilkorra bada orduan Platon hilkorra da”, “2 < 3 ∧ 3 < 1”. Hau da, predikatu kalkuluak bere barnean hartzen du kalkulu proposizionalaren formalismoa. Bestalde predikatu kalkuluan aldagai indibidualak (objektuentzako alda- gaiak) erabiliko ditugu, x, y, z, . . ., predikatuen lekuetan ipiniko ditugunak. Baita ere bi sinbolo logiko berri sartuko ditugu : ∀, zenbatzaile unibertsala, eta ∃, zenbatzaile existentziala. Proposizio hauek ditugu : – “∃x(x < 2)”, “Existitzen da x-en bat zeinentzat x < 2” – “∀x(x < 2)”, “Edozein x-entzat x < 2”, “x guztientzat x < 2” Aldagai indibidual batek ez duenean zenbatzailerik, adibidez “x < 2” idaz- tean, hau proposizioa da x aldagaiak objektu zehatz bat izendatzen badu, adibidez 1 zenbakia, “1 < 2” alegia, bestela zenbatzailea sartu behar dugu proposizioa izan dadin, “∀x(x < 2)”. Predikatu kalkuluko adierazpenak osatzeko erabiliko ditugu aldagai pro- posizionalak, P , Q, R, . . ., eta predikatu aldagaiak, P , Q ,. . ., 1- lekukoak, 9  P , Q ,. . ., 2-lekukoak, etab. Erregela hauen bidez deﬁnituko dugu adierazpena eta baita ere aldagai indibidual askeak eta lotuak : 1. Aldagai proposizional bat adierazpena da. n-lekuko predikatu aldagaia, ondoren n aldagai indibidual dituela, adierazpena da. Erregela honen arabera osatutako adierazpenei adierazpen primarioak deituko diegu. Hauetan agertzen diren aldagai indibidualak askeak dira. 2. A adierazpena bada, ¬A ere adierazpena da. A-ko aldagai indibidual askeak ¬A-n ere askeak dira eta A-n lotuak direnak ¬A-n ere lotuak dira. 3. A eta B bi adierazpen badira, ez daukagularik batean askea eta bestean lotua den aldagai indibidualik, orduan adierazpenak dira A ∧ B, A ∨ B, A → B eta A ↔ B. Adierazpen berri hauetako aldagai indibidualak askeak edo lotuak dira A eta B-n diren modu berean. 4. A adierazpenean x aldagai askea badago orduan ∀xA eta ∃xA adieraz- penak dira. Esango dugu ∀x edo ∃x zenbatzaileak A adierazpena lotzen duela, x aldagaia lotua da ∀xA eta ∃xA adierazpenetan. ∀xA eta ∃xA- ko beste aldagai indibidualak askeak edo lotuak dira A adierazpenean diren modu berean. (Erregela honetan x-en ordez beste aldagai bat izan daiteke, y, z,. . .) Parentesiak ipintzerakoan kalkulu proposizionaleko komentzioarekin jar- raituko dugu, zenbatzaileek ukapenaren lehentasun (prezedentzia) berdina izango dutelarik. Adibidea 1 Zein da ∀xP x ∨ Q adierazpena ? Ken ditzakegu ∀x(P x ∨ Q) adierazpeneko parentesiak ? Adibidea 2 Eraiki P x → ∀z∃yQyz∧∀y(Rxy∨S) adierazpen primarioetatik. Osatzen den adierazpen bakoitzean esan zein aldagai indibidual diren askeak eta zein lotuak. Adibidea 3 Adierazpena da P x ∧ ∀xQx ? A, B, C,. . .identiﬁkatzaileak erabiliko ditugu edozein adierazpen izendat- zeko, A(x), B(x),. . .erabiliko ditugu x aldagai askea dutenak izendatzeko, agian beste aldagai aske edo lotu batzuk izanik adierazpenak. Adibidea 4 Zein identiﬁkatzaile erabil ditzakegu P x ∧ ∃yQyz izendatzeko ? 10  Atal hau burutzeko, hau litzateke predikatu kalkuluan proposizio bati da- gokion adierazpena lortzeko bidea : proposizio bakun bakoitza aldagai pro- posizional batekin ordezkatuko dugu, n-lekuko predikatu bakoitza n-lekuko predikatu aldagai batekin, objektu (edo gizabanako) bakoitza aldagai indi- bidual aske batekin, eta lokailu eta zenbatzaileentzat ikurrak (eta aldagai lotuak) idatziko ditugu. Adibidea 5 Lortu proposizio bat, ∀xP x → P y adierazpena dagokiona. 2 Baliozko adierazpenak Predikatu kalkulurako adierazpen baliozkoaren kontzeptua deﬁnituko du- gu. Lehenik U , objektuen unibertsoa kontsideratzen dugu, U izanik multzo ez hutsa. Predikatu baten lekuetan U -ko objektuak ipiniz proposizioa dau- kagu, eta hau egiazkoa edo faltsua izango da aukeratu ditugun objektuen eta predikatuaren arabera. Horregatik adierazpen baten egi taula eraikitzeko funtzio logikoak deﬁnitu behar ditugu, n-lekuko funtzio logikoak honelakoak izanik : ϕ : U × n . . . ×U → {t, f} Adibidea 6 Idatzi : (a) 3 objektuko unibertsorako 1-lekuko funtzio logikoak, (b) objektu bateko unibertsorako 2-lekuko funtzio logikoak, (c) 2 objektuko unibertsorako 2-lekuko funtzio logikoak. U objektu unibertsoa aukeratu ondoren, adierazpenaren egi taulan esleipen hauek egingo ditugu lerro bakoitzean : – aldagai proposizional bakoitzari t edo f egi balioa – n-lekuko predikatu aldagai bakoitzari n-lekuko funtzio logikoa – aldagai aske bakoitzari U -ko objektu bat Egi taulako lerro batean adierazpenaren egi balioa kalkulatzeko jakin be- har dugu zenbatzaile existentzial eta unibertsalarekin zer egin. ∀xA(x) edo ∃xA(x)-en egi balioa kalkulatzeko taula laguntzailea egingo dugu, U -ko ob- jektu bakoitzarentzat A(x)-en egi balioa kalkulatuz x aldagaia objektuaz ordezkatzean. ∀xA(x) egiazkoa izango da baldin A(x) egiazkoa bada U -ko objektu guztientzat, eta honela ez bada, faltsua. ∃xA(x) egiazkoa izango da baldin A(x) egiazkoa bada U -ko objektu batentzat gutxienez, eta honela ez bada, faltsua. 11  Azkenik esango dugu adierazpenaren egi taula egiterakoan U unibertsoko objektuak zein diren ez zaigula interesatzen, kopurua |U | bakarrik. Norma- lean zenbakiak erabiliko ditugu, |U | = n bada U = {1, 2, . . . , n} hartuz. Adibidea 7 (1) P y ∨ ∀x(P x → Q) adierazpenaren egi taula bi objektuko unibertsorako, (2) ∀x(∃yP y → P x)∧P z adierazpenaren egi taula bi objektuko unibertsorako. Adierazpena emanik, honen interpretazio bat deﬁnitzen dugu unibertsoa aukeratuz eta aldagai proposizional bakoitzaren egi balioa, predikatu alda- gai bakoitzarentzat funtzio logikoa eta aldagai aske bakoitzarentzat objektua ﬁnkatuz. Deﬁnizioa 1 A adierazpena baliozkoa dela esango dugu baldin edozein uni- bertsorako egi taulan adierazpena egiazkoa bada lerro guztietan. Hau da, bal- din egiazkoa bada edozein interpretaziorako. Adierazpen batek inﬁnitu egi taula ditu, unibertso bakoitzerako bat (|U | = 1, 2, . . .). Adierazpena baliozkoa dela frogatzeko arrazoiketa generikoa egin behar dugu : U zehaztu gabe, egi taulako edozein lerrotan t dugula frogatu behar da. Aldiz, adierazpena ez baliozkoa dela frogatzeko U konkretu baten egi taulako lerro batean f lortzea nahikoa da. Nabaria denez kalkulu proposi- zionaletik ezberdintasun handia dugu. Adibidea 8 Frogatu ∀x∃yP xy → ∃y∀xP xy ez dela baliozkoa. 3 Baliokidetasunak eta baliozko argumentu- ak Predikatu kalkuluan mantentzen da baliokidetasunaren deﬁnizioa, A eta B baliokideak dira, A ≡ B, baldin A ↔ B baliozkoa bada, hau da, edozein unibertsorako egi taulan A eta B-k egi balio berdina dute lerro bakoitzean. Baliokidetasun batzuren zerrenda egingo dugu. Edozein adierazpen A(x), B(x) eta A(x, y)-rako : ¬∃xA(x) ≡ ∀x¬A(x) ¬∀xA(x) ≡ ∃x¬A(x) ∀x∀yA(x, y) ≡ ∀y∀xA(x, y) ∃x∃yA(x, y) ≡ ∃y∃xA(x, y) ∀x(A(x) ∧ B(x)) ≡ ∀xA(x) ∧ ∀xB(x) ∃x(A(x) ∨ B(x)) ≡ ∃xA(x) ∨ ∃xB(x) 12  Kontuan izan unibertsala banakorra dela konjuntziorako baina ez disjuntzio- rako ; eta existentziala banakorra da disjuntziorako baina ez konjuntziorako. Bestalde, baldin A adierazpenak ez badu x askerik : ∀x(A ∧ B(x)) ≡ A ∧ ∀xB(x) ∀x(A ∨ B(x)) ≡ A ∨ ∀xB(x) ∃x(A ∧ B(x)) ≡ A ∧ ∃xB(x) ∃x(A ∨ B(x)) ≡ A ∨ ∃xB(x) Adibidea 9 Frogatu : a) ∃x(P x∨Qx) ≡ ∃xP x∨∃xQx (eta ondorioz ∃x(A(x)∨B(x)) ≡ ∃xA(x)∨ ∃xB(x)). b) ¬∃xP x ≡ ∀x¬P x Kalkulu proposizionalean bezala, predikatu kalkuluan ere baliokidetasun ber- riak lortzeko baliokidetasun kateak egingo ditugu oinarrizko baliokidetasunak erabiliz, goian idatzi dugun zerrendako eta kalkulu proposizionaleko balioki- detasunak erabiliz. Argumentu baliozkoen deﬁnizioa ere antzekoa da orain, edozein uniber- tsorako egi taulan premisak egiazkoak badira lerroren batean orduan ondo- rioak egiazkoa izan behar du. Argumentuen baliozkotasunaren froga formala ere lehen bezala egingo dugu, baina orain zenbatzaileak eta aldagai indibi- dualak kontuan izan behar ditugu. Dakigunez, argumentuaren premisa eta ondorioko aldagai indibidual askeek objektu (edo gizabanako) konkretuak izendatzen dituzte. Oro har, dedukzioan zehar zenbatzaileak kenduko ditugu, kalkulu proposizionaleko dedukzio erregelekin jarraituko dugu dedukzioa, eta azkenik behar diren zenbatzaileak sartuko ditugu. Existentzial bat kentzen dugun bakoitzean objektu konkretu bat izenda- tuko duen aldagai berria idatziko dugu (a, b etab). Unibertsal bat kentzean bi aukera ditugu : (a) zenbatzailearen aldagaiaren ordez objektu konkretu bat izendatzen duen aldagaia idatzi, (b) zenbatzailearen aldagaia utzi edo beste bat idatzi baina adieraziz aldagai honek unibertsoko edozein objektu izenda- tuz mantentzen dela egiazkotasuna. Zenbatzaileak sartzerakoan bakoitzaren egiazkotasunaren deﬁnizioaren arabera sartuko ditugu. Zenbatzaileak kendu eta sartzerakoan, deduzitu nahi dugun adierazpenaren arabera aukeratuko ditugu aldagaiak. Dedukzio batzuk egingo ditugu. Adibidea 10 Frogatu argumentu hauek baliozkoak direla : 13  a) ∀x(P x → Qx) , P y |= Qy b) ¬Ry , ∀x(P x → Qx) , ∀x(Qx → Rx) |= ¬P y c) ∀x(Qx ∨ Rx → ¬P x) , P y |= ¬Ry d) ∀xP x , ∀x(P x → Qx) |= ∀xQx e) ∀x(P x ∨ Qx) , ∀x(¬P x ∧ Qx → Rx) |= ∀x(¬Rx → P x) f ) ∀x(Sx → P x) |= ∀x(¬P x → ¬Sx) g) ∀x(P x → Qx) , P y |= ∃xQx h) ∀x(P x → Qx) , ∃xP x |= ∃xQx i) ∃x(P x → Qx) , ∃xP x |= ∃xQx ? ? j) ∀x(P x → Qx) , ∃xP x |= Qy ? ? 14
