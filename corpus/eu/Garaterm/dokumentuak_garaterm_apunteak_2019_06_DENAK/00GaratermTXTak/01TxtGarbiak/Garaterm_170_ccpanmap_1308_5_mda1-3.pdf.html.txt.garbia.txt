   3. gaia : Multzoak eta osokoak 1 Multzoak eta azpimultzoak Multzoa objektu batzuren bilduma bezala deﬁni dezakegu, objektu hauek multzoaren elementuak direlarik. Ez dugu formalki deﬁnituko multzoa eta kontzeptu primitibotzat hartuko dugu. Maiuskulak erabiliko ditugu multzoak izendatzeko : A, B, C, . . . ; eta minuskulak elementuak izendatzeko : x, y, z, . . .Baldin x A-ko elementua bada x ∈ A idatziko dugu (“x barne A” irakurriz), x ∈ A ez bada A-koa. Multzoa bi eratara deﬁni dezakegu : – multzoko elementu guztiak emanaz, – multzoko elementuek betetzen duten propietatea adieraziz. Unibertsoa deituko diogu testuinguru batean kontsideratzen ditugun ele- mentu guztien multzoari, U idatziz. Adibidea 1 (a) Idatzi A multzoa, lehenengo bost osoko positiboen multzoa, aipatutako bi eratan. Idatzi A berriz unibertsoa osokoen multzoa bada, U = Z. (b) Idatzi osoko bikoitien multzoa, B. Adibidean ikusten dugunez, multzo ﬁnituak eta inﬁnituak ditugu. Multzo ﬁnitu bateko elementuen kopurua |A| idatziz adieraziko dugu eta A-ren kar- dinala edo tamaina deituko diogu. Bi multzo berdinak dira, A = B, elementu berak badituzte. Multzo batean ordena ez da kontuan hartzen, eta multzoko elementuak ematean ez ditugu errepikatuko. Deﬁnizioa 1 C multzoa D multzoaren azpimultzoa dela esango dugu, C ⊆ D (“C parte D”), baldin edozein x-erako : x ∈ C ⇒ x ∈ D 15  Baldin C ⊆ D eta C = D, esango dugu D-ren azpimultzo propioa dela C, C ⊂ D idatziz. Partekotasuna eta oro har multzoen arteko erlazioak irudikatzeko Venn diagramak erabiliko ditugu. Multzo hutsa elementurik ez duen multzoa da, φ = {}, beraz |φ| = 0. Edozein A-rako φ ⊆ A dugu. Deﬁnizioa 2 A-ren potentzia multzoa, P(A), deituko diogu A-ren azpimul- tzo guztien bildumari. A multzo ﬁnitua emanik |P(A)| = 2n, non n = |A|. Adibidea 2 Idatzi C = {1, 2, 3} multzoaren potentzia multzoa. Arrazoitu azpimultzo kopurua. Multzo batzuek notazio berezia dute : Z zenbaki osokoak, Z+ osoko po- sitiboak, 0 ∈ Z+, R errealak, Q arrazionalak, C konplexuak, etab. 2 Multzo eragiketak Multzoen arteko eragiketak deﬁnituko ditugu. Deﬁnizioa 3 A, B ⊆ U multzoak emanik, a) A eta B-ren bildura : A ∪ B = {x | x ∈ A edo x ∈ B} b) A eta B-ren ebakidura : A ∩ B = {x | x ∈ A eta x ∈ B} Deﬁnizioa 4 A eta B multzoak disjuntuak direla esango dugu baldin ele- mentu komunik ez badute, A ∩ B = φ. Deﬁnizioa 5 A ⊆ U multzoaren osagarria : A = {x | x ∈ U eta x ∈ A} Deﬁnizioa 6 A, B ⊆ U emanik, A-ren B-rekiko osagarria : B − A = {x | x ∈ B eta x ∈ A} 16  Adibidea 3 Marraztu eragiketa hauei dagozkien Venn diagramak. Multzo teoriako lege hauek ditugu : A ∩ B = A ∪ B De Morgan-en legeak A ∪ B = A ∩ B A ∩ B = B ∩ A Trukatze legeak A ∪ B = B ∪ A A ∩ (B ∩ C) = (A ∩ B) ∩ C Elkartze legeak A ∪ (B ∪ C) = (A ∪ B) ∪ C A ∪ (B ∩ C) = (A ∪ B) ∩ (A ∪ C) Banatze legeak A ∩ (B ∪ C) = (A ∩ B) ∪ (A ∩ C) A ∪ φ = A Identitate legeak A ∩ U = A A ∪ U = U Menpekotasun legeak A ∩ φ = φ Lege hauek kalkulu proposizionaleko baliokidetasun legeekin parekatu ditza- kegu, frogatzerakoan ikusiko dugunez. Adibidea 4 Frogatu A ∩ B = A ∪ B. 3 Zatiketa algoritmoa : zenbaki lehenak Esango dugu a = 0 osokoak b osokoa zatitzen duela, a | b idatziz, baldin existitzen bada n osokoa b = na izanik ; honela bada esango dugu a b-ren zatitzailea dela, eta b a-ren multiploa. Adibidea 5 2 | 6, 7 | − 21, 7 | 20 ? Propietatea 1 Edozein osoko a, b, c emanik (eta zatitzailea beti ez nulua izanik) : (a) 1 | a, a | a, a | 0. (b) Baldin a | b eta b | a orduan a = ±b. (c) Baldin a | b eta b | c orduan a | c. (d) Baldin a | b orduan a | bx, edozein osoko x-erako. (e) Baldin a | b eta a | c orduan a | bx + cy, edozein osoko x, y-rako (b eta c-ren konbinazio lineal bat da bx + cy). 17  Froga.  (a) Lehenik a = a 1 beraz 1 | a. Antzera a = 1 a beraz a | a. Eta 0 = 0 a beraz a | 0. (b) Hipotesiak dio a | b eta b | a, hau da, b = m a eta a = n b, non m, n osokoak diren, a eta b ez nuluak izanik |b| ≥ |a| eta |a| ≥ |b| dugu, beraz a = ±b. (c) Hipotesia da a | b eta b | c, hau da, b = m a eta c = n b, non m, n osokoak diren, beraz c = n m a, non n m osokoa den, beraz a | c. (d) Honen froga (e)ren frogaren kasu berezia da. (e) Hipotesia a | b eta a | c da, b = m a eta c = n a, non m, n osokoak diren, honela bx + cy = max + nay = (mx + ny) a dugu, non mx + ny osokoa den, beraz a | bx + cy. ♦ Osoko positibo bat, n > 1, zenbaki lehena dela esango dugu baldin ez badu zatitzaile positiborik, 1 eta n izan ezik ; lehena ez bada konposatua deituko diogu. Zatiketa algoritmoaren teorema ikusiko dugu ondoren, lehenik adibidea eginez. Adibidea 6 Zatitu 30a 7arekin. Teorema 1 (Zatiketa algoritmoa.) Izan bitez a eta b osokoak, non b > 0, orduan existitzen dira q eta r osokoak, bakarrak, hau betzen delarik : a = q b + r , non 0 ≤ r < b Froga. Azter dezagun a ≥ 0 kasua eta kontsideratu multzo hau : S = {a − t b | t ∈ Z eta a − t b ≥ 0} S ez da hutsa (adibidez a − 0 b ≥ 0). Izan bedi S-ko osoko txikiena r : r = a − q b , r ≥ 0 non q osoko bat den. Frogatuko dugu r < b dela. Eman dezagun (r.a.a.) r ≥ b dela, q = q + 1 hartzen badugu : a − q b = a − (q + 1) b = a − q b − b = r − b ≥ 0 beraz a − q b ∈ S, eta a − q b = r − b < r izanik, r ez litzateke S-ko osoko txikiena, kontraesana r-ren deﬁnizioarekin. Ondorioz r < b. 18  Orain q eta r bakarrak direla frogatuko dugu. Baldin a = q1b + r1 = q2b + r2, non 0 ≤ r1, r2 < b, hau dugu : (q1 − q2) b = r2 − r1 hemendik |q1 − q2| b = |r2 − r1| < b, beraz |q1 − q2| = 0 izango da, ondorioz q1 = q2, eta baita |r2 − r1| = 0 ere, hau da, r1 = r2. ♦ Adibidea 7 (a) Zatitu 21a 7arekin, baita 22a ere. (b) Zatitu -43a 8arekin. 4 Zatitzaile komun handiena Izan bitez a, b eta c = 0 osokoak, esango dugu a eta b-ren zatitzaile komuna dela c baldin c | a eta c | b. Deﬁnizioa 7 Izan bitez a, b, c ∈ Z+, esango dugu a eta b-ren zatitzaile ko- mun handiena dela c hau betetzen bada : (i) a eta b-ren zatitzaile komuna da c, (ii) baldin d | a eta d | b orduan d | c, edozein d ∈ Z+-rako. Idazkera hau erabiliko dugu zatitzaile komun handienarentzat, c = zkh(a, b). Adibidea 8 (a) Zein da 6a eta 10aren zatitzaile komun handiena ? (b) Zein da multzo honetako osoko txikiena ? S = {6 s + 10 t | s, t ∈ Z eta 6 s + 10 t > 0} Teorema 2 Izan bitez a, b ∈ Z+, orduan existitzen da, eta bakarra da, a eta b-ren zatitzaile komun handiena. Izan bitez a, b, c ∈ Z+, non c | a eta c | b, orduan : c = zkh(a, b) baldin eta soilik baldin existitzen badira x, y osokoak c = a x + b y izanik. Froga. Kontsidera dezagun multzo hau : S = {a s + b t | s, t ∈ Z eta a s + b t > 0} Multzoa ez da hutsa. Izan bedi S-ko osoko txikiena c. Ikusiko dugu a eta b-ren zatitzaile komun handiena dela. 19  Lehenik c zatitzaile komuna dela frogatuko dugu. Alde batetik c | a, honela ez balitz (r.a.a.), zatiketa algoritmotik hau genuke : a = q c + r , non 0 < r < c eta r osokoa, c baino txikiagoa, S-koa litzatekeela deduzituko dugu. S mult- zokoa izanik c, orduan c = a x + b y, non x, y ∈ Z, beraz r = a − q c = a − q (a x + b y) = a (1 − q x) + b (−q y) hau da r ∈ S. Ondorioz c ez litzateke S-ko osoko txikiena, kontraesana c-ren deﬁnizioarekin. Orduan c | a bete behar da. Antzera arrazoituz c | b dugu. Gainera, edozein d ∈ Z+-rako, baldin d | a eta d | b, nola c = a x + b y den, d | c betetzen da. Beraz a eta b-ren zatitzaile komun handiena da c. Zatitzaile komun handiena bakarra dela frogatuko dugu : a eta b-ren za- titzaile komun handienak balira c1 eta c2, orduan c1 | c2 eta c2 | c1, hemendik c1 = c2, positiboak direnez. Azkenik, izan bitez a, b, c ∈ Z+, non c | a eta c | b. Baldin c = zkh(a, b), ikusi dugunez c = a x + b y. Alderantziz, baldin existitzen badira x, y osokoak c = a x + b y izanik, honela frogatuko dugu c = zkh(a, b) dela : hasteko c zatitzaile komuna da, bestalde edozein d ∈ Z+-rako baldin d | a eta d | b orduan d | a x + b y, hau da, d | c. ♦ Baldin zkh(a, b) = 1 esango dugu a eta b erlatiboki lehenak direla. Zatitzaile komun handiena kalkulatzeko algoritmo euklidearra dugu. Izan bitez a eta b osoko positiboak : a zatitu b-rekin : hondarra r1 > 0 b zatitu r1-ekin : hondarra r2 > 0 r1 zatitu r2-rekin : hondarra r3 > 0 r2 zatitu r3-rekin : hondarra r4 > 0 · · · rk−1 zatitu rk-rekin : hondarra 0 zkh(a, b) = rk Adibidea 9 Kalkulatu zkh(250, 111) eta zkh(1820, 231), eta lortu dagozkien konbinazio linealak. 20  5 Aritmetikako teorema nagusia Propietatea 2 Izan bitez a, b ∈ Z+ eta p osoko lehena. Baldin p | a b orduan p | a edo p | b. Froga. Hipotesitzat dugu p | a b. Bi kasu bereiziko ditugu. Lehenengo kasuan, baldin p | a, betetzen da inplikazioaren ondorioa. Beste kasuan, baldin p |a, frogatuko dugu p | b betetzen dela. Lehena denez p, kasu honetan zkh(p, a) = 1, ondorioz existituko dira x, y osokoak zeinentzat 1 = p x + a y Berdintza b-rekin biderkatuz eta berrordenatuz, b = p (b x) + (a b) y Dakigunez p | p eta p | a b, beraz p | p (b x) + (a b) y hau da, p | b. Bi kasuetatik p | a edo p | b. ♦ Teorema 3 (Aritmetikako teorema nagusia.) Edozein osoko n > 1 idatz dezakegu zenbaki lehenen biderkadura bezala, honi deitzen diogu faktorizazio lehena. Faktorizazio lehena bakarra da, ordena kontuan hartu gabe. Faktorizazioaren existentzia frogatzeko nahikoa da zenbaki lehenaren deﬁni- zioa erabiltzea. Faktorizazioa bakarra dela frogatuko dugu aurreko propieta- tean oinarrituz. Adibidea 10 Kalkulatu 980 220 osokoaren faktorizazio lehena. 6 Multiplo komun txikiena Izan bitez a, b, c ∈ Z+, esango dugu a eta b-ren multiplo komuna dela c baldin a-ren multiploa eta b-ren multiploa bada c. Baldintza hau betetzen duen osoko txikienari deituko diogu a eta b-ren multiplo komun txikiena, mkt(a, b). Bi propietate aipatuko ditugu, hauen frogak egin gabe. Propietatea 3 Baldin c = mkt(a, b), eta a eta b-ren multiplo komuna bada d, orduan c | d. Propietatea 4 Berdintza hau betetzen da : a b = mkt(a, b) · zkh(a, b) 21
