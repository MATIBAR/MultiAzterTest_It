    1 Josemari Sarasola. Estatistika II. Bizitzan zehar, baita ere enpresan,  erabakiak hartu behar dira. Errealitatetik jasotako informazioan oinarrituz, hipotesi baten onarpena edo ukapena eskatzen duten erabakiak aztertuko ditugu. Josemari Sarasola. Estatistika II. Honelako erabaki ebazkizunei ‘hipotesi kontraste’ deritze  - Adibidez,  nire maitalearen telefonoan ezezagun baten hiru dei daudela ikusita,  bere fideltasunean sinetsi behar al dut? - Normalean pieza akastunak %1 izanik,  azkeneko 10etan 2 aurkitu baditut,  prozesua oker dabilela pentsatu behar da?  2 Josemari Sarasola. Estatistika II. Lehenengo pausoa oinarrizko hipotesi bat  edo ‘Ho hipotesi huts’ bat aukeratzea da:  hipotesi hau ebidentziak onartu edo ukatu  egingo dut. Hipotesi hutsa besterik gabe  onartzen den hipotesia da: nire maitalea  fidela da, prozesua zuzen dabil, … Josemari Sarasola. Estatistika II. Hipotesi hutsa ezin da edonola aukeratu: • 1: Iharduera zientifikoan, faltsutu egin daitezkeen hipotesiak bakarrik onartzen dira. Adibidez, har ditzagun bi hipotesi hauek:  Ho(1): martzianoak badaude,  Ho(2): martzianorik ez dago, Lehenengo hipotesia ez da ‘zientifikoa’, faltsutu ezin  daitekeelako: Marteko bazter guztiak miatu ondoren,  martzianoetan sinisten duenak beti argudia dezake  momentu horretan lur azpian zeudela, … Bigarren hipotesia bai dela ‘zientifikoa’: martziano bat  aurkitzen badugu, bigarren hipotesia faltsututa geratzen  da.  3 Josemari Sarasola. Estatistika II. • 2: Hipotesi sinpleak aukeratzen dira oinarri gisa,  hipotesi konplexuen aldean: sinpleagoa da  maitalea fidela dela sinestea, ez fidela dela sinestea baino (Eta norekin? Eta noiz? Eta zenbateraino?); sinpleagoa da prozesua zuzen dabilela uste izatea (p(akastun)=0.01), oker dabilela uste izatea baino (p(akastun)>0.01,  baina zenbat?) • Sinpletasunak kalkuluak egiteko oinarri finko eta sendo bat ematen du. Josemari Sarasola. Estatistika II. • 3: Datuek erakusten dutenaren mesfidantzaz jokatu behar da, Ho hipotesi hutsa finkatzeko orduan:  maitalearen telefonoan 3 dei ezezagun ikusi arren, hotzean hartu eta maitalea fidela izaten jarraitzen duela sinetsi behar da; akastun kopurua asko gehitu arren, lasai hartu eta prozesuak zuzen jarraitzen duela  sinetsi behar da.  4 Josemari Sarasola. Estatistika II. Hipotesien kontraste estatistikoan,  sinpletasunezko eta datuen aurkako mesfidantzazko hipotesiak aukeratu behar dira, beraz.  Faltsugarritasuna irizpide orokorragoa da. Josemari Sarasola. Estatistika II. Hipotesi hutsa finkatu dudala, gertatu denaren probabilitatea zehaztu behar da  Ho egiazkotzat hartuz: gertatu denaren probabilitatea txikia bada  Ho pean, gertatu dena arrarotzat joko dut;  eta zerbait sinistuta, zerbait arraro somatzen dudanean, sinisten dudana zalantzan jarri eta azkenean ukatzeraino hel naiteke.  5 Josemari Sarasola. Estatistika II. • Gertatu dena Ho ukatzeko aski arraroa den  erabakitzeko, alfa edo adierazgarritasun maila bat finkatzen da, erabakiaren prozesuaren hasieran. Alfa=%1, %5, %10 ohizkoak dira. • Adibide hauetarako %1 hartuko dugu. Gertatu denaren probabilitatea alfa baino txikiagoa bada, Ho ukatu egingo dut, gertatu dena arraroa baita. Bestela, onartu egingo dut Ho, gertatu dena, Ho-pean, normala baita. Josemari Sarasola. Estatistika II. Gertatu denaren probabilitatea kalkulatzeko orduan, ez da bakarrik kalkulatu behar justu gertatu denaren probabilitatea, baizik eta gertatu dena edo zerbait arraroago izateko probabilitatea : - Maitalearen kasuan, beraz, P(dei kopurua≥3 /  fidela) kalkulatu behar da. - Prozesuaren kasuan, P(akastunak≥2 /  p(x)=0.01) kalkulatu behar da. - Pauso honi kontrastearen norabidea deritzo.  6 Josemari Sarasola. Estatistika II. • P(akastunak≥2 / p(x)=0.01)= {akastunak B(n=10,p=0.01) banatzen dira} =0.004 Alfa=%1 dela erabaki genuen. Beraz,  gertatu denaren probabilitatea txikiagoa denez, gertatu dena arrarotzat jotzen da  eta ondorioz ‘Ho: prozesua zuzen’ ukatu  egiten dut. Josemari Sarasola. Estatistika II. • Probabilitatea alfa baino handiagoa izan  balitz, Ho onartu egingo genuen eta gertatu dena Ho-pean normala edo kasualidadearen ondorio hutsa dela esango genuke.  7 Josemari Sarasola. Estatistika II. Pare bat ohar: - Alfa aurretik finkatu behar da, Ho onartu edo ukatzearen prozesua ‘neutrala’ izan dadin (jokuaren arauak aldez  aurretik finkatu behar dira). - Erabakian badago errore bat: gerta liteke Ho ukatzea,  Ho egia izanda; erabaki oker hau Ho-pean zerbait arraroa gertatzen denean hartzen dut: Ho-pean zerbait arraro eta ondorizo Ho ukatzeko probabilitatea alfa denez, alfa izango da Ho  egia izanda, Ho ukatzeko errorea. - Alfa zenbat eta handiagoa, errazago izango da Ho  ukatzea. Beraz, alfaren aldez aurretiko finkapena Ho- rekiko dugun konfidantza edo sinismen mailaren menpe dago. Baita ere, alfa Ho egia izanik, Ho ukatzeko errorea denez, errore hau jaukitzeko arriskua oso kezkagarria ez denean finkatuko dugu alfa handia (%10 handi samarra da). Adibidez, prozesua ongi dabilela, oker dabilela esatean, egin beharreko konponketaren kostua oso  txikia denean alfa handia finkatuko dut, kostua oso  handia bada, zorrotzago jokatuko dut Ho ukatzeko orduan eta orduan alfa txikiagoa ezarriko dut aurretik. Josemari Sarasola. Estatistika II. • Laburbilduz: • Alfa aukeratu • Ho finkatu • Gertatu denaren probabilitate kalkulatu,  kontrastearen norabide aurretik zehaztuz • Emaizta alfarekin alderatu eta erabakia hartu.
