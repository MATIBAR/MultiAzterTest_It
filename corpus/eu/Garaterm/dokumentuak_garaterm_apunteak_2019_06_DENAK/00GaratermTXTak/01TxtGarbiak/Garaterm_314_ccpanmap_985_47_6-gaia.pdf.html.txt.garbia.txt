   6 Gaia Kolinealitate anizkoitza Aurkibidea 6.1 Sarrera . . . . . . . . . . . . . . . . . . . . . . . . . . . . . . . . 98 6.2 Kolinealitate anizkoitz zehatza . . . . . . . . . . . . . . . . . . . 98 6.3 Kolinealitate anizkoitz altua . . . . . . . . . . . . . . . . . . . . 100  98 6.Gaia: Kolinealitate anizkoitza 6.1 Sarrera Orokorrean, erregresio eredu bat estimatzeko eskuragarri diren datuak eta ereduaren oina- rrizko teoria ekonomikoaren arteko baterakuntza ez da beti posible izaten, laginean datu batzuk falta direlako, datuak taldekatuta daudelako, neurketa erroreak dituztelako edota aztergai ditugun aldagai azaltzaileen arteko koerlazioa handiegia delako. Atal honetan, azken arazo hau aztertuko dugu, hau da, kolinealitate anizkoitza edo alda- gai azaltzaileen arteko lagin koerlazioa. Erregresio ereduko koeﬁzienteen interpretazioa egi- terakoan, konkretuki malden interpretazioa, Xji  (j > 2) unitate batean handitzean aldagai azalduaren  (Yi) batezbesteko gehikuntza βj unitatekoa dela aipatzen genuen, beste alda- gai azaltzaile guztiak konstante mantenduz. Kolinealitate anizkoitz zehatza dugunean ordea, ezinezkoa da gainontzeko aldagai azaltzaile guztiak konstante mantentzea, beraien ar- teko erlazio lineala baitago. Kasu hauetan, ondoren ikusiko dugun bezala, ezinezkoa izaten da, aldagai bakoitzaren eragin isolatua bereiztea. Bereziki bi kasu analizatuko ditugu: kolinealitate anizkoitz zehatza eta altua. 6.2 Kolinealitate anizkoitz zehatza Ereduaren zehazpen zuzena emanik, aldagai azaltzaileetariko bat besteen konbinazio lineal zehatz bezala adierazi badaiteke, orduan kolinealitate anizkoitz zehatza dugula esango dugu. Ikusiko dugunez, ereduaren zehazpena zuzena izan arren, bere estimazioan eragina izango du. Izan bedi hurrengo erregresio eredu orokorra: Yi = β1 + β2X2i + β3X3i + . . . + βiXKi + ui i = 1, . . . , N non bi aldagai azaltzaileen artean konbinazio lineal zehatza ematen den, adibidez X3i = cX2i, c konstante ezaguna izanik. Informazio honekin X datu matrizea osatuko bagenu, hiruga- rren zutabeko balioak bigarren zutabekoak bider c eginez lortuko genituzke eta ondorioz, X matrizea ez litzateke zutabeetan hein osokoa izango (h(X)=K- 1), hau da ez lituzke K zutabe independente izango. Hondar Karratuen Batura  (HKB) minimo eginez lortzen diren ekuazio normalen sistema  (X Y = X Xβ) ezin izango litzateke era bakar batean askatu, X X matrizearen determinantea zero izango baita eta hortaz, bere alderantzizkoa ezin izango litzateke lortu. Ondorioz, ereduko koeﬁzienteak banaka estimatzea ˆ β = (X X)−1X Y erabiliz ez litzateke posible izango. Koeﬁzienteen interpretazioaren ikuspuntutik ere arazoa aztertu dezakegu. Alde batetik, lehen bezala, termino independentea, aldagai azalduaren batezbestekoa izango da aldagai azaltzaile guztiak zero direnean. Bestetik ordea, β2-ren kasuan, E(Y )- ren aldakuntza izango da X2 unitate batean handitzean eta X3 konstante mantenduz, baina kolinealitate zehatza dugunean eta gure adibidearekin jarraituz, ezin daiteke X3 konstante mantendu X2 unitate batean handitzean, zeren eta X3i = cX2i baita. Ikusi dugunez, ezin izango litzateke koeﬁziente guztiak estimatu banan- banan, baina bai ordea beraien konbinazio linealen bat. Gure adibidearekin jarraituz, X3i = cX2i  (c=konstantea)  Gretl-en bidezko erregresio analisia 99 ereduan barneratzen dugunean eta ordenatzerakoan ondorengo eredua lortuko genuke: Yi = β1 + β2X2i + β3(cX2i) + . . . + βKXKi + ui Yi = β1 + (β2 + cβ3)X2i + . . . + βKXKi + ui Yi = β1 + γX2i + . . . + βKXKi + ui Lortutako eredu honetan ez dugu kolinealitate arazorik eta bertako koeﬁziente guztiak in- terpretagarriak dira eta estimagarriak KTAn bitartez. Eredu honetako koeﬁziente guztiak estimatu daitezke eta horien artean γ, hau da, hasierako ereduko koeﬁzienteen konbinazio lineal hau, baina ez ordea β2 eta β3 bi koeﬁzienteak banaka. Koeﬁziente guztiak estimatzeko informazio independente nahiko ez dago, zeren eta lagina izanik, X3 aldagaiak ez baitu X2 aldagaiak eskeintzen duen informazioaren gehigarri esanguratsurik ematen. Nola estimatzen du Gretlek kolinealitate anizkoitz zehatza duen eredu bat? Demagun Ramanathaneko (2002) data4- 1 ﬁtxategian SQFT aldagaiaren konbinazio lineala den aldagai berri bat sortzen dugula, SQFT1 = 5 × SQFT eta hurrengo eredua zehazten dugula: P RICEi = β1 + β2SQF Ti + β3BEDRMSi + β4SQF T 1 + ui Kolinealitate anizkoitz zehatza dagoenean, Gretlek kolinealitatea sortarazten duen aldagaie- tariko bat omititzen du, hurrengo emaitza erakutsiz: Eredua 1: KTA estimazioak 14 behaketak erabiliz 1-14 Aldagai azaldua: price Omitituta kolinealitate zehatzagatik sqft1 ALDAGAIA KOEFIZIENTEA DESB.TIP T ESTAT P-BALIOA const 121,179 80,1778 1,511 0,15888 sqft 0,148314 0,0212080 6,993 0,00002 *** bedrms -23,9106 24,6419 -0,970 0,35274 Aldagai azalduaren batezbestekoa = 317,493 Aldagai azalduaren desbiderazio tipikoa = 88,4982 Hondar Karratuen Batura = 16832,8 Hondarren desbiderazio tipikoa = 39,1185 R-karratua = 0,834673 Zuzendutako R-karratua = 0,804613 F-estatistikoa (2, 11) = 27,7674 (p-balioa = 5,02e-005) Log-egiantza = -69,5093 Akaike Informazio Irizpidea (AIC) = 145,019 Schwarz Bayesian Irizpidea (BIC) = 146,936 Hannan-Quinn Irizpidea (HQC) = 144,841  100 6.Gaia: Kolinealitate anizkoitza Hau da, Gretlek ohartarazten du erregresioan aldagai bat omititu duela, gure adibidean SQFT1, eta aldagaia ez duen ereduaren estimazioaren emaitzak ematen ditu. Teorikoki, SQFT1 = 5 × SQFT ereduan barneratu ondoren lortzen den eredua honakoa da: P RICEi = β1 + (β2 + 5β4)SQF Ti + β3BEDRMSi + ui non β1 eta β3 banaka estimatu daitezkeen baina β2 eta β4 ez. Beraz, estimazio emaitzetan, SQFT-ren koeﬁziente estimatua (0,148314) (β2 + 5β4) konbinazioari dagokio. 6.3 Kolinealitate anizkoitz altua Errealitatean, aldagai ekonomikoen artean nolabaiteko erlazioa izaten da, nahiz eta erlazio hori zehatza izatea ohikoa ez izan. Oso garrantzitsua da erlazio hori zein gradukoa den azter- tzea, oso sakona baldin bada, hau da, kolinealitate anizkoitz altua baldin badago, ondorioak izango baititu adibidez ereduko koeﬁzienteen zehaztasunean eta kontrasteetan. Hala ere, kontuan izan behar da askotan datuetan ematen den arazoa izaten dela, hau da, aukeratutako laginekoa eta ez eredukoa. Aldagai azaltzaile batzuren arteko erlazioa sakona baldin bada baina ez zehatza, X datu matrizea hein osokoa izango da zutabeetan. Hau da, ereduan K koeﬁziente baldin baditugu, h (X) = K izango da eta hortaz, X X matrizearen determinantea zeroren desberdina izango denez, koeﬁziente guztiak estimagarriak dira. Aurreko adibidean oinarrituz, kolinealitate anizkoitz altua hurrengo moduan ikusi daiteke: Yi = β1 + β2X2i + β3X3i + ui X3i ≈ cX2i non X2 eta X3 aldagaien arteko erlazioa zehatza ez den. Aldagai azaltzaileen artean kolinea- litate altua denean, ohikoa izaten da ondorengo arazoak izatea: • Datuetan aldaketa txiki batzuk, koeﬁzienteen estimazioetan aldaketa handiak sortaraz- tea. • Koeﬁzienteen estimazioek espero den zeinua ez izatea edota magnitute sinesgaitza. • Koeﬁzienteen estimatzaileek bariantza handia izaten dute, hau da, zehaztasun txikiare- kin estimatuta daude. Ondorioz, aldagaien banakako esanguratasun kontrastea egitean, estatistikoaren balioa oso txikia izango da eta ondorioz, hipotesi hutsa ez baztertzearen probabilitatea izugarri handitzen denez, aldagaia banaka nabaria ez dela ondorioztatu- ko dugu. Hau da, gezurrezkoak diren hipotesi hutsak ez baztertzearen probabilitatea handiagoa izatea eragingo du. Ondorioz, koeﬁziente baten konﬁdantza tartea lortuz gero, tartea oso zabala izango da. • Eredua estimagarria da eta erregresioaren mugatze koeﬁzientea altua izaten da. Horre- la, aldagai azaltzaileen baterako esanguratasun kontrastea burutuz gero, hipotesi hutsa ez da baztertzen eta aldagaiak batera nabariak direla ondorioztatzen da, baina lehen ikusi dugunez, banaka ez esanguratsuak direla irtengo da.  Gretl-en bidezko erregresio analisia 101 Kolinealitatearen arazo nagusienak hauek izanik, emaitza horiek izatea lagungarri izan dai- teke kolinealitatea dagoen edo ez susmatzeko. Ondorio edo arazo horien arrazoitariko bat X X matrizearen determinantean datza. Aldagaien arteko erlazioa sakona izan arren, ez da zehatza eta beraz, X matrizearen zutabeen artean ez dagoenez konbinazio lineal zehatzik, determinantea ez da zero izaten. Hala ere, kolinealitate altuagatik, determinantea zerotik oso hurbileko balio bat izango da. Dena den, kontu handia izan behar da, gertagarria delako aldagaien neurri unitateagatik determinantea ia zero izatea eta ez kolinealitate arazoagatik. Bestalde, posible da aldagaien banakako esanguratasun kontraste batean hipotesi hutsa ez baztertzea, benetan aldagai ez nabaria delako aldagai azaldua azaltzeko. Garbi izan behar dugu, egoera hauek ematen diren guztietan ez dagoela beti kolinealitate anizkoitzaren arazoa eta beraz, kontu handia izan behar da emaitzak aztertu eta interpretatzerakoan. Kolinealitatea hautematzeko modu eragingarri bat, aldagai azaltzaile bakoitza besteekiko eginiko erregresio laguntzaileen mugatze koeﬁzienteak erabiliz izango da. Erregresio lagun- tzaile hauetako R2j- tariko bat edo batzuk handiak badira, erregresioan kontuan hartutako aldagaien arteko koerlazioa handia dela esan nahiko du eta beraz, aldagai hauen arteko kolinealitate anizkoitz posiblea dugula. Gure adibidean, oso lagungarria izango litzateke X2 eta X3ren arteko erregresio laguntzaile bat burutzea: X2i = α1 + α2X3i + vi Kolinealitate altua badute, erregresio honen mugatze koeﬁzientea oso altua izango da, erre- gresio lineal eredu bakuna izanik, mugatze koeﬁzientea X2 eta X3 aldagaien arteko lagineko koerlazio koeﬁziente linealaren karratua baita (R2 = (rX 2X3 ) 2). Beste aukera bat aldagaien arteko lagineko koerlazio koeﬁzienteak kalkulatzean datza. Alda- gaien arteko koerlazio koeﬁzienteek −1 eta 1 bitarteko balioak har ditzakete, positiboa baldin bada erlazio zuzena dela adierazten duelarik eta negatiboa bada ordea, alderantzizkoa. Bes- talde, balio absolutuan bat baliotik hurbileko balioa bada, erlazioa sakona da eta zero baldin bada, koerlazio linealik ez dutela esango dugu. Aurreko gaietan ikusi bezala, etxebizitzen prezioaren adibideko kasuan  (A eredua hartuz), ondorengo koerlazioak lortuko genituzke: 6.1 Taula: A ereduko aldagaien koerlazio matrizea Koerlazio Koefizienteak, 1 - 14 behaketak erabiliz %5eko esanguratasuna (alde bikoa) = 0,5324 n = 14 -rentzat price sqft bedrms baths 1,0000 0,9058 0,3156 0,6696 price 1,0000 0,4647 0,7873 sqft 1,0000 0,5323 bedrms 1,0000 baths Ikus dezakegunez, aldagai azaltzaileen arteko erlazio linealak zuzenak dira, koeﬁziente guztien zeinuak positiboak baitira. Erlazio sakonena, SQFT eta BATH- en artekoa litzateke 0.7873 balioarekin, zuzena eta nahiko sakona. Hala ere, BATH eta BEDRMS aldagaien koerla- zio koeﬁzientea ikusirik  (0.5323) eta aurreko ikasgaian egin ditugun banakako eta baterako  102 6.Gaia: Kolinealitate anizkoitza esanguratasun kontrasteak gogoratuz, azterketa sakonago bat egingo dugu. Ikusi dugunez, eredu honetan aldagai azaltzaileak batera nabariak direla ondorioztatu dugu eta SQFT al- dagaia ezik, beste biak banaka ez nabariak direla. Kolinealitate arazoak izan ditzakegu eta horren ondorioz eman al dira emaitza hauek? Formalki aztertuko dugu Gretleko aukerak aprobetxatuz. Badira kolinealitatea hautemateko prozedura formalak ere. Belsley, Kuh eta Welsch (1980) egileen prozedura adibidez, matrize baten Baldintza Zenbakian  (γ) oinarritzen da, hau da, matrize horren balio propio handienaren eta txikienaren  (λmax, λmin) zatiduraren erro karratuan: γ = λmax λmin . Gure kasuan, X X matrizearen balio propioak kalkulatuko genituzke eta aipaturiko Baldintza Zenbakia kalkulatuko. Aldagaien arteko koerlazioa handituz gero, zenbaki hau handiagoa izango litzateke. Egile hauek diotenez, zenbaki hau 30 baino handiago denean, gradu altuko kolinealitate arazoak egon daitezke. Gai honetan proposatu eta erabiliko duguna ordea, Neter, Wasserman eta Kutner  (1990) proposaturiko Jasankortasuna (JAS) eta Bariantzaren Puztea  (VIF) izango dira, Gretlek prozedura hau jarraitzeko aukera ematen baitu. Yi = β1 + β2X2i + β3X3i + . . . + βiXKi + ui i = 1, . . . , N. Aurreko erregresio lineal eredu orokorreko koeﬁziente baten ( ˆ βj) bariantza ondorengo espre- sioaren bitartez kalkulatu daiteke: bar( ˆ βj) = σ2 (Xji − ¯ Xj)2 1 (1 − R2 j ) = σ2 (Xji − ¯ Xj)2 V IFj non βj, Xj aldagaiaren koeﬁzientea den, R2j koeﬁzientea Xj aldagaia beste aldagai azal- tzaile guztien funtzioan adierazitako erregresio laguntzailearen mugatze koeﬁzientea den eta azkenik, V IFj = 1 (1−R2 j ) bariantzaren puztea den. Era laburrean azalduz, R2j batetik gero eta hurbilago badago, hau da, Xj aldagaiak beste aldagai azaltzaileekin duen kolinealitatea gero eta handiagoa bada, V IFj ere handitu egiten da  (1 ≤ V IFj ≤ ∞), ikusi dugunez, kolinealitateak bariantza “puztu” egiten baitu. Egile hauen arabera, V IFj > 10 bada, Xj aldagaiaren kolinealitatea besteekiko handia dela esango dugu. (OHARRA:  jasankortasuna V IF -aren alderantzizkoa da: JASj = 1 V IFj ). Aipatu beharra dago, kolinealitatearen azterketa V IF - ak edota jasankortasuna erabiliz, zen- bait kritika jasan dituela, askotan hauen arabera lortutako emaitzak ez baitira erabatekoak. Ikusi bezala, koeﬁzienteen estimatzaileen bariantzak, V IFj, σ2 eta (Xji − ¯ Xj)2-en arabera daudenez, V IFj altu bat ez da baldintza nahikoa eta beharrezkoa estimatzaileen bariantza handiak lortzeko. Nahiz eta V IFj altu bat izan, baliteke σ2 txikia edota (Xji − ¯ Xj)2 oso handia izatea eta kolinealitatearen ondorioen arraztorik ez izatea kontraste eta tartezko estimazioetan adibidez. Etxebizitzen prezioen adibidearekin jarraituz, aldagaien artean kolinealitatea dugun edo ez aztertzeko bariantzaren puzte koeﬁzientea kalkulatuko dugu. Horretarako, eredua KTA bi- tartez estimatutako lehiatilan Kontrasteak → Kolinealitatea klikatuko dugu, bertan azaltzen baitira kolinealitate arazoa emateko aztertu eta konparatu beharreko balioak. Ondorengoa lortzen da: Ikus dezakegunez, V IFj- aren arabera, kolinealitate arazorik ez dugula ondorioztatuko genuke. Hortaz, ereduko BATHS eta BEDRMS aldagaiak ez nabariak dira etxebizitzaren prezioa  Gretl-en bidezko erregresio analisia 103 6.2 Taula: Kolinealitate kontrastearen emaitzak Bariantzaren Inflazio Faktoreak Balio minimo posiblea = 1.0 Balioak > 10.0 badira, agian kolinealitate arazoren bat dago 2) sqft 2,651 3) bedrms 1,406 4) baths 2,900 VIF(j) = 1/(1 - R(j)^2), non R(j) j aldagaiaren eta beste aldagai azaltzaileen arteko koerlazio koefiziente anizkoitza den X’X matrizearen propietateak: 1-norma = 55654161 Determinantea = 1,366856e+008 Elkarrekiko baldintza zenbakia = 2,808412e-009 azaltzeko eta SQFT ordea, nabaria da eta aurreko gaian ikusi bezala, proposatzen genuen E eredua erabiliko genuke etxebizitzen prezioa azaltzeko. Kolinealitate arazoa zuzentzeko proposaturiko soluzioak asko dira, baina orokorrean ez dira asebetegarriak. • Lagin horretan ematen den arazoa bada, datuak aldatuz posible da  (ez da beti ema- ten) kolinealitate arazoa konpontzea. Ideia, aurrekoak baino gutxiago erlazionaturiko datuak barneratzea izango da, datu bakar batzuk barneratuz edota lagina aldatuz. Edonola ere, oso gutxitan izan ohi da hobeagoak diren datuak lortzeko aukera. • Askotan, koeﬁzienteeen informazioa barneratuz arazoa desagertu egiten da. Hala ere, informazio gehigarri hori kolinealitate arazoa hauteman baino lehen kontuan hartu be- harko genuke eta ez ondoren, informazio gehiagorekin eredua era eﬁzienteagoan esti- matuko baitugu. • Kolinealitate anizkoitza sortarazten duten aldagairen bat eredutik kendu. Hala ere, soluzio honekin kontu handia izan behar da, ereduaren zehazpen oker bat izan dezakegu eta, hau da aldagai nabari baten omisioa. Ondorioz, lortuko genituzkeen koeﬁzienteen KTA estimatzaileak eta perturbazioaren bariantzaren estimatzailea alboratuak izango lirateke eta proposatutako kontrasteak  (inferentzia) ez lirateke baliogarriak izango. • Aldagaien arteko kolinealitatea altua bada, intuitiboki baliogarria eta ulergarria den soluzio posible bat Osagai Nagusiko Metodoa erabiltzean datza. Hau da, metodo honekin X matrizetik aldagai kopuru txikiago bat kanporatuko da, konkretuki alda- gai azaltzailearen aldakuntz edo bariantza guztia edo gehiena jasoko duten aldagaiak. Horrela lortzen diren estimatzailearen bariantza, KTA estimatzailearena baino txikia-  104 6.Gaia: Kolinealitate anizkoitza goa izan arren, alboratua izango da eta gainera, aldagaien neurri unitateen menpekoa. Bestalde, osagai nagusiak aukeratzerakoan ez dugu aldagai azaltzaile eta azalduaren arteko erlazioa kontuan hartzen eta azkenik, horrela lortzen diren estimatzaileak, hasie- rako ereduko koeﬁzienteen konbinazioak dira eta ondorioz, oso zaila izaten da emaitzak interpretatzea. • Cresta Erregresio Estimatzailea: ( ˆ βλ) =  −1 Bibliograﬁa Belsley, D., E. Kuh eta R. Welsch  (1980). Regression Diagnostics. Wiley, New York. Neter, J., W. Wasserman eta M.H. Kutner  (1990). Applied Linear Statistical Models, 3. ed., Boston, M.A.: Irwin, Boston. Ramanathan, R.  (2002). Introductory Econometrics with Applications, 5. ed., South Wes- tern, Ohio.
