        33 BIGARREN GAIA: SOZIALIZAZIOA.  ESKOLAREN FUNTZIO SOZIALAK    2.1. SOZIALIZAZIOA  Sozializazioaren bidez gizakia gizarteko (edo gizarte- talde bateko) partaide bihurtzen  da, ezagutza, trebetasun eta norma sozialak barneratuz. Sozializazioa errealitate  sozialaren  (rolak, normak, baloreak, instituzioak, tradizioak, ezagutza, gaitasunak,  praktikak) barneraketa prozesua da. Sozializazioan gizarte baten kultura barneratzen da,  hau da, nork bere ekintzak eta besteen ekintzak ulertzeko erabiltzen dituen ideiak eta  normak. Barneraketa- prozesu horren bidez, gizakiaren nortasuna edo subjektibitatea  eratzen da (sentitzeko, pentsatzeko eta jokatzeko moldeak).  Bi sozializazio mota bereizten dira:  lehenengoa eta bigarrengoa. Lehen sozializazioan  (haurtzaroan) umeak bere indibidualitatearen kontzientzia eta besteen kontzientzia  (familia, lagunak, normak) hartzen du. Haurtzaroaren bukaeratik heldutasunera arte  (eskolan, lagunekin, gaztaroan, geroago lan munduan…) bigarren sozializazioa  gertatzen da. Gizakiak balore espezializatuagoak bereganatzen ditu, heldutasunaren  rolei dagozkienak.  Funtzionalistek rolen indarra azpimarratzen dute  (posizio sozial bati dagozkion  betebeharrak, sozialki definiturikoak). Rolak, harreman sozialak, gizakiaren gainetik  daude  (“egitura sozialak” dira), eta inposatu egiten zaizkio. Gizakia malgua da, pasiboa.  Funtzionalisten arabera, gizartean adostasuna egoten da baloreen inguruan, eta rolek  gizakien jokabidea bideratzen edo kanalizatzen dute. Baina interakzionismo sinbolikoak  erakutsi duenez, ikuspegi hori zurrunegia da. Interakzionismoak agentearen  aktibotasuna aldarrikatzen du. Ekintzaren prozesuan egoerak berdefinitzen dira, hau da,  arauak eta normak berdefinitzen dira. Normak kasu berrietara aplikatzen direnean,  agenteen artean negoziaketa gerta daiteke. Gizakiak ez dira automata hutsak. Azken  finean, sozializazio prozesuan, norberak bere indibidualitatea eta bere askatasuna, hau  da autonomoki pentsatzeko eta jokatzeko gaitasuna, garatzen du.    George Herbert Mead (1863-1931)  Lehen sozializazioan umeak sinboloak erabiltzeko gaitasuna, hau da, pentsatzeko  gaitasuna garatzen du. Bere buruaren irudia eta besteen irudiak ditu. Jokabide- alternatibak eta besteen erantzun probableak irudikatzen ditu. Erantzun horiek norma  orokorretan objetibatzen hasiko da. Charles H. Cooley-ek eta George H. Mead-ek  “identifikazio prozesua” aztertu zuten. Besteen erantzunek nere identitatearen irudia  ematen didate. Norberaren kontzientzia eratzeko, bestearen barneraketa beharrezkoa da.  Gizakiaren lehen sozializazioa haurtzaroaren lehen urteetan gertatzen da, umearen eta  oso gertukoak (“esanguratsuak”) diren helduen (normalean ama eta aita) artean.  Afektibitateak garrantzia handia du. Harremana estua da eta komunikazioa sakona.  Identifikazioa gertatzen da. Umeak heldua imitatzen eta obeditzen du. Harreman  afektiboaren barruan, besteak nitaz islatzen didan irudia  (imitatzeko eta obeditzeko  aginduei emandako erantzunen araberakoa), nere nortasunaren oinarri bihurtzen da.     34 “Nia” gertuko besteak islatzen didana da. Niak islatzen ditu gertuko helduek nerekiko  erakutsi zituzten lehenengo jarrerak.  Ondoren generalizazioa gertatzen da, hau da, umeak norma abstraktu edo orokorrak  deskubritzen ditu  (eta hortaz gizartea eta gizarteko partaide izatea zer den). Lehen  sozializazioan mundua  (haurraren gertuko mundua) errealitate bakar, ebitaezin eta  seguru moduan ikusten da. Umeak bere indibidualitatearen kontzientzia hartzen du,  pentsatzeko  (bere portaeraz erreflexioa egiteko) eta jokabidea aldatzeko gaitasuna  hartzen du.  Bigarren sozializazioan, irakaslearekiko eta lagunekiko harremanetan, umeak familiaz  kanpoko rolak ikasten ditu. Nerabezaroan familian ikasitako balore batzuk zalantzan jar  daitezke.  “En su doble papel de transmisor de conocimiento formal y de otros valores y  prácticas sociales, el maestro influye en la caracterización que va dando el escolar a  su propia cosmovisión, en aspectos tales como la ideología, la moral, el afecto, y, en  general, la formación de la actitud personal que adopta ante la vida.” Inmaculada  Barroso eta Felipe Morente, in Leer la sociedad, 2005, 5. kap.  Adin bereko umeen taldeak eragin handia izaten du umearen sozializazioan. Jolasaren  bidez, harremanetarako gaitasuna lortzen da, eta kultur esanahi asko aurkitu eta  barneratzen dira. Umeen eredu nagusienak beste umeak izaten dira. Umeak kategoria  sozial bateko partaide dela deskubritzen du  (adina, sexua). Rol sexualak ikasten dira.  “Gehiengoaren araua” aplikatzen hasten dira. Diferentzia, originalitatea, nekez onartzen  dira  (besteen irrifarrak eta isekak jasan behar izaten dira). “Helduen kontra” definitzen  dute beren burua. Haurtzaroaren erdian, beste umeekin konparatuz, umeak bere buruari  buruzko gauzak ikasten ditu  (“indartsua”, “polita”, “azkarra” etab.). Etiketak eta rolak  banatzen dira, bizitza guztian zehar iraun dezaketenak. Azken fasean, taldea hautsi eta  talde txikiagoak sortzen dira, ezaugarri amankomun baten inguruan  (“ikasle onak”,  kirolariak…). Orohar, lagunartea izaten da besteekin harremanetan sartzeko,  soziabilitatea lantzeko eta autonomia hartzeko esparrua. Kooperazioaren, elkartasunaren  eta justiziaren zentzua ikasten da. Nerabezaroan lagunekiko adostasun mimetikoa  gertatzen da batzutan, baina gurasoen eraginak handia izaten segitzen du. Lagunek  aspektu batzuen gainean eragina dute  (irudia, zaletasunak), baina gurasoek eragin  handia dute seme-alaben helburuen gainean.  Gizartearen konplexutasunak (lanaren eta ezagutzaren banaketak) bigarren  sozializazioaren beharra areagotzen du. Sozializazio horren bidez lanbide edo profesio  bateko partaide bihurtzen da gizakia, teknikak, errutinak, interpretazioak eta elementu  ezformalak barneratuz. Bigarren sozializazioa lehenengo sozializazioaren gainean  egiten da, baina desberdintasunak badaude:  afektibitate gutxiago dago, anonimotasun  gehiago eta erreferenteak  (gertuko helduak) ez dira “Errealitatearen” ordezkariak,  instituzio-esparru konkretu bateko ordezkariak baizik. Mundu sozial berriaren  errealitatea ez da horren ebitaezina (hau da, errealitate- izaera hori gehiago “elikatu”  behar da).               35 JARDUERA  Fernández Enguita-ren tesuan landu beharreko kontzeptoak  •  Hezkuntza   •  Sozializazioa eta gizarte-kontrola  •  Gizartearen erreprodukzioa eta bere atalak  •  Sozializazioa: lehena eta bigarrena. Erakundeak eta rolak   •  Eskolaren ahalmena eta mugak  •  Hezkuntzaren ikuskera soziologikoa: hezkuntza gizarte orokorraren atala  •  Hezkuntzaren funtzio sozialak             36      37    38    39    40    41    42    43    44    45    46    47    48    49            50 2.2. FAMILIA  Familiaren definizioari heldu baino lehenago, interesgarria da soziologiak erabiltzen  dituen kontzeptu hauen esanahaia argitzea:  “taldea”, “agregatua”, “komunitatea” eta  “asoziazioa” (edo erakundea).  DEFINIZIOAK: “taldea” vs “agregatua”  Taldea erregularki interakzioa duen gizaki multzoa da. Gizakiak kolektiboaren  partaide sentitzen dira, partaidetza horren kontzientzia dute. Agregatu estatistikoa,  berriz, posizio edo kategoria soziala da  (ad. alkohol edaleak, edo pobrezian bizi  direnak).    DEFINIZIOAK: “komunitatea” vs “asoziazioa” (edo erakundea)  Ferdinand Tönnies-ek bi talde mota berezten zituen:  “komunitatea” eta “asoziazioa”.  Komunitate batean, partaideak pertsona moduan konprometiturik daude  (konpromiso globala). Partaideak berezko balioa du beste partaideentzat, eta ez da  beste zerbait lortzeko bitarteko hutsa. Lotura afektiboak eta espontaneitatea egoten  dira  (ad. lagun taldea). Asoziazio edo erakunde batean, aldiz, gizakiak konpromiso  partziala du, rol bat jokatzen du bertan. Maiz kontratu bat egoten da  (lan munduan),  eta lotura instrumentala egoten da  (ad. enpresa bat, Estatua, medikuen elkargoa).  Charles Cooley-ek taldeen beste sailkapen bat egin zuen: “primarioak”  (harreman  pertsonalak, pertsona osoa inplikatzen dutenak, gertutasuna, tamaina txikia,  iraunkorrak) eta “sekundarioak” (baldintza horiek betetzen ez dituztenak).  Familia giza espeziearen oinarrizko taldea da. Familia ahaidetasun harremana duten  gizakien multzoa da. Bertan lehen sozializazioa ematen da (identifikazio- prozesuak,  afektibitate giro batean). Familia gizartearen oinarrizko komunitatea da. Familia  instituzio sozial bat da  (sozialki definitutako rol, norma eta harreman multzoa, bizitza  sozialaren oinarrizko behar batzuei erantzuten diena), eta ordena sozialaren oinarrizko  egitura bat. Familian aldaketak gertatu dira baina, eguneroko bizitzan, gizakien  erreferentzia-komunitaterik garrantzitsuena izaten segitzen du.  Julio Iglesias de Ussel-ek honela definitzen du familia:  “Designa a un grupo social constituido por personas vinculadas por la sangre, el  matrimonio o la adopción, caracterizado por una residencia común, cooperación  económica, reproducción y cuidado de la descendencia.” Leer la sociedad, 2005  Ikusi beste definizio edo ezaugarri batzuk  “La sociedad no se compone de individuos aislados e independientes, sino de  familias.” (Frédéric Le Play, 1879)  “La familia es la especie social más antigua y “simple”. (E. Durkheim, 1888)     51   AEBko (midwest) familia zabal bat, klase ertainekoa eta jatorri Daniarra/ Germaniarra duena  Durkheim- ek klanetik familia nuklearrera egon zen eboluzioa aztertu zuen. Gizartean  lan zatiketa eta espezializazioa handitu ahala, familiaren tamaina eta funtzioak murriztu  ziren.  Familiaren funtzioak hauexek dira:  •  Sexu harreman iraunkor eta legitimoa  •  Erreprodukzioa (adopzio legitimoa barne)  •  Afektibitatea, sustengu iraunkorra, harreman sozialak, kapital soziala, elkartasun  erlazionala  •  Sozializazioa: umeen zaintza eta heziketa. Baloreak, eredu eta helburu  kulturalak helaraztea. Identitate kulturalaren, erlijiosoaren eta nazionalaren iturri  nagusienetakoa  •  Kooperazio ekonomikoa  •  “Ongizate agentea”, babeslekua ezbeharrak gertatzen direnean  Funtzio horiek unibertsalak dira, hau da, gizarte guztietan ematen dira, baina funtzioak  gauzatzeko egiturak eta moduak desberdinak izan dira. Historian zehar, edo kultura  desberdinei erreparatuz, familia molde desberdinak ikus daitezke. Antropologoen  arabera, historian  zehar poliginia  (gizon baten eta emakume bat baino gehiagoren  arteko lotura) nahikoa hedaturik egon da. Alderantzizko poligamia  (poliandria), berriz,  oso arraroa izan da. Historikoki hedatuen egon den eta dagoen familia mota monogamia  da, baina horren barruan ere desberdintasunak daude (familia patriarkala/ matriarkala,  zabala/nuklearra, patrilokala/ matrilokala, etab). Gaur egun patriarkatuaren indarra  jeisten ari da eta eredu igualitarioagoa zabaltzen ari da.  Estatua eta merkatua garatu ahala, familiaren funtzioak murriztuz joan dira. Lana  fabriketan egiten da, eta ez familian. Umeen sozializazioa, gaixo eta zaharren zaintza,  segurtasun kolektiboa, erakunde berezietan egiten dira. Familia, kontsumo  (eta ez  produkzio) unitate minimoa bihurtu da. Emilio Lamo de Espinosa- k erakutsi duenez,  bilakaera hori produkzio-modu kapitalistaren eta ongizate- estatuaren garapenaren  ondorio izan zen, eta ez horrenbeste balore krisi baten ondorioa  (ikusi gai honen  bukarean egile horren “¿Nuevas formas de familia?” lana).     52 AZTERTU:  Irakur eta azter ezazu testu hau, ikastaroan landutako kontzeptuak eta  teoriak erabiliz:  “¿Nuevas formas de familia?” (behean)    Emilio Lamo de Espinosa  (Madrid, 1946), Complutense unibertsitateko soziologia irakaslea   Lamo de Espinosa- k faktore soziodemografikoei begiratzen die, hala nola bizitza  itxaropenaren luzapena, haurren heriotza-tasaren jeitsiera eta umeen jaiotzea  kontrolatzeko metodoak. Orain dela 50 urte, gizartearen egonkortasun demografikoa  mantentzeko, familia bakoitzak 4-5 seme- alaba eduki behar zituen. Gaur egun, osasun  arloko aurrerapenen ondorioz, nahikoa da birekin. “Familia ez da horren beharrezkoa”,  eta ondorioz familia mota berriak sortu dira. Lehen, emakumea 35- 40 urtez bizi izaten  zen eta gutxienez 4-5 seme- alaba edukitzen zituen. Gaur egun bizitza itxaropena 80  urtekoa da eta nahikoa da 2 seme-alaba edukitzea. Emakumearen rola aldatu da  (proiektu profesionala, umeen zaintza eta heziketa partekatuak, etxeko lanen banaketa),  eta gizonaren rola ere berdefinitzen ari da. Familiaren beharra txikiagoa da, eta  “gizabanakoen gizartea” sortu da.  Anthony Giddens- ek honela laburbiltzen ditu familia arloan gertatu diren aldaketak:  •  Familia zabalaren eraginaren murrizketa  •  Ezkonkidearen hautaketa librea  •  Emakumeen eskubideen onarpena  •  Senide arteko ezkontzen gutxitzea  •  Umeen eskubideen onarpena  Talcott Parsons soziologo funtzionalistak 1940- 50 hamarkadetan AEBetan nagusitu zen  familia eredua aztertu zuen, familia nuklear patriarkala alegia.    JARDUERA: AZTER EZAZU TESTU HAU:  “Según Talcott Parsons y Robert Bales  (1956), las dos funciones principales de la  familia son la socialización primaria y la estabilización de la personalidad. La  socialización primaria es el proceso mediante el cual los niños aprenden las  normas culturales de la sociedad en la que han nacido. Como esto ocurre en sus  primeros años de existencia, la familia es el escenario más importante para el  desarrollo de la personalidad humana. La estabilización de la personalidad tiene  que ver con el rol que desempeña la familia a la hora de asistir emocionalmente a  sus miembros adultos. El matrimonio entre hombres y mujeres adultos es el acuerdo  mediante el cual se sustentan las personalidades maduras y se mantienen sanas. Se     53 dice que en la sociedad industrial el papel que tiene la familia en la estabilización de  las personalidades adultas es esencial. Esto se debe a que la familia nuclear suele  encontrarse lejos de sus parientes y no puede recurrir a un ámbito de parentesco  extenso como lo hacía antes de la industrialización. Para Parsons, la familia nuclear  era la unidad mejor provista para ocuparse de las demandas de la sociedad  industrial. En la “familia convencional”, un primer adulto puede trabajar fuera de  casa mientras que el segundo cuida del hogar y los hijos. En la práctica, esta  especialización de los roles dentro de la familia nuclear conllevaba que el marido  adoptaba el papel “instrumental” del sustento del hogar y la esposa asumía el de  carácter “afectivo” y emocional en el ámbito doméstico.” (Giddens, Sociología,  2002)  Familia arloan aldaketak gertatzen ari dira, datu soziodemografikoek erakusten dutenez  (ezkontze tasak, emankortasun tasak, dibortzio tasak, guraso bakarreko familiak ,  ezkongabeko bikoteak, sexu bereko bikoteak, etab). Familiak beranduago osatzen dira.  Ezkongabeen portzentaia 25 urteko gazteen artean 40%tik  (duela hogei urte) 85%era  pasatu da. 29 urtekoen artean, 20%tik 56%ra.  Salustiano del Campo-k esan duenez, maitasunean oinarritutako ezkontza  mendebaldean duela gutxi “asmatutako” instituzioa da. Maitasun erromantikoa  AEBetan hedatu zen lehenik, eta hain justu ere bertan ematen da dibortzio tasarik  altuena  (50%). Baina dibortziatutako bost pertsonetatik lauk berriz bikotea osatzen du.  Beraz krisian dagoena ez da familia, gizonaren eta emakumearen arteko batasun  hautsiezinaren ideia baizik. Errealizazio afektiboak (bikotean, seme- alabekin) garrantzia  handia hartu du gizarte urbanoan, non harreman komunitarioak oso eskasak diren eta  harreman asoziatiboak, kontraktualak, nagusi diren. “Jendetza bakartiaz” hitz egin du  David Riesman-ek.  Berdintasunean oinarritutako familia sortzen ari da, familia patriarkalaren alternatiba  moduan. Sigmund Freud-ek “aita sinbolikoa” (normak, arrazionalitatea) eta aita  instituzionala parekatu zituen, eredu moduan garai hartan nagusi zen familia patriarkala  hartu zuelako. Baina berdintasunean oinarrituriko familiak ez dakar nahitaez berarekin  normarik eza. Autoritatea gurasoen artean banatzen da eta erabaki-prozesuak  arrazoizkotasunean eta kontsentsuan oinarritzen dira. Hori bai, heziketa permisiboegia  denean, normak jartzen ez direnean, edo erantzunkizunik eskatzen ez denean, orduan  arazoak sortzen dira. Sozializazio primarioaren defizita eskolara transmititzen da, eta  irakasleak ahalegin handiagoa egin behar izaten du umea motibatzeko eta  sozializatzeko. Eskolan aurrera egiteko, umeak esfortzua, disziplina eta barne  motibazioa behar ditu. Sozializazio gabezia duten ume anomikoek, kultura  akademikoaren balorazio positiboa barneratu ez duten umeek, zailtasunak aurkitzen  dituzte.  Familia barruko interakzioa eskolako arrakastaren oinarri nagusienetakoa da.  Gurasoen giza edo kultur kapitala  (hizkuntza, ikasketak, ezagutza, kultur jarrerak) oso  garrantzitsua da, baina ez da nahikoa ez baldin bada osatzen kapital sozialarekin  (arreta,  zaintza, interakzioa). Familia armoniko eta egonkorrak posible egiten du nortasun  integratuaren eraketa, hau da, umeak osagai psikologiko eta kulturalak edukiko ditu  ahalegin mantendu baten bidez gauzatzen diren etorkizuneko proiektuetarako  (goi  ikasketak burutzea horrelako proiektua da). Familia gatazkatsuak berriz nortasun  ziurgabe edo problematikoak sortzen ditu, eta ondorioz emaitza txarrak eskolan.  Gehiegizko autoritarismoak ere ondorio txarrak ekartzen ditu:  nortasun autoritario edo  intolerantea, edo gaztetxo errebeldeak  (“errebotatuak”). Horrek ere eskolan arazoak  sortzen ditu. Familia anomikoetan komunikazioa eta lokarri afektiboak oso ahulak dira.     54 Gabeziak daude sozializazioan, belaunaldiarteko taldearekiko loturan, disziplinan,  erantzunkizunean, edota lan egiteko ahalmenean.  Bestalde, kultur kapitalari begiratuz  (familia batean dauden kultur baliabideak eta  jarrerak), esan behar da klase sozial ertain eta altua pribilejiatuak direla. Klase ertain eta  profesionaletako gurasoak gehiago arduratzen dira seme- alaben ibilbide akademikoaz.  Guraso hauen posizio sozioekonomikoa goi ikasketa tituluetan oinarritzen da  (oinordetzaz transmititu ezin daitekeen zerbait) eta nahi izaten dute seme- alabek posizio  sozial berbera  (edo hobea) lortzea. Behe mailako klaseek kultur kapital gutxiago dute  eta konfidantza gutxiago hezkuntza sisteman.    JARDUERA: AZTER EZAZU TESTU HAU  “El niño o niña que vive en un medio social urbano, en el seno de una familia  acomodada, no sólo dispone de mejores y más abundantes recursos materiales de  vida, sino que tiene al alcance un universo más rico en órdenes expresivos,  simbólicos, relacionales y educativos. Tiene la posibilidad de captar un mundo lleno  de matices por el solo hecho de vivir en contacto y tener como referencia  visualizaciones y fenómenos diversos a partir de los cuales puede imaginar la  realidad de un modo más complejo y planear su biografía de la manera que mejor se  adapte a sus disposiciones, aptitudes y deseos.”  (Inmaculada Barroso eta Felipe  Morente, in Leer la sociedad, 2005, 5. kap.)  Familia barruko heziketa- praktikei dagokienez, eredu desberdinak aipatu dira. Eredu  patriarkal ruralean hezkuntzaren balioa txikia zen  (eskasia, aitaren autoritatea, “ohitura  onak”, bizitza baldintza gogorrak -eskulana nekazaritzan- ). Langile jatorrikoak ziren eta  klase ertainera iritsi ziren gurasoen artean, berriz, eredu disziplinatzaile- normalizatzailea nagusitu zen  (izaera gogorra, autokontrola, autodisziplina). Hemen  kontrola eta zigor sistema zorrotza ematen dira, eztabaida eta arrazoiketarekin batera.  David Riesman- ek gizarte mota desberdinei dagozkien izaera sozialak aztertu zituen:  tradizionala  (nekazaritzan oinarritutako produkzio modua, komunitate homogeneoa),  “norberak zuzendua” (inner- directed, gizarte industrialeko klase ertainena) eta “besteek  zuzendua” (other-directed, gizarte industrial aurreratuan - kontsumo gizartea, zerbitzuen  gizartea-  hedatzen dena). Azken honetan tentsioa gerta daiteke gurasoen izaeraren  (norberak zuzendua) eta gaztetxoen izaeraren  (besteek zuzendua) artean. Pedagogia  permisibo eta ludikoek besteek zuzendutako nortasuna bultzatzen dute:  ondo pasatzea,  ikasgela barruko armonia, eta horrek arazoak ekar ditzake  (heldutasun falta). Irakaslea  umeen animatzailea bihurtzen da, adaptazioari, integrazioari  (umeen artean, umeen eta  irakaslearen artean) lehentasuna emanez, formakuntzaren kalterako. Bitartean, Jose  Taberner- ek dioenez, eskola pribatuak disziplina eta emaitza akademikoen gordeleku  bihurtzen dira, “eta horretan arrazoi dute, zeren eta, lan eta erantzunkizun giroan  hezitzen bada, ikaslea hobeki sozializatuko baita, heziketa erlazionala alde batera uzten  ez bada behinzat”.    JARDUERAK  E. Lamo de Espinosaren “¿Nuevas formas de familia?” testuan landu itzazu ondorengo  galderak  •  Zein da E. Lamo-ren testuaren hipotesi nagusia?  •  Zeintzuk dira familiaren krisiaren arrazoiak? Azaldu itzazu  •  Espainiako “familia”-ren egoera eta joera deskriba itzazu     55 •  E. Lamo-ren jarrera azaldu eta eztabaida ezazue     Beck  eta  Beck- Gernsheim,  The  Normal  Chaos  of  Love,  testuan  egileak  maitasunaren  egungo izaera asladatuaz ari dira.    •  Zeintzuk dira egun harreman pertsonalak zaildu izanaren arrazoi  nagusiak?  •  Maitasunaren  garrantziaren  inguruko  hausnarketarekin  bat  al  zatoz?  Eztabaida  ezazue        56      57      58      59      60      61      62      63              64 Familiaren bilakaera: daten irakurketa      Iturria:  Ministerio de Igualdad, Sistema de indicadores territoriales de género         65   Iturria:  Ministerio de Igualdad, Sistema de indicadores territoriales de género    Iturria: G. Meil, Padres e hijos en la España actual, Fundación La Caixa 2006     66         Iturria: Fulcher and Scott 2007, p. 466    Iturria: Fulcher and Scott 2007, p. 467     67   Iturria: Fulcher and Scott 2007, p.  470    Iturria: Fulcher and Scott 2007, p.  470     68   Iturria: Haralambos and Holborn 2008, p 489    Haralambos and Holborn 2008, p 490       69 2.3. ESKOLA  Soziologo funtzionalistek erakutsi zuten eskola sozializazio esparrua dela, edukinak  transmititzeko esparrua baino gehiago. Talcott Parsons-ek azpimarratu zuenez,  eskolaren funtzioa umeen nortasuna eta jokabidea moldatzea da, umeek helduen  instituzioen  (ekonomia, politika, kultura) oinarrizko normak barneratu ditzaten (familian  nekez egiten da hori). Sozializazioa gehienbat “errendimenduaren” inguruan gertatzen  da, horixe baita umeek eskolan bizitzen dituzten esperientzia nagusien ardatza.  Eskolan irizpide ezbiologikoen araberako estatus- diferentziazio bat gertatzen da. Eskola  umeek topatzen duten lehenengo instituzio formal, inpertsonal eta burokratikoa da.  Bertan umeek gizartean aurrera egiteko beharrezkoak diren irizpideak eta jokamoldeak  barneratzen dituzte. Parsons- en The school class as a social system lan klasikoan (1959)  osagai hauek bereizten dira lehen hezkuntzako gela baten egitura sozialean:  •  Irakasle bakarra:  gertuko helduarekiko identifikaziotik, gizartea modu zuzenago  batez ordezkatzen duen helduarekiko identifikaziora (irakaslea) pasatzen da.  Lehen hezkuntzan oraindik ere harreman estua egoten da irakaslearekin,  afektibitatea duena. Bigarren hezkuntzatik aurrera hori jeisten joaten da  •  Estatus sistema (ikasle onak/ txarrak). Desberdintasun legitimoak sortzen dira  •  Diferentziazioa errendimenduan oinarritzen da, baldintza hauetan:  •  Talde homogeneoa  •  Denek lan berbera egiten dute (lehia)  •  Bi polo daude: ikasle taldea eta irakasle heldua (autoritatea, helduen  munduaren eta gizartearen ordezkari)  •  Irakasleak ebaluaketa-arau sistematikoak kudeatzen ditu, ikasle guztiei  modu generiko batez aplikatuko dizkienak (tratamentu generikoa,  diferentziazioa, sailkapena)  •  Aukeraketa prozesua eta beronen emaitzak (desberdintasuna), natural,  beharrezko edo ebitaezin moduan agertzen dira  Errendimendua bi dimentsiotan neurtzen da: kognitiboa  (emaitzen produkzioa) eta  morala (normen onarpena eta barneraketa). Ikaskuntza honako printzipio hauetan  oinarritzen da:  •  Gauzak (gauza batzuk) egin beharra (lanaren, emankortasunaren definizio  soziala)  •  Lehia, indibidualismoa, desberdintasunen onarpena (ebitaezinak dira,  beharrezkoak)  •  Autoritatearen onarpena (hendua, irakaslea)  Lehen hezkuntzan sozializazio eta selekzio prozesua gertatzen da, non:  •  Ikaslea familiarekiko identifikazio emotibotik “askatzen” den  •  Familiaren esparrutik harago dauden balore batzuk barneratzen diren  •  Errendimenduaren araberako bereizketa egiten den  •   (Helduen) gizarteko egitura funtzionaletako irizpideen arabera ikasleak hautatu  eta sailkatzen diren     70 Eskolako sozializazioan desberdintasun eta hierarkia sozialen onarpena eta legitimazioa  gertatzen dira. “Galtzaileak” diferentziazioa onartu beharrean aurkitzen dira  (beti ere,  funtzionalisten arabera, baldintza hau bete behar da:  ebaluaketa zuzena izan behar da,  familien estatus sozioekonomikoarekiko independentea).  Funtzionalismoari kritika asko egin zaizkio, kutsu kontserbatzailea duela leporatuz.  Marxismoaren arabera, eskolak kapitalismoak behar duen lan-indarra  (soldatapeko  langile efiziente eta sumisoa) produzitzen du. Hortaz, eskola “sistemaren eskola”  bihurtzen da, sistemak behar duen eskola alegia. Produkzio- harreman kapitalistak  tentsio eta burruka askoren ondoren ezarri ziren eta beraz “eraikuntza” edo definizio  sozialak dira. Belaunaldi berrientzat, askoz ere sotilago, eraginkorrago eta legitimoago  den mekanismo bat asmatu zen: eskola. Familian ez dira jasotzen produkzio- erakunde  modernoetan beharrezkoak diren normak eta baloreak. Instituzio berria behar da  horretarako:  eskola hain zuzen. Sistemaren eskola gizarte talde nagusiek inposatzen  duten eskola da.    Samuel Bowles eta Herbert Gintis egile marxistek produkzio- harremanen eta eskolaren  artean dauden parekotasunak nabarmendu dituzte:  •  Obsesioa ordena eta autoritatearekin. Ikasle guztiek batera gauza bera egin behar  dute. Ikaskuntza mota desberdinak ez dira onartzen (ad. nork bere ikaskuntza  antolatzea edo talde lana)  •  Ikasleek kategoria generikoen kide izaten, mundu inpertsonal eta burokratiko  bateko partaide izaten ikasten dute  •  Ikasleek edukinaren gaineko kontrolik ez dute. Ondorioz ikasleak interesa  galtzen du. Axola duen gauza bakarra, diploma edo titulua da (eta geroago, lan  munduan, soldata)  •  Lan prozesuaren gaineko kontrolik ere ez dute ikasleek  •  Lanaren eta aisialdiaren arteko kontrajartzea. Ikasturtea hasi eta berehala haurrek  hauxe ikasten dute: lana irakaslearen aginduei jarraituz (denbora, materialak,  edukinak) egin behar dela  •  Espazioaren, lan tresnen eta denboraren gaineko kontrola irakasleak dauka.  Denboraren nozio kapitalista nagusitzen da     71 •  Mailaketa soziala eta sozializazio diferentziala. Hezkuntza sistemak jendea lan  munduko mailaketarako prestatzen du. Hiru talde bereiz daitezke:  •  Behekoa, jende gehien biltzen duena: menpean daude, besteek hartutako  erabakiei men egiten diena  •  Goikoa (gutxiengo txikia): erabakiak hartuko dituztenak, autonomia eta  iniziatiba dituzte  •  Erdikoa: autonomia pixka bat dute, beren ezaugarriak hauexek izango  dira: zintzotasuna eta fideltasuna  •  Hezkuntza-sistemaren barruan bi motatako diferentziazioa gertatzen da:  bertikala eta horizontala  •  Bertikala (hezkuntza sistemaren faseak): lehen hezkuntza  (menpekotasuna, disziplina, porrota onartu); ertaina (zabalago, lan  pertsonalaren emaitzak); unibertsitatea (autonomia)  •  Horizontala (ikaslearen jatorri edo etorkizun sozialaren araberakoa):  akademikoa vs lanbide heziketa; ikasketa luzeak vs laburrak; ikastetxe  publiko vs pribatuak; ikastetxe barruko taldeak (aurreratuak vs  atzeratuak)  •  Gizaki isolatuaren produkzioa. Lehia bultzatzen da, talde elkartasuna haustea,  hierarkizazioa eta beronen legitimazioa (ebaluaketaren bidez)  Marxistek erakutsi zutenez, eskolako lana antolatzeko moduak eta metodoak, nahiz  jakintza erabiltzeko moduak  (ad. ezagutza itxia edo irekia), sozializazio moduak dira.    Michael Apple  Funztionalismoaren eta marxismoaren estrukturalismoa gainditu nahian, eta lehenengo  gaian aipatutako elkarrizketaren ikuspegiarekin erlazionaturik, eredu berriak sortu dira,  hala nola eskola demokratikoa (Michael Apple eta James Beane) eta subjektuaren  eskola (Alain Touraine, F. Dubet, D. Martuccelli).  “A democratic school is a school that centers on democratic principles and  participatory democracy with “full and equal” participation from both students and  staff. These learning environments position youth voice as the central actor in the  educative process by engaging students in every facet of school operations,  including learning, teaching, and leadership. Adult staff support students by offering  passive and active facilitation according to students’ interest. Another tenet of  democratic schools is giving students the power to choose what to do with their  time. There are no required classes, and sometimes there is no requirement to take  classes at all. Students are free to choose an activity that they desire, or feel the need  to do. They are free to continue activities for as long or short a time as they see fit.     72 In this way they learn both self- discipline and self initiation. They also gain the  advantage of the increases in both learning speed and learning retention that  accompany engagement in an activity that one is passionate about. The students at  these schools are responsible for and empowered to direct their own education from  a very young age.” (from Wikipedia, the Free Encyclopedia)  Eskola demokratikoaren ikuspegiak demokraziaren kontzeptuan sakontzea proposatzen  du, merkatu-ekonomiatik harago joanez. Helburua hauxe da: ikaslearen autonomia  bultzatzea, garapena, bizitza emankorra alderdi pertsonalean zein sozialean. Talde- lanari lehentasuna ematen zaio. Gehiago dakitenek eta gutxiago dakitenek elkarrekin lan  egin behar dute. Ikasleentzako interesa duten gaiak eta materialeak erabili behar dira.  Harreman sozialak bultzatu behar dira. Erabakiak agente guztien artean hartu behar dira,  eta eskolaren eta komunitatearen arteko harremanak bultzatu behar dira. Ezagutzaren  zentzua eta erabilgarritasuna bilatu behar dira. Lan saioak egokitu behar dira gai  zabalak, globalak, disziplinartekoak lantzeko, metodologia desberdinak erabiliz  (ad.  liburutegiak, praktikak). Geletan ikasle kopuru txikia egon behar da.    Alain Touraine  Alain Touraine-k gizabanakoaren garrantzia nabarmendu zuen. Norberak bere  existentziaren jabe izan behar du. Informazioa buruz ikasi beharrean, ikasleak aldaketei  aurre egiten ikasi behar du  (garapen pertsonala). Ezin banandu daitezke herritartasuna  eta hezkuntza, hezkuntza ez da merkatuaren menpe jarri behar. Gehiegizko  burokratizazioaren kontra jo behar da, agenteen arteko komunikazioa  (eskolaren jabe  izateko) bultzatuz. Desberdintasunak gainditzeko etengabeko ahalegina egin behar da.      JARDUERA:     JAPONIAR ESKOLA ETA BARBIANA ESKOLAREN BIDEOEN   EDUKIAK LANTZEKO GIDOIA      Eskola ereduak ondorengo esparruen arabera deskriba itzazu:  1.  Pedagogikoa:   metodoak,  eskolak  hobesten  duen  ezagutza  mota,  ebaluaketa  mota, ikasleen arteko harremanak, inguruarekiko harremanak, irakasle eredua  2.  Gizarte eredua:  gizartearen lehentasun edo baloreak, jokabide kulturalak, balore  nagusiak       73 2.4. KOMUNIKABIDEAK  Gizarte industrialean “mass media” edo komunikabide masiboak sortu ziren. Hedabide  horien bidez gauza asko komunikatzen da, jende askori. Komunikabide batetik entzule  edo irakurle guztiei mezu bera helarazten zaie. Hitzaren adiera batean, masaren kultura  “goi kulturari” edo kultura kultoari kontrajarri ohi zaio. Masaren kultura kalitate  gutxikoa izango litzateke, dibertitzeko besterik ez. Eztabaida dago jendea  manipulatzeko tresna ote den. Baina, bestaldetik, masaren gizartean demokrazia eta  eskubide sozialak ere  (lan, hezkuntza eta osasungintza arlokoak adibidez) garatu dira.  Komunikabideei buruz eztabaida dago. Batzuk arriskuak ikusten dituzte:  •  Kulturen homogeneizazioa ekartzea  •  Pasibotasuna, konformismoa, tribializazioa, eta kritikarik eza bultzatzea  •  Manipulazio arriskua  •  Kontsumismoa  •  “Simulazioaren eta espektakuluaren gizartea” bultzatzea  Kontraesana agerian gelditzen da:  komunikazio bideak dira, baina inkomunikazioa  sortzen dute  (komunitatearen, elkartasunaren zentzua galtzen da). Baina, Jürgen  Habermas- ek esan duenez, askapenerako ere erabil daitezke, eta esparru publikoa  bultzatzeko. Honako ezaugarriak bultza ditzakete:  •  Partehartzea  •  Sormena  •  Eztabaida publiko arrazionala  •  Informazioa eta entretenimendua jende guztiari zabaltzea  •  Aniztasuna  •  Moralitatea  Komunikabideen artean telebista da nagusi. Ingalaterran, 1995.ean, aisialdi denboraren  herena telebista ikustera eta irratia entzutera dedikatzen zen. “Lanegun luze eta  neketsuaren ondoren jendea sofan eseri eta telebista aurrean jartzen da”. Alternatibarik  ez da bultzatzen (parte- hartzea, komunitatea). Gizabanako bakartien gizartea da gurea,  David Riesman-ek esan zuen bezala (The Lonely Crowd, 1950).  Produkzioaren aldetik, komunikabideak enpresak dira, etekin ekonomikoa bilatzen  dutenak. Jabetzan konzentrazioa gertatu da. Jabetzak orientazio ideologikoa ezartzen du.  Publizitateak agintzen du. Neoliberalen arabera, merkatuak berak “ekarriko du” mapa  mediatikorik onena. Egun, komunikabide publikoak pribatu bihurtzeko presio handiak  daude. Baina, non gelditzen da, demokrazia batean, egiazko informazioa edukitzeko  herritarrek duten eskubidea? Non gelditzen da kazetarien etika profesionala?  Komunikabide publikoen eredu gisa Britaina Handiko BBC (British Broadcasting  Corporation) irrati-telebista aipa daiteke.  Komunikazioaren globalizazioa gertatu da. Mundu mailan, 10 notizietatik 9 lau berri  agentzia handienetatik etortzen dira: Reuters, France- Press, AP eta UPI. AEBetako  enpresa handiak nagusi dira. Diskurtsu arrazionalaren mugak beraiek markatzen dituzte.  Satelite edo kable bidezko telebistaren inguruan eztabaida egon da:  Aniztasuna ekarriko  du ala antzeko programazioa eskaintzen duten  (eta talde boteretsuen eskun dauden)  kalitate gutxiko kanalak ugalduko dira? Oraindik ere norabide bakarreko     74 komunikazioaz ari gara. Internetek hori hautsi egin du. Interneten garapena “iraultza”  bat izan da. Informazio kantitate itzela dago ikusgai. Gainera komunikazio interaktiboa  ahalbideratu dezake. Agente sozial txikiek ere  (botere ekonomiko edo politiko gutxi  dutenek) internet erabili dezakete beren informazioa zabaltzeko eta mugimendu sozialak  indartzeko  (zapatistak edo globalizazioaren aurkako mugimendua kasu). Dena den, ezin  da ahaztu interneten erabilerari dagokionez desberdintasun sozial handiak daudela.   Manuel Castells-en “The Internet Galaxy/La galaxia internet” (2001) liburua  Mezuen harreraz, edo komunikabideen efektuetaz, hauxe esan behar da: ondorioak  handiak dira, baina ez da pentsatu behar ikusleak defentsarik ez duenik. Umeek mezuak  interpretatu eta berreraiki egiten dituzte  (beren esperientziatik, beren kultura eta posizio  sozialetik). Berdin gertatzen da gizarte mailan ere. Beheko klaseak ez dira  komunikabideen hartzaile pasibo hutsak. Gainera kultura mailan ideologia nagusiaren  kritikak egiten dira.  Eragina ez da mekanikoa, baina handia da oso. Gure inguruneko estimulu asko  ikustentzutezko komunikabideetatik etortzen dira. Gizarteko komunikazio- prozesu  guztien markoa osatzen dute:  politikagintza, ekonomia, artea, kirola. Telebistan  agertzen ez dena ez da existitzen  (“kontzientzia kolektiboan” eragin handia du, nolabait  esateko). Komunikabideetatik etorritako mezuak gure kontzientzietara pasatzen dira.  Nortasuna eratzeko, sozializatzeko ahalmen handia dute. Masa kontsumoak eta masa  komunikabideek “herritar integratua” konfiguratzen dute. Pasibotasuna,  menpekotasuna, soziabilitatearen murriztapena ekartzen dituzte. Berehalako asetzea eta  diruaren bitartekotza bultzatzen ditu, eta hori guztia eskolak nahiz familiak bultzatzen  dituzten autokontrol eta esfortzu ideien kontra doa.  Telebistaren indarra ezaugarri hauetatik dator:  •  Erosotasuna  •  Irudien indarra  •  Pertsuasio emozionala  •  Espektakuluaren eta entretenimenduaren logika  Gertaeren aurkezpena edo interpretazioa emanda etortzen da. Mezu laburrak, sinpleak,  eskaintzen dira, erreflexiorako tarterik utzi gabe. Helburuei, baloreei buruzko  eztabaidarik ez da egoten. Ustezko “efikazia teknikoak” agintzen du. Eskola, berriz,     75 pentsamendu abstraktuan, hitzan, erreflexioan oinarrizen da, hau da, idatzizko  kulturaren tradizioaren barruan dago.  Komunikabideak, eta orohar teknologia berriak, autonomiaz erabiliko dituzten gizakiak  behar dira. Horra hezkuntzak duen erronka. Hezkuntza humanista beharrezkoa da  komunikabideetatik datorren informazio uholdeari modu formatibo batez aurre egiteko.  Herritar aktiboak, autonomoak behar dira, kultura mota desberdinetaz  (popularra, “goi”  kultura) gozatuko dutenak.    JARDUERA  Aztertu komunikabideen ondorioei buruzko eztabaida  “Los críticos de los medios de comunicación han afirmado que éstos pueden tener serios efectos sobre  sus audiencias. Entre los muchos peligros que han señalado están los siguientes:   - El fomento de la pasividad, ya que la gente se “tumba” a recibir los mensajes de forma inerte  -El incremento de la delincuencia, la violencia y la crisis moral:  los medios de comunicación difunden  valores pobres y proporcionan malos modelos de comportamiento  -La trivialización:  estamos, en palabras de un crítico, “entreteniéndonos hasta morir”. El verdadero  deporte, la religión y la política se trivializan. Incluso la educación se convierte en “infoentretenimiento”  -El relativismo e incluso la inversión de los valores estéticos y éticos:  vale más la última producción del  rockero de moda que una sinfonía de Beethoven, o el último culebrón más que una buena película que  pretende reflexionar sobre los problemas de la sociedad  -La promoción del materialismo y de los valores comerciales:  la mayoría de los medios presentan la  publicidad en primer plano, y eso conduce a una “cultura publicitaria”. Incluso la información sobre el  tiempo y las noticias se identifican con los patrocinadores  - El “lavado de cerebro”, la manipulación y el conformismo de las masas; los mensajes se elaboran sin que  el espectador tenga posibilidad alguna de control sobre ellos  - La “simulación” del mundo, al ofrecernos seudoimágenes y falsas realidades. En su versión más  extrema, viviríamos en un mundo mediático irreal, desligado de las experiencias auténticas  En definitiva, los medios de comunicación conducen a una cultura de masas degeneradora.  En el lado opuesto, los defensores de los medios rechazan estas críticas y afirman que los medios de  comunicación pueden:  -Aumentar la participación y la creatividad:  los receptores pueden ser activos y críticos, y utilizar los  medios escribiendo cartas, participando en debates y cosas por el estilo  - Incrementar la información de que dispone la sociedad, y ayudarnos a ser conscientes de lo que sucede a  nuestro alrededor  - Aumentar el debate público, es decir sobre las cuestiones políticas y sociales que nos afectan a todos  - Ampliar el acceso a todo tipo de información y de entretenimento que antes estaba restringido a una élite  social  -Fomentar la diversidad  - Reducir la delincuencia, promover la moralidad, haciendo que la gente sea más consciente de las  distintas perspectivas  En resumen, los medios de comunicación pueden promover una cultura diversa, activa y participativa.”  (Macionis eta Plummer, in Fernández Palomares 2003, 227-228. or.)      JARDUERA  Telebistaren  “eklosioak”  hainbat  mailatan   (kazetaritzan,  kulturan,  edukiak  jorratzeko  moduan, ...) izan  dituen ondorioak deskribatu eta eztabaida itzazue.        76                    77                        78    79    80            81 2.5. IKASGELA BARRUKO DINAMIKA  Jose Ignacio Rivas- ek esan duenez, ikasgelaren barruko dinamika prozesu soziala da.  Alde batetik, ezagutza helarazteko prozesua (irakaskuntza metodoak, ebaluaketa  sistemak) prozesu soziala da baina, horrekin batera, ikasgela barruan jokamolde  politikoak eta ekonomikoak  (ingurune sozialetik datozenak) helarazten eta mamitzen  dira.  AZTERTU “Los procesos de enseñanza reflejan la concepción del conocimiento  academicista y acumulativo que les es propio, la relación jerárquica de ese mismo  conocimiento, la necesidad de obtener un rendimiento para asignar valor a las  acciones y a las cosas… En definitiva, aspectos que pertenecen a la “estructura  profunda” de la sociedad y que se encuentran firmemente presentes en nuestros  modos de pensar y actuar” (J.I. Rivas in García de León, 1993, 7. kap.).  Ikasgela barruko dinamikaren ardatza negoziaketa da  (askotan inplizitoa), batetik  irakaslearen eta ikasleen artean eta bestetik ikasleen beraien artean. Negoziaketa horren  bidez jarduera akademikoen esanahia eta jarduera horiek arautuko dituzten normak  definitzen dira. Produkzioaren truke  (hots, errendimendu akademikoa eta horrekin  batera doazen jokabideak), ikaskeak “etekinak” jasotzen ditu  (emaitza akademikoak,  onarpen soziala). Lehia giro horretan, disziplinaren eta lanaren truke kalifikazioa  ematen da.  AZTERTU “El aula es un lugar de trabajo; su estructuración y funcionamiento  están encaminados a la realización de las tareas. Esta orientación determina las  pautas de actuación de sus distintos componentes y la configuración de unos modos  de comportamiento que hagan posible que dichas tareas tengan lugar… Esto sólo es  posible en función de un consenso entre las distintas partes  que determina las  “normas” de actuación para los diferentes momentos y situaciones de la vida del  aula. Y este consenso sólo es posible mediante un proceso implícito en el que cada  parte juega sus bazas en función de su posición social en el aula y de las relaciones  de poder que se establecen… Se establece no solamente un proceso político de lucha  de poder, sino un intercambio económico. En última instancia se da un intercambio  entre producción (la tarea académica, con sus modos de comportamiento  implicados) y beneficios (en forma de rendimiento académico, promoción,  reconocimiento social, etc). Esto conlleva una estructuración determinada del aula,  caracterizada por la libre competencia, el trabajo y rendimiento individual, la  economía de recursos (un profesor atendiendo a un colectivo más o menos  numeroso de alumnos)…” (J.I. Rivas 1993)  Jarduera mota desberdinei behar bezala egokitzeko gaitasunak eragin handia izango du  arrakasta akademikoan. Eduki akademikoak ezezik, jokamoldeak ere (ekonomikoak,  politikoak, afektiboak, etab) barneratzen dituzte ikasleek.  “El modo como cada sujeto responde a las demandas de actuación va determinando  su posición social en el aula a través de un proceso de diferenciación y de  especialización de roles y funciones, consolidándose un sistema de clasificación y  estratificación, a partir del cual se establecerán los diferentes modos de actuación  académica. Hay un tipo de conducta esperada para cada uno de los sujetos y grupos  que determina, en gran medida, la interpretación y el significado de sus actuaciones”  (J.I. Rivas 1993).  “Los sujetos están realmente aprendiendo unos modos determinados de actuación al  mismo tiempo que se pretende que aprendan unos contenidos académicos. Y a     82 través de estos modos de actuación van configurando su forma de estar y participar  en la sociedad” (J.I. Rivas 1993).  Ikasgela barruko dinamika soziala aztertu eta gero, horrekin lotuta dagoen fenomeno  bati begiratuko diogu: etiketa jartze prozesuari alegia. Etiketa- jartzeari buruzko  teoriaren arabera, eskolako arrakastaren edo porrotaren kausa, askotan, ikasgela barruko  dinamiketan bilatu behar da. Irakaslearen espektatibak  (ikasleekiko) oso garrantzitsuak  dira, denborarekin errealitate bihurtzen direlako. Hau da, ezaugarri horiek, nahiz eta  hasiera batean guztiz egiazkoak ez izan, azkenean indartu egiten dira.   Howard Becker  Soziologian, etiketa- jartzearen teoria lehenik jokabide desbideratuaren azterketan  aplikatu zen (Howard Becker eta Edwin Lemert bezalako egileak aipa daitezke).  Etiketazioaren teoriak galdera hauek egiten ditu: nola definitzen da jokabide  desbideratua?, nork definitzen du? Definizio horiek eraikuntza sozialak dira, eta botere- egituren eta klase sozialen egituren barruan egiten dira. Gainera, neurri batean  desbideraketa funtzionala izan daiteke, hau da, desbideraketa maila “onargarri” batek  (eta desbideraketa horri aplikatzen zaion zigorrak) gizartearen edo taldeen elkartasuna  indartzen du. Bestalde, historian zehar, pertsona berritzaileak batzutan desbideratutzat  kontsideratu izan dira.  “Lehen desbideraketak”  (“primarioak”) edo desbideraketa txikiak maiz gertatzen dira.  Baina, batzutan, desbideraketaren aurkako errepresioak desbideraketa areagotzen du, eta  pertsona desbideratua etiketa edo estigmatizazio horretan harrapatua geratzen da  (bigarren desbideraketa edo “sekundarioa”), bere nortasuna berrantolatu beharrean  aurkitzen delarik.  AZTERTU “¿Quién aplica a quién la etiqueta de desviado? ¿Qué normas  prevalecerán y serán reforzadas? ¿Qué tipo de comportamiento consideran desviado  las personas del sistema social? ¿Cómo interpretan dicho comportamiento? La  perspectiva del etiquetado rechaza que exista un acuerdo claro respecto a lo que  constituye una violación de la norma  (o, lo que es lo mismo, lo que constituye la  norma) dentro de una sociedad compleja y heterogénea. Las contingencias sociales  se ven influidas por quienes tienen el poder para reforzar dichas clasificaciones…  Un hombre no se convierte en desviado sólo por haber cometido algún acto. La  desviación no es inherente a un comportamiento per se, sino a la aplicación por  parte de otros de las leyes y sanciones contra el que se considera como “infractor”.  Aunque numerosas personas hayan cometido violaciones de la norma, sólo los  seleccionados serán consecuentemente etiquetados. Las contingencias de raza, clase  social, sexo, comportamiento aparente, edad, ocupación y amigos, todas influyen en  el resultado de si uno es etiquetado o no. Si se aplica una etiqueta a un individuo,  esto hace que se convierta en lo que la etiqueta dice que es.”  (Ray C. Rist 1991)     83 “Deviance is not a quality of the act the person commits, but rather a consequence of  the application by others of rules and sanctions to an offender. The deviant is one to  whom that label has successfully been applied; deviant behaviour is behaviour that  people so label.” (Howard Becker 1963)  Eskolari dagokionez, teoria honek irakasleen espektatibei eta espektatiba horien  ondorioei eskaini die arreta. Faktore sozialek  (klase soziala, etnia, sexua, ezaugarri  pertsonalak etab) eragina izan dezakete irakaslearen espektatibetan. Prozesua honela  labur daiteke (Rist 1991):  •  El profesor espera un comportamiento y rendimiento específicos de los  estudiantes concretos  •  Debido a las expectativas diferentes, el profesor tiene un comportamiento  distinto con cada uno de los estudiantes  •  Este tratamiento indica a cada estudiante el comportamiento y rendimiento  que el profesor espera de él, y afecta al concepto de sí mismo, a la  motivación para el rendimiento y al nivel de aspiraciones  •  Si este tratamiento del profesor se mantiene en el tiempo, y si el estudiante  no se resiste activamente o lo modifica de alguna manera, tenderá a dar  forma a sus logros y actitud. Los estudiantes de altas expectativas se verán  llevados a conseguir un nivel alto, mientras que disminuirán los logros de los  estudiantes de bajas expectativas  •  Con el tiempo, el rendimiento y actitud del estudiante se acercará más y más  a lo que se espera de él  Rist- ek dioenez, ikasleen klase sozialak eragina du irakaslearen espektatibetan:  “Los profesores esperan menos de los niños de clase baja que de los de clase  media… los niños más limpios y pulcramente vestidos, y que procedían de lo  que los profesores percibían como “mejores hogares”, se tendía a colocarlos en  lugares superiores a lo que habría cabido esperar de la medida de su capacidad…  Un profesor espera más tiempo la respuesta de un alumno que considera más  capacitado que ante un alumno al que no considera capaz…” (Rist 1991)  Beraz, egile hauen arabera eskolaz kanpoko faktore sozialek  (hala nola etnia, generoa,  klase soziala) eragina dute iralaslearen espektatibetan.  JARDUERA Irakur eta azter ezazu Ray Rist-en testu hau      84      85      86      87      88    89    90    91      92   Jean Anyon ikerlaria    Etiketazioaren ikuspegia aztertu eta gero, ikasgela barruko dinamika sozialaren hirugarren  aspektu bati begiratuko diogu, hain zuzen klase sozialak irakaskuntza prozesuan, metodoetan  eta curriculumean izan dezakeen eragina. Horretarako Jean Anyon- en Social class and school  knowledge idazlana aztertuko dugu.    JARDUERA  Azter ezazu behean dagoen testua  (“Klase soziala eta ezagutza”). Eskola bakoitzari buruz  kuestio hauek landu eta komentatu:  1.   Baliabideak; irakaslegoaren jatorri soziala (laburki)  2.   Irakasleen iritzia ikasleen gaitasunetaz  3.   Curriculuma (agirikoa zein izkutukoa); metodo pedagogikoak; ikaskuntza- prozesua;  zein gai tratatzen diren eta nola; eskolako “gai nagusia” etab     93 JEAN ANYON: KLASE SOZIALA ETA EZAGUTZA       94      95      96      97      98      99      100      101      102      103      104      105      106    
