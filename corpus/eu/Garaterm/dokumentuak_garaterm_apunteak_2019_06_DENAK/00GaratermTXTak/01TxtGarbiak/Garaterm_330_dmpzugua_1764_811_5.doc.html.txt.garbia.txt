        5. KONTUEN AUDITOREEN ERREGISTRO OFIZIALA ETA AUDITORE IZATEKO BALDINTZAK. 5.1. AUDITORE BATEN NAHITAEZKO PARTE HARTZEA URTEKO KONTUEN AUDITORIAN ETA BESTE LAN BATZUETAN. Auditoriari buruzko Legearen 1.4 artikuluak dioenez, Kontu-auditoria lanak, obligazioz, auditore batek egin beharko ditu. Baina auditoria ez du kontabilitatean aditua den edozeinek egingo. Kontu- auditoria, independientea den eta Kontuen Auditoreen Erregistro Ofizialean (ROAC) izena emanda daukaten pertsona fisiko edo juridikoek egin dezakete. Auditoria, ikuskatutako enpresarengandik pertsona independiente batek egiten duenez, sinesgarria izango da hirugarrenentzat. Kontuen auditoria aditua eta ikuskatua izango den enpresarengandik independientea den pertsonek egingo dute, hirugarrenen aurrean beren lana sinesgarria izan dadin. Erregistro horretan inskribatu ahal izateko, Kontabilitate eta Kontuen Auditoria Institutuaren baimena lortu behar da, baimen hau prestakuntza teorikoa eta praktikoa izan ondoren eta azterketak gainditu ondoren lortzen delarik. Ikuskatua izango den sozietateak, Auditoreen Erregistroan inskribatuta dauden profesionalen artean aukeratu beharko du auditorea. Auditoria, kontabilitateari buruz asko dakien baina Erregistro horretan ez dagoen norbaitek egingo balu ez litzateke benetako auditoria bat izango eta ikuskatua izateko obligazioa duen sozietateak obligazio hori bete izan ez balu bezala izango litzateke.   5.2. KONTUEN AUDITOREEN ERREGISTRO OFIZIALEAN INSKRIBATZEA, AUDITORE IZATEKO EZINBESTEKO BALDINTZA. Kontuen Auditoria, Auditoreen Erregistro Ofizialean inskribatuta dagoen auditore independiente batek egin behar du beti. Kontu auditoriari buruzko Legearen 7.1 artikuluak, kontuen auditorian aritu ahal izateko, Kontuen Auditoreen Erregistro Ofizialean inskribatuta egotea galdatzen du. Gainera, bere jardueraren ondorioz sor daitezken kalteetaz erantzun ahal izateko berme bezala, fidantza bat jarri beharko du. Kontuen Auditoria, Erregistro honetan inskribatuta daudenek soilik egin dezakete. Auditoreen Erregistro Ofizialean izena emateko baldintza batzu bete behar dira. Baldintza hauek, auditoreak, bai teoria mailan eta profesionalki, bere lana behar bezala egin dezan, prestakuntza tekniko egokia izango duela ziurtatzera zuzenduta daude. Erregistro hau Kontabilitate eta Kontu Auditoria Institutuaren menpe dago. Auditoreen Erregistro Ofiziala publikoa da eta interesatuta dagoen edozein hiritarrek bere edukia ikus dezake medio telematikoen bitartez (Erregistro horretan inskribatutako auditoreen zerrenda). Erregistro honetatik zein diren auditore eta auditoria lanak nork egin ditzazken jakin dezakegu. Erregistro hau Kontabilitate eta Kontuen auditoria Institutuak kudeatzen du. Kontabilitate eta Kontuen auditoria Institutua, kontabilitatean eta kontuen auditorian Administrazioaren gorengo organua da eta bere funtzioak 10. ikasgaian garatuko dira.     5.3. KONTUEN AUDITOREEN ERREGISTRO OFIZIALAREN ATALAK ETA INSKRIPZIOAK. Auditoreen Erregistro Ofiziala hiru atalek osatzen dute: bat, pertsona fisikoei buruzkoa; bestea pertsona juridikoei buruzkoa; eta hirugarren bat, hirugarren estatuetako auditoreak, auditoria sozietateak eta bestelako ikskaritza entitaeak (Erreglamenduaren 27. art.a). 1._Pertsona_fisikoak_diren_auditoreak. Pertsona fisikoen atalean, auditoreek, kontuen auditoria jarduerarekin daukaten harremana zehaztuko dute. Harreman hau hiru hauetako bat izango da: a) Jardunlariak; b) Jarduten ez dutenak baina hirugarrenentzat zerbitzuak prestatzen; c) Jarduten ez dutenak. a)Jardunlaribezala inskribatuta dauden auditore pertsona fisikoek soilik burutu dezakete kontuen auditoria jarduera. Aldiberean, egoera honetan, bai indibidualki, Auditoria Sozietate bateko bazkide bezala edo “auditoria sozietate baten izenean txostenak sinatzeko espresuki auditoria sozietate batek izendatutako auditorea” arituko da. Mota honetako izen-ematea egiteko, Kontabilitate eta Kontuen Auditoria Institutuari idatzizko eskaera egingo zaio, eskaerarekin batera jarri beharreko fidantza egiaztatzen duten agiriak bidaliz.Baldintza hau ez da beharrezkoa izango auditoria sozietate bateko bazkideak diren auditore jardunlarien kasuan (fidantza sozietateak jartzen baitu). b) En jardunlarihirugarrenentzat zerbitzuak prestatzenegoeran inskribatzeko, auditore jardunlari edo auditoria sozietate batekin laguntzaile lanetan aktiboki jardun behar da, kontuen auditoria gaietan. Zergaitik inskribatzen dira auditore batzu egoera honetan? Beren kontura jardunlari bezala jartzen badira, badakite seguraski ez dutela bezerorik izango, ez baitira merkatuan ezagunak.Gainera, auditorian aritzeko beharrezkoa den azpiegiturak esfortzu ekonomiko bat eskatzen du (ad. bulegoa).Ondorioz, posible da denboraldi batean beste baten kontura lan egitea nahiago izatea. c)Jarduten ez dutenbezala izena ematen dutenak kontuen auditoria jarduera burutzen ez dutenak dira. Hala ere, aurreko ataletan adierazitako egoeretara aldatzeko aukera izango dute, aldez aurretik, Kontabilitate eta Kontuen Auditoria Institutuari horrela eskatzekotan.   2._Auditoria_Sozietateak. Auditoria Sozietate bat Auditoreen Erregistro Ofizialean inskribatzeko, lehenengo, Auditoria Sozietate bat eratu ahal izateko beharrezkoak diren baldintzak bete behar ditu eta, gainera, fidantza bat jarri beharko du (auditore pertsona fisikoek bezala baina beste kopuru bat). 3._Hirugarren_estatuetako_auditoreak,_auditoria_sozietateak_eta_bestelako ikskaritza_entitaeak.                                Auditoreen zerrendak Auditoreen Erregistro Ofizialak, bertan inskribatutako auditoreen zerrenda eguneratua izan behar du, informazio hori publikoa izango delarik, edozein medio elektroniko bidez ere (Legearen 7. art.a). Kontabilitate eta Kontu Auditoria Institutuak (Auditoreen Erregistro Ofiziala Institutuaren menpe dago), urtero, auditoreen zerrenda eguneratua argitaratu behar du. Egia esan, auditore pertsona fisikoen zerrenda bat eta Auditoria Sozietateen beste zerrenda bat argitaratuko ditu (Erreglamenduaren 31. art.a) Zerrenda horiek, Kontabilitate eta Kontu Auditoria Institutuaren Aldizkarian argitaratuko dira (BOICAC). Auditore pertsona fisikoen kasuan, bere izena, zein egoeratan inskribatuta dagoen eta, jardunlari bezala inskribatuta badago, helbide profesionala, interneteko helbidea eta zein auditoria sozietaterekin erlazionatuta dagoen, hala balego. Auditoria Sozietateen kasuan, hurrengo datuak adieraziko dira: egongu soziala, bazkide bakoitzaren izena eta abizenak, zuzendaritza eta administrazioa noren esku dauden, sozietatearen zerbitzura dauden auditoreen izena eta abizenak kontuen auditoriak egiteko eta txostenak siñatzeko izendatuak izan direnak identifikatuz.   Kontuen Auditoreen Erregistro Ofizialera auditoreek bidali beharreko Informazioak (Erreglamenduaren 79. art.a) Jardunlari bezala inskribatuta dauden auditore pertsona fisikoak eta Auditoria Sozietateak, urtero urtarrilean, Kontabilitate eta Kontu Auditoria Institutuari, aurreko urtean egindako jarduerei buruz informazio zabal bat bidaltzera behartuta daude (egoitza profesionala eta irekita dituzten bulegoak, zein Korporazioko kide diren, web orria eta, ez izatekotan, helbide elektronikoa, ikuskatutako enpresen zerrenda, fakturatutako orduak, beren zerbitzura lan egin duten auditoreen zerrenda...). Auditoria Sozietateek bazkideei buruz, kapitala, administratzaileak eta zuzendariak, etb. etaz informatu beharko diote. Bidali beharreko informazioaren ereduak Institutuaren web orrian aurkitu daitezke (Resolución de 29 de junio de 2012 del Instituto de Contabilidad y Auditoría de Cuentas, por la que se aprueban los modelos 02 y 03, de información a remitir por los auditores de cuentas ejercientes y sociedades de auditoría, respectivamente).   5.4. AUDITORE BEZALA GAITUA IZATEKO BALDINTZAK. AUDITORE IZATEKO JARRAITU BEHARREKO PAUSOAK. Auditore bezala gaitua izateko ondorengo baldintzak bete behar dira (KontuenAuditoriari buruzko Legearen 8. artikulua eta Erreglamenduaren 33. art.a): a) 18 urte beterik izatea. b) Nazionalitate espainola edo Europar Batasuneko beste edozein estatukoa izatea. c) Doluzko delituengatik zigor aurrekaririk ez izatea. Dolua, kulparen gradurik larriena da. Emaitzarengan kontzientzia eta borondatea daude. Malizia eta intentzioa egotea beharrezkoak dira. d) Kontabilitate eta Kontuen Auditoria Institutuak emandako baimena izatea. Baimen hori hurrengo baldintzak betez lortzen da: Unibertsitateko titulazioa izatea, prestakuntza teorikoa, prestakuntza praktikoa eta gaitasun profesionalaren azterketak gainditzea. Unibertsitateko edozein tituluk balio du. VIII. Direktibak ez du unibertsitateko titulu bat izatea galdatzen, unibertsitatean sartu ahal izateko beharrezkoa den maila baizik. Europar Batasuneko estatuen zirkunstantzia historikoak, ekonomikoak, kulturalak eta sozialak desberdinak dira. Ondorioz, estatuak direktibetara adaptatu daitezen, direktibek zentzuzkoak diren minimoak galdatzen dituzte. Minimo hori errespetatu egin behar da. Baina estatu batean minimo horiek igotzea beharrezkoa ikusten dutenean, zentzuzkoa da horrela egitea.                   Auditore izateko jarraitu beharreko pausoak 1._Prestakuntza_teorikoa. Auditorea izan nahi duenak, kontuen auditoriari buruzko gaietaz edo berarekin erlazionatuta dauden gaietaz ikastaro edo programak jarraitu behar ditu. Irakaskuntzarako ikastaroek gai hauei buruz jardungo dute (Legearen 8.2 c) art.a):     * Finantz informazioaren araudia     * Finantz analisia, egoera kontableei buruzkoa.     * Kostuen kontabilitate analitikoa eta Kudeaketa kontabilitatea     * Arriskuen kudeaketa eta barne kontrola.     * Kontuen auditoria eta auditore izateko arauak. - Kontuen auditoria eta auditoreen eta auditoria sozietateen kontrolari buruzko arau aplikagarriak.     * Nazioarteko auditoria arauak     * Etika eta independentziari buruzko arauak. - Sozietateen zuzenbidea, zuzenbide konkurtsala, zerga zuzenbidea, zuzenbide zibila, merkataritza zuzenbidea, lanaren eta gizarte-segurantzaren zuzenbidea, informazio eta informatika sistemak, enpresa ekonomia, ekonomia politikoa eta finantza ekonomia, matematikak, estatistika eta enpresen kudeaketa finantzieroari buruzko oinarrizko printzipioak. Ikastaro teoriko horiek, Unibertsitateek eta auditoreak errepresentatzen dituzten Korporazioek antolatu eta emango dituzte. Kurtso horiek, aurretik, Kontabilitate eta Kontuen Auditoria Insitutuak homologatu beharko ditu. Subsidiarioki, ikastaro hauen antolaketa eta ikastaroak ematea Kontabilitate eta Kontuen Auditoria Institutuaren esku geratuko da. Hiru Korporazio daude: - Kontuen Azterlari Zineginen Institutua (Instituto de Censores Jurados de Cuentas de España).www.icjce.es - REA+REGA Auditoreak, Ekonomisten Kontseilu Orokorrekoak.www.rea- rega.economistas.es Kontu auditoriari buruzko Legeak eta bere Erreglamenduak, prestakuntza teorikoaren kurtsoei buruzko eta lehen faseko azterketari buruzko baliozkotzeak (konbalidazioak) eta dispentsak erregulatzen dituzte, auditore izan nahi duena, zenbait titulaziotan gainditutako irakasgaiei buruzkoak (Legearen 8.2 c) eta Erreglamenduaren 34.2 art.ak).   2._Prestakuntza_praktikoa_(Legeareen_8.2_eta_Erreglamenduaren_35._art.a) Auditore izatera iritsi nahi duenak, obligazioz, prestakuntza praktiko bat izan beharko du. Prestakuntza praktikoaren helburua, auditore izan nahi duenak dituen ezagutza teorikoak praktikara aplikatzeko gaitasuna izatea ziurtatzea da, bere auditoria lanak egiteko gai izan dadin. Prestakuntza praktikoa kontabilitate eta finantza arloetan gutxienez hiru urtez lanean arituz lortuko da, bereziki urteko kontuetan, kontu bateratuetan edo antzeko dokumentu finantzieroetan murgildu behar delarik. Hiru urte hauetatik bi gutxienez auditore jardunlari batekin aritu beharko da. Prestakuntza praktikoaren baldintza hau, prestakuntza hau Europar Batasuneko edozein estatutan egin dela frogatzen duen ziurtagiri bat aurkeztuz betetzen da. 5100 ordu egin direla ziurtatu behar da. Horietatik 3400, kontu auditoria jardueran izan behar dira. Auditoreen Erregistro Ofizialean inskribatuta dauden auditoreek, Korporazio bateko kide izan edo ez, auditore izan nahi duten pertsonak beren bulegoetan har ditzakete, hauek, praktika hori lor dezaten. Auditoreek eta Auditoria sozietateek Kontabilitate eta Kontu-auditoria Institutuari, urtero, beraiekin egindako praktiketaz jakinarazi behar diote. Hala ere, esan beharra dago, praktika horiek, gainditzea oso zailak diren eragozpenak direla, izan ere, auditore izan ahal izateko benetako oztopoak. Egia esan, auditore direnen seme-alabek o familiakoek edo Auditoria Sozietateetan lehendik enplegatuta daudenek praktika hori lortzeko errazagoa izango dute.   3._Gaitasun_azterketa. Azterketa honen helburua, kontuen auditoria egiteko beharrezkoak diren ezagutza teorikoen maila nahikoa eta ezagutza teoriko horiek praktikara aplikatzeko gaitasuna ziurtatzea da. Azterketa hauek, auditoreak errepresentatzen dituzten Korporazioek egiten dituzte, eta subsidiarioki, Kontabilitate eta Kontuen Auditoria Institutuak egin ditzazke. Azterketa hauek bi fase desberdin izango dituzte: - Lehenengo faseko azterketaren helburua, ikastaroetan ikasitako gaietan lortutako ezagutza teorikoaren maila egiaztatzea da. - Bigarren faseko azterketaren helburua, ezagutza teorikoak kontuen auditoria jardueran aplikatzeko gaitasuna egiaztatzea da. Fase hau, prestakuntza praktikoa izan eta azterketa teorikoa gainditu dutenek soilik burutu dezakete. Auditore izan nahi duenak, auditoria lanak egin ondoren (enpresa baten auditoria egin izan balu bezala), auditoria txostena egin behar du. Azterketak, deialdi bakar baten bidez egingo dira, hiru Korporazioek batera egiten dutelarik azterketaren deialdia eta, subsidiarioki, Kontabilite eta Kontu Auditoria Institutuak egin dezake (Institutua izan behar da, beti, deialdiak onartu behar dituena). Deialdia, orokorrean, bi urtean behin izango da. Azterketa teorikoa eta praktikoa gainditzen dituenak, nahi duen Korporazioa aukera dezake bertako kide izateko (bat baino gehiago aukera dezake) eta Auditoreen Erregistro Ofizialean inskribatzeko eskubidea izango du. Auditore izan ahal izateko, beharrezkoa da Auditoreen Erregistro Ofizialean inskribatuta egotea baina ez da beharrezkoa izango Auditoreen errepresentagarri diren Korporazio bateko kide izatea. Auditore bat, gaur egun dauden korporazio batean edo batzutan inskriba daiteke edo baten ere ez inskribatzea aukera dezake, hau da, beraien lanbidean askatasun osoz aritu daitezke korporazioen kontroletik kanpo. Hori bai, Auditoreen Erregistro Ofizialean obligazioz egon beharko du inskribatuta auditore bezala jardun nahi badu.                          Auditore izateko ez-ohizko bidea Unibertsitateko titulurik gabe baina esperientzia profesional luze batekin auditorea izateko bidea izango litzateke. Unibertsitateko titulurik ez baina unibertsitatean sartzeko titulu nahikoa izan behar da. Posible da, salbuespen gisa, unibertsitateko titulurik gabe baina beste baldintza guztiak betez auditore izatera heltzea, baldin eta gutxienez, zortzi urteko prestakuntza praktiko bat badu kontabilitate eta finantza arloetan, bereziki, urteko kontuen, kontu bateratuen edo antzeko dokumentu finantzieroen kontrolaren inguruan. Zortzi urte hauetatik gutxienez bost Europar Batasuneko Estatu batean auditore jardunlari batekin izan beharko dira. Ondorioz, ez-ohizko bide bat bezala, unibertsitateko titulu eza onartuta dago, praktika profesional luze batekin konpentsatzen bada, hiru urtetik gutxienez zortzi urtera igotzen delarik. Gainera, auditore izan nahi duenak, ikastaro teorikoak egiteaz gain, auditore izateko gaitasun azterketak gainditu beharko ditu.                               Etengabeko Prestakuntza Nahiz eta Auditoreen Erregistro Ofizialean inskribatuta egon, azterketa teoriko eta praktikoa gainditu ondoren, auditoreak etengabeko prestakuntza bat izan behar du zenbait jarduera eta kurtso eginaz (Legearen 7.7 art.a). Kurtso hauek, auditoreen Korporazioek, Unibertsitateek eta beste entitate batzu antolatu ditzakete. Erreglamenduaren 40. artikuluak dioenez, auditore jardunlariek eta jarduten ez duten baina hirugarrenentzat zerbitzuak prestatzen dituztenak, hiru urtero 120 orduko etengabeko prestakuntza egin behar dute, urtero, gutxienez, 30 ordu egin behar dituztelarik. Jaduten ez duten auditoreek ez dute zertan etengabeko prestakuntza hau egin behar. Geroago, jardunlari izatea eskatzen badu, eskaera aurreko hiru urteetan 120 orduko prestakuntza jarraia egin duela frogatu behar du. Ordu horien erdia, eskaera egin aurretiko hamabi hilabetetan frogatu beharko du. Etengabeko prestakuntza, kurtsoak, mintegiak, kongresuak, topaketak etb. izan daitezke, bai hizlari bezala bai bertaratutakoa bezala; kontabilitatearekin eta kontuen auditoriarekin zerikusia duten lan taldeetan parte hartu, batzordeetan; kontu-auditoriarekin zerikusia duten liburuak, artikuluak argitaratu; Unibertsitateetan klaseak eman, medio elektronikoen bitartez, etb.       7 
