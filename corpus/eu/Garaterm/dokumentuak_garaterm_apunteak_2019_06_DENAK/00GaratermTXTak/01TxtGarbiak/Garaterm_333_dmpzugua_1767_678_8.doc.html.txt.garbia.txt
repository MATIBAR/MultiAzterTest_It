           1. IKASGAIA.- ERANTZUKIZUN ZIBILA   8.1.- Auditoreen eta Auditoria Sozietateen erantzukizun zibilari buruzko aurretiazko hausnarketak.  Auditoreen erantzukizun zibila Kontuen Auditoriari buruzko Legean 22. artikuluan dago erregulatuta. Espainiar zuzenbidean, auditoreak, ikuskatu duen enpresari egin dizkion kalteengatik, kontratuzko izaera duen erantzukizuna du eta hirugarren pertsonen aurrean, ordea, bere erantzukizuna kontratuz kanpokoa izango da.  8.2.- Erantzukizunaren elementuak.  Kontuen Auditoriari buruzko Legearen 22. artikuluak dioenez, “Auditoreak, dauzkan eginbeharrak ez betetzearen ondorioz sortutako kalteengatik, Kode Zibilaren arauek dioten bezala erantzungo du, arau honen berezitasunekin”.  Ondorioz, auditorearen erantzukizun_zibilaren_elementuakhurrengoak dira:  1.- Auditoreareak bere obligazioak ez betetzea. 2.- Kalte bat sortzea. 3.- Egindako kaltearen eta auditoreak bere obligazioak ez betetzearen artean, kausalitate erlazio bat egotea.  Auditore eta Auditoria Sozietateei erantzukizun zibila ikuskatutako enpresari eta hirugarrenei egindako kalteengatik modu proportzional batean erreklamatuko zaie. Erantzukizun zibila pertsonalki eta bakarka galdatuko zaie, eta ez zaie erreklamatuko ikuskatutako enpresa berak edo hirugarrenek sortutako kalteetaz.   1.- Obligazioak ez betetzea.  a) Auditoreak bete ez dituen arauak legezkoak, profesionalak eta estatutuetakoak izan behar dira.  Auditore baten funtsezko obligazioa, kasu guztietan, kontu auditoriari buruzko arauak eta legeria betetzea da. Ondorioz, lege eta arau horiek, bai profesonalak bai estatutuetakoak, ez betetzea bere obligazioak ez betetzea da.  Auditoria lanak egiteko hurrengo arauak hartu behar dira kontuan: Kontuen auditoriari buruzko Legea, Kontuen auditoriaren legea garatzen duen Erreglamendua, etikari buruzko arauak, kalitatearen barne kontrola, Europar Batasunak onartutako auditoriako nazioarteko arauak eta auditoria arau teknikoak aurrekoek erregulatzen ez dutenerako (Legearen 6. art.a). Auditoriarako Arau teknikoek, auditoreek, beren lanean, jarraitu beharreko irizpide eta baldintzak dira.  Adibide bezala, hurrengoak aipa daitezke: auditoreak, sozietate ikuskatuari, bere lanak eta txostena egiteko behar duen informazioa ez eskatzea, bere jardueran independientea ez izatea, bere jardueran ezagututako informazioari buruz sekretua ez gordetzea, auditoria txostenik ez jaulkitzea, etb.  Auditoreak legezko arauetaz gain arau profesionalak, hau da, auditoriarako arau teknikoak errespetatu behar ditu. Arau horiek, nahiz eta izaera profesionalekoak izan eta ez legezkoak, Kontu Auditoriari buruzko Legeak eta bere Erreglamenduak diotenez, auditorearentzat obligaziozkoak dira. Legeak eta Erreglamenduak, “arau teknikoak, auditoreek beren jardueran kontuan hartu beharreko printzipio eta baldintzak direla” diote. Auditoreek auditoriarako arau tekniko hauek errespetatu egin behar dituzte eta arau tekniko baten haustea, bere obligazioak haustea litzateke.  Sozietatearen estatutuetatik ere, obligazioak datozkio auditoreari. Auditoreen funtzioei buruzko estatutuen klausulek ere auditoreak obligatzen dituzte. Horregatik, estatutuetatik auditoreari datozkion obligazioak hausten baditu erantzukizuna izan dezake.     2. Auditorearen eta ikuskatu beharreko enpresaren artean ospatutako       Auditoria Kontratutik datozkion obligazioak ez betetzea.  Auditoreak, borondatez sinatu zuen auditoria kontratutik datorkion obligaziorenbat ez betetzea. Adibidez, txostenik ez egitea, atzerapenarekin egitea, txostena baimendua ez dagoen norbaiti entregatzea (txostena administratzaileei eman behar zaie)…  2.-Kulpa(arduragabekeria edo arreta eza).  Kulpa, obligazioak ez betetzean datza. Obligazioak ez betetzea ardura ezaren edo profesionaltasun ezaren ondorioa da.  Arduragabekeriak, maliziarik gabe arau bat haustea esan nahi du. Egiten ari denari arretarik ez jartzea da, kaltea egiteko borondaterik gabe.  Arau teknikoek, auditoreenardura_profesionalariburuzko zenbait gai tratatzen dituzte:  a) Arau orokorra. Kontuen auditorea, lanean aritzean eta txostena igortzean, beharrezkoa den ardura profesionalarekin arituko da.  b) Ardura profesionalarekin aritzeak egindako lan maila bakoitzeko gainbegiratzea egitea eskatzen du, baita auditoria lan taldeko profesionalek emandako iritziarena ere. Ardura profesionala dela eta, auditoreak eta bere taldeko kide guztiek, lanean aritzean eta txostena igortzean, arauak bete behar dituzte. Gainbegiratzea ez egitea edo gaizki egiteak, kasu batzuetan, ardura eza suposa dezake, ondorio bezala, auditorearentzat erantzukizunak ekar ditzakelarik.  Gainbegiratzea, taldean lan egiten denean egongo da. Auditoria bat egiten zenbait pertsona daudenean, norbaitek lanak zuzenduko ditu eta egindako lanen kalitatearen gainbegiraketa egingo du. Adibidez, auditore batek ezingo du, lan txar baten erantzukizunari ihes egiteko, bere taldeko kide batek lana gaizki egin zuela esan, berari zegokiolako bere taldeko kideen lana gainbegiratzea.  2.7.1 Arau Teknikoak dioenez, “gainbegiratzea, auditoria taldeko profesionalen lana zuzentzean datza, azterketaren helburuak lortzeko asmoz eta helburu horiek lortu direla konprobatzeko”. Gainbegiratzeak ondorengo prozedurak barneratzen ditu besteak beste:    1. Auditoria taldeko profesonalei aginduak ematea.    2. Sor daitezken arazo garrantzitsuez informaturik egotea.    3. Egindako lana berrikustea.    4. Lortzen diren emaitzen arabera lanaren egitaraua aldatzea.    5. Auditorian parte hartzen duten profesionalen arteko iritzi       ezberdintasunak ebaztea.   c) Kontuen auditoreak, beharrezko ardura profesionalaz burutu ahal izango dituen lanak baino ez ditu onartuko.  Kontuen auditoreak, osotasunean, bere lanorduetan neurtutako gaitasuna gainditzen duten lanak ezin izango ditu onartu. Esandakoaren ondorioetarako, kontuen auditoreak, lan talde egokia baldin badauka, urtero, gehienez, 25.000 auditoria ordu gainbegira ditzake.  Auditoria sozietateen kasuan, zenbateko hori kontuen auditore bazkide jardunlarien kopuruagatik biderkatuko da.  Auditore batek ezingo du lan gehiegi zuela esan auditoria lan txar baten erantzukizunetik ihes egiteko.   d) Auditoreak ardura profesionala lan paperetan erakutsi behar du.  Lan paperak, auditoreak prestatu eta lortutako dokumentu guztiek osatzen dute, hau da, lanaren jardueran erabilitako informazioaren eta burututako frogen laburpena eta iritzia eratzeko hartu behar izan dituen erabakiak dira.  Lan paperen bitartez, auditoria nola planifikatua izan den eta lana nola egina izan den jakin dezakegu eta auditoreak zein nabaritasun edo ebidentzia lortu dituen bere iritzi teknikoa defendatzeko.  Lan paper hauek auditoria txostenaren datatik hasita bost urteko epean gorde eta zaindu behar ditu, bere lan guztien ispilu bait dira.  Auditorearen ardura edo arduragabekeria frogatzeko gehien erabiltzen den frogetako bat lan paperak dira.   e) Auditoreak beharrezkoa deritzonean, gai berezietan bestelako profesionalengandik aholkuak jaso ditzake (makina baten tasazioa, etb.). Arreta profesionalarekin jokatu beharko du pertsona hori aukeratzean eta kontsulta egitean eta, aldez aurretik, enpresaren baimena izan beharko du. Enpresak baimena eman ezean eta gaia garrantzitsua izanez gero, auditoreak salbuespena adieraziko du txostenean, eta hala balegokio, iritzia ukatu dezake.  3.-Kaltea eta kausalitate erlazioa.     1. Erantzukizuna jaiotzeko, kaltea egotea beharrezkoa da.    2. Obligazioak ez betetzearen eta egindako kaltearen artean kausalitate       erlazio bat egon beharko da.  Adibidez, auditore batek akatsak dituen txosten bat egin du Legea jarraitu gabe egin baitu edo ez du txostenik egin eta, ondorioz, kalteak sortu dira.  8.3.- Erantzukizunaren ezaugarriak.  Auditoreak, dauzkan eginbeharrak ez betetzearen ondorioz sortutako kalteengatik, Kode Zibilean dioten bezala erantzungo du, berezitasun batzurekin. Auditore eta Auditoria Sozietateei erantzukizun zibila ikuskatutako enpresari eta hirugarrenei egindako kalteengatik modu proportzional batean erreklamatuko zaie. Erantzukizun zibila pertsonalki eta bakarka galdatuko zaie, eta ez zaie erreklamatuko ikuskatutako enpresa berak edo hirugarrenek sortutako kalteetaz.  Auditoria txostena lana zuzendu duen auditoreak sinatuko du. Auditoria sozietateen kasuan, bazkide auditores batek edo sozietatearen izenean auditoria lana egiteko izendatua izan den auditoreari dagokio txostenaren sinadura (Kontuen auditoriari buruzko Legearen 10. art.a eta 3.2.8 Arau teknikoa).  Auditoria sozieteen kasuan, sortutako kalteetaz, auditoria sozietateak eta txostena sinatu duen auditoreak solidarioki erantzungo dute (Legearen 22. art.a).  Kontratuzko erantzukizuna galdatzeko 4 urte daude.          Kontratuzko erantzukizun zibila (enpresa ikuskatuaren aurrean)  Kontratuzko erantzukizuna, ikuskatua izan den enpresaren edo erakundearen aurrean izango da, bere obligazioak ez betetzeagatik sortutako kalteetaz erantzuteko. Lehen esan bezala, erantzukizun zibilaren elementuetako bat obligazioak ez betetzea da. Auditoreak auditoria txosten bat egiteko obligazioa hartzen du, horretarako, enpresaren kontabilitatea berrikusi behar duelarik, eta kontratuan eta arau legaletan eta profesionaletan aurrikusitako moduan egin beharko du lana. Ondorioz, enkargatutako lana arauak aplikatu gabe egiten duenean (horixe ez betetzea litzateke) eta, ondorioz, akatsak dituen iritzi bat ematen badu, borondatez edo intentziorik gabe, bere obligazioak urratzen ditu. Adibidez, auditoreak auditoria lanak legezko arauak eta arau profesionalak kontuan izan gabe egin dituenean. Legezko arauak ez betetzea, egin beharreko frogak ez egitea, sekretuak errebelatzea, eta, noski, lana behar bezala ez egitearen ondorioz, kontabilitatean akatsak zeudela ez konturatzea, enpresaren inguruari buruz edo kontabilitateari buruz ezagutza nahikoa ez izatea, barne kontrolak dituen akatsei atentzioarik ez jartzea, etb. Kasu honetan, adibideak asko izan daitezke. Ez betetzea absolutua, atzeratua edo akastuna izan, auditorea erantzulea izango da.  Kasu guztietan, kalte bat sortu behar da.  ****** Auditoreen Kontratuz kanpoko erantzukizuna (hirugarren pertsonen aurrean) ******  Legearen 22. artikuluak dioenez, auditoreak edo auditoria sozieateak bere obligazioak ez betetzeagatik kalteak sortuko balitu, kode zibilaren arauak aplikatuko dira. Kontratuzko erantzukizunaz gain kontratuz kanpoko erantzukizuna aurrikusten du, espresuki, hirugarrenei sortutako kalteetaz erantzuten duela aurrikusten baitu.  Hirugarrena, bere erabakiak auditoria txostena erabiliz hartu zituela frogatzen duen pertsona fisiko edo juridikoa izango da.  Honela, Kode zibilaren 1902. artikuluak dioenez, kulpa egonik, zerbait egin duelako edo egin ez duelako kalteak sortzen dituenak kalte horiek konpondu beharko ditu. Kaltea, auditore batek egindako lanaren ondorioz izan dela frogatzen bada, auditorearen kulpa edo arduragabekeria egon dela eta auditoreak bere obligazioak ez betetzearen eta egindako kaltearen arteko erlazioa frogatzen bada, epaile batek auditore hori erantzule egingo du.  4 
