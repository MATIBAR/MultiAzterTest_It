           1. IKASGAIA.- AUDITOREAREN OBLIGAZIO BATZU.          1. 9.1. Informazioa eskatzeko auditoreak duen eskubide-obligazioa eta             ikuskatutako enpresa edo erakundeek informazioa emateko duten             obligazioa. Kontuen auditoriari buruzko Legeak bere 4. artikuluan dioenez,auditoreak kontuen auditoria txostena igortzeko beharrezkoa duten informazioa galdatzera behartuta daude. Obligazio hau ez betetzeak, kalteak sortzen baditu, auditorearentzat erantzukizuna suposatuko du. Erantzukizun zibilaz gain, auditoreak erantzukizun administratiboa ere izan dezake, Kontabilitate eta Kontuen Auditoria Institutuaren aurrean, dagokion zehapena jarriko zaiolarik. Auditorea ez da derrigorrez ikuskatu behar duen ekitaldia ixten denean hasi behar bere lanetan, ekitaldi horren hasieratik bere lanetan hasi daitekelarik. Bere lana txostena entregatu behar duen epea betetzen denerarte egin dezake. Auditoreak, bere auditoria lanak egin ahal izateko, edozein kontabilitate dokumentu, eskritura notarial, kontratu, akta liburu etb.... eska dezake. Ikuskatutako sozietatea, auditoreak eskatu dizkion Batzar nagusietako eta administrazio kontseiluetako akordioei buruz, informazioa ematera behartuta dago. Printzipioz, auditorearen ikerketa ahalmenak ikuskatu beharreko ekitaldiari hedatzen diren arren, batzuetan, aurreko ekitaldien azterketa beharrezkoa bada ikuskatzen ari den ekitaldiaren auditoria osatzeko, aurreko ekitaldietara hedatu daitezke. Auditorearen ikerketa lanak mugatzea, salbuespen bezala, onartu daiteke enpresaren gestio lanetarako eta ikuskatutako enpresaren funtzionamendu egokirako arrisku larria dagoenean. Zentzu honetan, auditorea ez da sozietatearen egongutik dokumentazioa ateratzera edo denbora luzeegian bere esku edukitzera baimendua egongo dokumentu falta horrek sozietatearen gestio egokia kaltetu badezake. Ez dago justifikatuta ikuskatutako enpresaren funtzionamenduari zailtasunak eta eragozpenak jartzen dizkion garrantzirik gabeko lanak egitea. Gainera, Legearen 4. artikuluak dioenezikuskatutako enpresa edo erakundeak kontuen auditoria lanak burutzeko beharrezkoa den informazioa ematera behartuta daude. Ikuskatutako enpresak auditoria lanen zehar auditoreari jarri dion edozein muga, burututako lanaren eremuari oztopo bezala kontsideratu behar du auditoreak bere auditoria txostenean. Ondorioz, auditoreak bere iritzi teknikoan salbuespen bat adieraziko du oztopo horrek urteko kontuekiko ondorio garrantzitsuak suposatzen baditu. Lanaren eremuari jarri zaizkion oztopo horiek direla eta, auditoreak ezin badu urteko kontuei buruz iritzi bat lortu, auditoreak bere iritzi teknikoa uka dezake. Auditoreak informazioa eskatzen duenean, informazioa ukatzen duten edo eragozpenak jartzen dituzten administratzaileek erantzukizuna izango dute.          1. 9.2. Fidantza jartzeko obligazioa. Kontuen Auditoriari buruzko Legeak 23. artikuluan dioenez, auditorian jardutearen ondorioz sor daitezken kalteetaz erantzun ahal izateko, bai auditoreek bai auditoria sozietateek fidantza bat jarri beharko dute. Auditoreek eta Auditoria Sozietateek egindako kalteetaz erantzun ahal izateko bermea da. Batzuetan, auditoreei eta auditoria sozietateei egiten zaizkien kalte-galerengatiko erreklamazioak oso altuak dira eta auditorearen ondare pertsonala edo auditoria sozietatearen ondarea ez da nahikoa erreklamazio horiei aurre egiteko. Egoera horiek konpontzeko fidantza bat jarri behar dute.                       Fidantza motak edo findatza emateko modu desberdinak 1.Diruzko gordailua. 2.Zor publikoko baloreen gordailua. Estatuak, Autonomia Erkidegoek eta beste erakunde publikoek jaulkitako zor publikoko baloreek balio dute. 3.Erakunde finantziero baten abala. Auditorearen edo auditoria sozietatearen erantzukizun zibilaz erantzuteko erakunde finantziero batek emandako abala da. Hasera batean, abala eman duenak eskusio-eskubidea dauka (hartzekodunak lehenengo zordunaren ondarera jo beharko du eta honek ez badauka ordaintzeko abalemailearengana joko du). Baina Kontabilitate eta Kontuen Auditoria Institutuak, abala solidarioa izatea eska dezake (praktikan horrela egiten du). 4.Erantzukizun zibileko Asegurua. Hau da, praktikan, gehien erabiltzen dena. Normalean, auditoreen errepresentagarri diren Korporazioek, erantzukizun zibileko aseguruen poliza kolektiboak egiten dituzte eta aseguratuak Korporazioko auditoreak eta auditoria sozietateak izango dira. Bai auditoria sozietateek, bai kontuen auditoreek urtero frogatu behar dute kontratatutako aseguruaren polizak edo abalak indarrean jarraitzen duela.                                      Fidantzaren zenbatekoa Jardueraren lehenengo urterako pertsona fisikoek jarri beharreko fidantza, hurrengo urteetako minimoa izango dena, 300.000 eurokoa izango da. Zenbateko hau, auditoria sozietateen kasuan, bazkide kopuruagatik biderkatuko da, bazkide horiek auditore izan edo ez izan eta, kasu honetan ere, hurrengo urteetako minimoa izango da. Jardueraren lehenengo urtea bukatu ondoren, aipatutako fidantza minimoa, aurreko ekitaldian kontuen auditoria jardueratik fakturatutako zenbatekoa eta fidantza minimoaren arteko diferentziaren ehuneko 30ean gehituko da. Fidantza nahikoa ez izatea, fidantza mota edozein izanda ere, edo asegurua edo abala indarrean ez egoteak, kontuen auditorian jarduteko berehalako ezintasuna dakar eta auditore pertsona fisikoa ez jardunlari izatera pasako da eta auditoria sozietateari Auditoreen Erregistrotik baja emango zaio. Gainera arau- hauste larri bat izango da.          1. 9.3. Sekretua gordetzeko obligazioa.                                  Sekretua gordetzeko obligazioa Kontuen auditoreek, beren lanak egiten dituztenean, ikuskatutako enpresa edo erankundeei buruzko datu eta egintza garrantzitsu asko ezagutzen dituzte. Auditoreek, beren txostena egiteko, beharrezkoa duten informazio guztia eskatu behar dute eta ikuskatuak izaten ari diren enpresa edo erakundeak, auditoreei, auditoria lanak egiteko beharrezkoa duten informazio guztia ematera behartuta daude. Kontuen Auditoriari buruzko Legearen 25. artikuluak dioenez, auditorea behartuta egongodalanetik lortzen duen informazioa sekretuan gordetzera. Sekretua haustearen efektuak: a) Arau hau urratzeagatik sorturiko kalte-galerengatiko erantzukizun zibila. b) Erantzukizun administratiboa. Sekretua gordetzearen obligazioa haustea, arau hauste oso larria da eta dagokion zehapena jarriko zaio (Legearen 33 d) artikulua). c) Sekretua haustea auditorea errebokatzeko bidezko kausa izan daiteke. Batzar nagusiak ezin du auditorea bidezko kausarik gabe errebokatu izendatuak izan zirenerako epea bete aurretik. Auditoreak bere lanak kontuen auditoria erregulatzen duten arauak errespetatuz egin behar ditu eta Kontuen Auditoriari buruzko Legeak, lege hau garatzen duen Erreglamenduak eta Arau teknikoek sekretua gordetzea galdatzen diote. Ondorioz, auditoreak bere sekretua gordetzeko obligazioa betetzen ez badu, Batzar nagusiak auditorea errebokatzeko bidezko arrazoi bat izango du. Batzar nagusiak errebokazioa erabakitzen ez badu epaile batek erabaki dezake horrela eskatzen bazaio. Gainera ez dugu ahaztu behar arau-hauste oso larri bat dela.                                    Sekretu obligazioari mugak Ikuskatua izan den enpresariakauditoriaren eta auditoriarekin erlazionatuta dauden datuen zabalkundea baimentzen duenean sekretu obligazioa desagertu egingo da. Kontu bateratuen auditoria egiten ari den auditorea, talde hori osatzen duten enpresak ikuskatu dituzten auditoreei beharrezkoa duen informazioa eskatzera behartuta egongo da eta, aldiberean, auditore hauek, eskatzen zaien informazioa ematera behartuta daude. Auditorearen sekretu obligazioaren salbuespen bezala, kontu auditoria bakoitzeko dokumentazioa eskuratzeko ahalmena izango dute: 1.- Kontabilitate eta Kontuen Auditoria Institutuak. Institutuak eskatzen duen dokumentazioa, bakarrik, kontrola egiteko izango da. Kontrola, auditoria jardueraren berrikuspena da, kontrol teknikoa edo kalitate kontrola izan daitekelarik (Legearen 28. art.a). 2.- Epailearen erabakiz izendatzen diren pertsonak. Bidezko sententzia bat egin ahal izateko, prozedura judizial baten inguruan gertatzen diren egintzak ezagutu beharrak, batzuetan, sekretu obligazioa mugatzen du. 3.- Legeak baimentzen dituen pertsonak. 4.- Espainiako Bankua, Baloreen Merkatuaren Batzorde Nazionala, Aseguruen eta Pentsio Fondoen Zuzendaritza Orokorra, bakarrik, gainbegiratze eta kontrol funtzioetan eta, bereziki, larriak diren kasuetan, eta Kontuen Auzitegia. 5.- Auditoreen errepresentagarri diren Korporazioak, beren kideen lanen kalitate kontrola egiteko. 6.- Auditore bat kentzen denean eta beste berri bat enpresaren kontuak ikuskatzera datorrenean, aurreko auditoreak, atzetik datorren auditoreari ikuskatutako enpresari buruzko informazio guztia erakusteko prest egon behar da. 7.- Auditoreen gainbegiraketan eskuduntza duten Europar Batasuneko eta hirugarren Estatuetako autoritateak.                   Auditoreakezinduberelanetiklortzendueninformazioakontuenauditoriaezdenbesteedozeinhelburulortzekoerabili Legearen 25. artikuluak sekretu profesionala gordetzeko obligazioa debeku honekin osatzen du. Bere lanean ezagutzen duen informazioa ezin du ez bere probetxurako ezta hirugarren pertsonen probetxurako erabili. Auditoreek edo hirugarren pertsonek, informazio konfidentziala edo erreserbatua erabiliz, irabaziak lortzea ekidin nahi da.   Arau hau haustearen efektuak: a) Auditorearen edo auditoria sozietatearen erantzukizun zibila ikuskatu duen enpresari sortu dizkion kalteak direla eta. b) Erantzukizun administratiboa. Legeak, arau hauste oso larria kontsideratzen du eta dagokion zehapena jarriko zaio (Legearen 33 e) artikulua). c) Auditorea errebokatzeko bidezko kausa izan daiteke. Arau-hauste hori oso larria denez, auditorea errebokatzeko bidezko kausa izan daiteke.          1. 9.4. Zaintza obligazioa eta sekretu obligazioari mugak. KontuenAuditoriari buruzko Legeak 14. artikuluan dokumentazioaren zaintza obligazioa eta sekretu obligazioaren mugak erregulatzen ditu.                                 Zaintza obligazioa Auditoreek etaAuditoria Sozietateek egindako ikuskaritzei buruzko dokumentazio guztia gorde eta zaindu behar dute, txostenean agertzen den iritziaren oinarri diren lan paperak barne direla. Beraz, iritzi teknikoa lortzera zuzenduta dauden eta bere jardueraren froga diren laneko dokumentazio guztia gorde eta zaindu behar dute. Dokumentazioa gordetzeko eta zaintzeko obligazioaren epea auditoria txostenaren datatik kontatzen hasita 5 urtekoa izango da (Legearen 24. eta Erreglamenduaren 58. art.k), baina dokumentazio horrek erreklamazio edo judizio batean froga bezala balio badu, epea ez da beteko sententzia edo erabaki judiziala egiten den arte. Arau hau haustearen efektuak: a) Dokumentazioaren zaintza obligazio hau hausten bada, honen ondorioz sortu daitezken kalte-galerengatik erantzukizun zibila izan dezake auditoreak. b) Erantzukizun administratiboa. Kasu batzuetan obligazio hau ez betetzeak erantzukizun administratiboa sor dezake, arau-hauste hau oso larria izan daitekelarik.  5 
