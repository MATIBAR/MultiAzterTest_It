                                                   ALGORITMOA ETA FLUXU DIAGRAMAK                             DATU SINPLEEN ERABILERA                 Meatze eta herri obren injinerutza teknikoko unibertsitate eskola Irakaslea: Eli Alberdi       II. ATALA. ALGORITMOA ETA FLUXU DIAGRAMAK. DATU SINPLEEN ERABILERA     AURKIBIDEA 1.- Zer da algoritmo bat? 2.- Algoritmo baten propietateak: 3.- Fluxu diagramak. 4.- Oinarrizko arauak. 5.- Aldagaiak eta eragiketak. 6.- Operatzaile motak: 6.1- Aritmetikoak. 6.2- Erlaziozkoak. 6.3- Logikoak. 6.3.1- NOT. 6.3.2- AND. 6.3.3- OR. 7.- Fluxu diagramen zenbait adibide. 8.- Mathematica-ko zenbait agindu.   FLUXU DIAGRAMAK 1.- Zer da algoritmo bat? Konputazio Zientziaren (Informatikaren) oinarrizko kontzeptuaalgoritmoada. Hura formalki definitu aurretik intuitiboki zer den azalduko dugu, edo behintzat saiatuko gara azaltzen. Ordenagailuen programazioa zeregin berria da, baina “programazioa” funtsean arazoen soluzioa bilatzeko metodoa da eta esan genezake arazoak bezain zaharrak direla haien ebazpideak.Planteaturiko arazo bat soluzionatzeko lau urrats betetzen dira, ordenagailuen programazioan beteko ditugunak:  1.Arazoaren ulermena. Problema zehaztasunez deskribatu beharra dago, hau da, zer egin behar den prezisio osoz jakitea ezinbestekoa da. Urrats hau ez da beti behar bezala betetzen eta oso ondorio txarrak ekartzen ditu. 2.Arazoa ebazteko plana egin. Zer egin behar den ziurtasunez dakigunean bestelako galderak erantzun genitzake, arazoari nola ekingo diogun bidea erakusten digutenak: Zer baliabide daukagu? Zer nolako tresneria? Nolakoak dira langileak? Zer epetan amaitu behar da? Zerbait erosi behar da? Errekurtso edo baliabide guztiak nola konbinatuko dira? 3.Plana gauzatu. Zer egin behar den dakigunean eta nola egingo den hausnartu ondoren lanean hasiko gara, helburu zehatza lortzeko plangintza egokiarekin. 4.Soluzioa ebaluatu. Gure produktuak hasierako espezifikazioak betetzen ditu?   Soluzioa bilatzeko lau urrats horietan ez da esan arazoak Informatikoa izan behar duenik, Informatikaren mundura jauzi eginez problema bati erantzuten dion programa lortzeko lau urratsak hauek dira: 1.Arazoaren definizioa 2.Algoritmoa asmatu 3.Algoritmoa programa bezala idatzi 4.Soluzioa ebaluatu   Beraz programa bat idatzi aurretik algoritmo bat sortu beharra daukagu. Baina algoritmoa zer da?Algoritmo batek lan bat egiteko jarraitu beharreko metodoak edo pausoak zeintzuk diren deskribatzen du. Algoritmo bat instrukzioen multzo edo sekuentzia bat da, zeintzuek era egokian exekutatzen badira, nahi dugun emaitza bueltatzen dute. Informatikakoak ez diren zenbait algoritmoren adibideak dira: sukaldeko errezeta bat, etxeko tresna bat instalatzeko manual bat, etxe bat eraikitzeko instrukzioak jasota deuden plano bat, e.a.   2.- Algoritmo baten propietateak: Algoritmo baten propietateak lau dira: - Finitua izatea: pauso kopuru finitu batez osatua egon behar du. - Definitua izateko gaitasuna: pauso bakoitzak era zehatz batean definituta egon behar du. - Sarrera multzoa: algoritmoko hasierako datuak zehaztu behar dira. - Irteera multzoa: Algoritmoak ematen dizkigun emaitzen multzoa da. - Eraginkortasuna: Egin beharreko eragiketak oinarrizkoak izan behar dute, honela bakarrik lortuko baitu prozesatzaileak eragiketa hauek era zehatz batean eta denbora finituan egin ahal izatea.   3.- Fluxu diagramak: Eskema eran algoritmo bateko instrukzioen sekuentzia edota prozesu bateko pausoak adierazteko dauden teknikak dira. Algoritmo bat eragiketez, erabaki logikoez eta errepikatzen diren zikloez osatua dago eta sinbolo estandar batzuen bidez adierazten dira. Honela, elipseak erabiltzen dira algoritmo bat hasteko edo bukatzeko, erronboak erabiltzen dira datuak konparatzeko edo erabakiak hartzeko, e.a. Fluxu diagrama izena jasotzen dute erabiltzen ditugun sinboloak instrukzio sekuentzia batez edo gezi bidez adierazitako pausoetan konektatzen direlako. Algoritmo batek problema bateko emaitzak zehazten ditu. Programazioko lengoia batera itzultzen denean, errazagoa da programa depuratzea algoritmoaren fluxu diagrama erabilita kodigoaren lerroak erabilita baino. Gainera, fluxu diagramek beste pertsona batzuei erraztu egiten diete planteatutako emaitzeko sekuentzia logikoa eta problemen soluziobideko edo prozesuko pausoak adierazteko dokumentazio bezala erabilgarriak dira. Azkenik, problema bat ebatzi behar dugunean, lehenengo eta behin emaitza oso orokorra emango digun algoritmoa diseinatzen da. Ondoren, fluxu diagrama egiten da, era eskematiko baten problemaren emaitza adierazten duena eta hau erabilita programazioko lengoaiaren bat erabiliz programa idazten dugu. Programa bat idaztea erraza da, erabiltzen dituen arau sintaktiko eta semantikoak eta instrukzioak ezagutzen baditugu. Sormen-lan intelektuala, pentsamendu sakon bat eskatzen duena, arrazonatzeko gaitasun malgu eta kritiko bat eskatzen dituena, fluxu diagrama eraikitzea da, zeinek problemaren emaitza xehatua (detallado) adierazten duen. Fluxu diagrama edo organigrametan erabilitako sinboloak hauek dira:                                                                                                                                                                                                 Hasiera/                                                                                                                                                                                                 amaiera                                                                                                                                                                                                                                                                                                                                                 Erabakia:                                                                                                                                                                                                 Diagrama                                                                                                                                                                                                                                                                                                                                                Bi daturen                                                                                                                                                                                                 bateko hasiera                                                                                                                                                                                                                                                                                                                                          arteko                                                                                                                                                                                                 eta amaiera                                                                                                                                                                                                                                                                                                                                             konparaketa                                                                                                                                                                                                 adierazteko                                                                                                                                                                                                                                                                                                                                             adierazten du                                                                                                               80 
