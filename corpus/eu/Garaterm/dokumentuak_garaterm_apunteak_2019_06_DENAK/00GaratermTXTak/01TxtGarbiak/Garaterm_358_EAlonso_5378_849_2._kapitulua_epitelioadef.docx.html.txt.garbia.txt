           EPITELIO EHUNA  EPITELIOEN OROKORTASUNAK: ESANGURA BIOLOGIKOA ETA GIZAKIAN DITUEN EZAUGARRI OROKORRAK Epitelio-ehunean zelulak estuki daude atxikituak. Era desberdinetara antola daitezke, baina beti elkarrengandik oso estu kokaturik, zelulen arteko loturen bitartez. Epitelio-zelulen artean dagoen matrizea oso urria da, egitura gabekoa, orokorrean. Epitelioek gaineztadura libreak gaineztatzen dituzte, bai gorputzaren kanpoko gaineztadura, bai gorputzaren barrunbeak eta hodien estaldurak, kanpoaldearekin komunikatuta daudenak eta ez daudenak. Epitelioak ere guruinak osotzen ditu, bai parenkima edo eremu jariatzailea, bai hodi iraizleak. Hauez guztiez gain, beste epitelio zelula batzuk ere zentzumen hartzaile gisa funtzionatzen dute.  Hurrengoak dira epitelio-zelulen ezaugarriak: - Zelulak oso estuki atxikituta daude, lotura komunikatzaileen bitartez. - Morfologikoki eta funtzionalki zelula polarizatuak dira. - Zelulen oinaldea xafla basal bati dago atxikituta. - Ehun abaskularra da.  Asko dira epitelioek betetzen dituzten funtzioak. Estaldura-epitelioek muga berezi bat eratzen dute epitelioaren azpiko ehun konektiboaren eta kanpoaldearen, barneko barrunbeen edo odol-hodi edo linfa-hodien likidoen artean. Beste funtzio batzuk izanda ere, epitelioak babesten gaitu, muga selektiboa da non sustantzia espezifikoen elkartrukea errazten edo eragozten den. Babes-funtzioaz gain (adib. epidermisaren epitelio geruzatu lau keratinizatuarena; 1. Irudia, edo hestegorriaren epitelio lau geruzatu ezkatatsua; 2. irudia), beste hainbat funtzio betetzen dute epitelioek: xurgapena (adib. hestearen epitelio zilindriko bakuna, 3 irudia; edo giltzurrunen hurbileko hodi bihurgunetsuen epitelio kubiko bakuna, 4. irudia), jariapena (adib. urdailaren epitelio zilindriko bakuna), gasen trukaketa (albeoloen epitelio lau bakuna eta odol-hodien endotelioa; 5. irudia), materialen garraioa (epitelio baten azaletik gertatzen da, zilioen mugimenduari esker, adibidez edo epitelioaren zeharkakoa bai konektibotik bai konektibora) eta hartzailea (kanpoko estimuluen harrera). Epitelio batek funtzio bat edo gehiago eduki ditzake eta funtzio hori/ek betetzeko ezaugarriak azaltzen ditu. Geruza maila altuak iragazgaiztasunarekin daude erlazionatuta, babesarekin, hortaz. Zelulen altuera beren xurgapen edo jariapen funtzioarekin erlazionatzen dira.  EPITELIO-ZELULEN ESPEZIALIZAZIOA ETA SAILKAPENA Ohiko epitelioen sailkapena guztiz deskriptiboa da, bi ezaugarritan oinarrituta: gaineztadurako zelulen itxura eta geruza maila. Hortaz, terminologian ez da funtzioa islatzen, egitura baizik. Epitelio ehunabakuna(geruza bakarrak osotzen badu) edogeruzatua(2 geruza baino gehiago badauka) izan daiteke. Epitelioa osotzen duen zelulen itxura izan daiteke: laua (zelula zapalak), kubikoa (zelula karratuak) edo zilindrikoa (zelula altuak). Epitelio geruzatuan zelulen itxura aldakorra izan arren, kanpoko geruzaren zelulen forma da epitelioa deskribatzeko erabiltzen dena. Goiko eremuaren beste ezaugarri edo osagai batzuk ere epitelioaren azpisailkapenerako erabiltzen dira (zilioak edo keratinizazioa, adibidez). Aurrekoez gain, badaude beste bi epitelio berezi: Epitelio sasigeruzatua, epitelio bakuna da, nahiz eta geruzatua iruditu, zelula guztiak xafla basalarekin kontaktuan baitaude (ikusi trakea 6. Irudian). Urotelioa edo trantsizio epitelioa, gernu-bideak estaltzen dituen epitelio berezia da, bolumen desberdinetara egokitzeko gaitasuna daukana (ikusi maskuria 7. Irudian). Hurrengo taulan estaldura-epitelio motak deskribatzen dira. irudia                                                                                                                                                                                                                                                                                                                                                                                                                                                                                                                                                            sailkapena    Non             Funtzio                                                                                                                                                                                                                                                                                                                                                                                                                                                                                                                                                                                                 nagusiak   Azinar                                                                                                                                                                                                                                                                                                                                                                                                                                                                                                                                  Are exokrinoa    Adenomero konposatua                                                                                                                                                                                                                                                                                                                                                                                                                                                                                                                                               borobiltsuak                                                                                                                                                                                                                                                                                                                                                                                                                                                                                                                                                          zelula serosoz                                                                                                                                                                                                                                                                                                                                                                                                                                                                                                                                                          osatuak Tubuloazinar                                                                                                                                                                                                                                                                                                                                                                                                                                                                                                                            Listu-guruin     Adenomero konposatua                                                                                                                                                                                                                                                                                                                                                                                                                                                                                                                              masailezurpekoa, adarkatuak                                                                                                                                                                                                                                                                                                                                                                                                                                                                                                                                         ugatz-guruina    tubularrak eta                                                                                                                                                                                                                                                                                                                                                                                                                                                                                                                                         eta malko-       azinarrak                                                                                                                                                                                                                                                                                                                                                                                                                                                                                                                                         guruina  Guruin exokrinoen zelula jariatzaileek mukia edo osagai proteiko oso glikosilatua edo osagai proteiko ez glikosilatu edo gutxi glikosilatua jariatzen dute, horren arabera, adenomeroak mukosoak, serosoak edo mistoak izan daitezke, azkeneko kasuan mota bietako zelula jariatzailez osatuta badago (12. Irudia). Jariakin mukosoa likatsu eta lodia da, adibidez zelula kaliziformeek, mihipeko listu-guruinek edo urdaileko guruinaren gainazaleko zelulek jariatutakoa. Zelula hauen jariakinaren konposaketa glikosilazio maila-altuko proteinak dira, oligosakarido anionikoetan aberatsak. Muzinogeno pikorrak zelularen barruan PAS positiboak dira. Ohiko prestakinetan, mukia hidrodisolbagarria denez, zelulen zitoplasma zuri (hutsik) agertzen da HE-z tindaturiko gertakinetan. Nukleoa oinaldeko mintz plasmatikoaren kontra agertzen da, zapala. Zelula serosoek, ordea, ez-glikosilatu edo gutxi glikosilatuta dauden osagai proteikoak jariatzen dituzte. Parotida listu-guruina edo areako azinoak serosoak dira, esate baterako. Zitoplasma apikala biziki tindatu ohi da eosinarekin eta nukleoa borobil agertzen da. Nukleoaren inguruko zitoplasma basofiloki tindatzen da, erretikulu endoplasmatiko bikortsu oso garatua izatearen ezaugarria da. Guruin batzuen azinoek zelula serosoz zein mukosoz daude osatuta, azino mistoak deritze. Listu-guruin masailezurpekoa, adibidez. Kasu honetan, ohiko prestakinetan, erdi ilargi itxurako azinoak ikusten dira HE tindaturiko gertakinetan. Zelula serosoak mukosoen inguruan antolatuta, guruinaren argitik at. Azino mistoei ere, artefaktu hau dela eta, Giannuzzi edo von Ebner ilargi- erdiak deritze. Antolakuntza hau prozesamenduaren ondoriozko artefaktu bat baino ez da, eta azinoaren zelula jariatzaile guztiek guruinaren argira jariatzen dute euren jariakina. Adenomero batzuk inguratuz, orokorrean azinoak inguratuz, zelula mioepitelialak daude. Zelula hauek ez dute funtzio jariatzailerik, uzkurtzailea baizik. Epitelio-zelula eraldatuak dira, zapalak, azinoaren inguruan antolatuta. Nerbio-sistema autonomoaren menpe, zelula mioepitelialen uzkurketak adenomeroaren zelula jariatzaileen jariakinaren kanporaketan laguntzen du.    1. Guruin_endokrinoak Guruin endokrinoen zelula jariatzaileek ehun konjuntibora jariatzen dute (barnera, zelularen oinarrira, xafla basalera) eta konjuntibotik odol-hodietara sartzen da jariakina (hormonak) organo edo ehun patura garraiatua izan dadin. Beraz, hodi iraizle gabeko egiturak dira. Sistema bat osotzen dute: Sistema endokrinoa. Histologikoki guruin exokrinoek azaltzen duten egitura baino sinpleagoak dira. Kapsulatuak agertzen dira beti, lobulusketan banatuta eta estroma nahiko eskasarekin.  EPITELIOEN HISTOGENESIA Epitelioak enbrioiaren hiru geruzetatik garatzen dira. Ektodermotik garatzen dira: Gaineztadura-ektodermoak ematen ditu hurrengo egiturak:     * Epidermisa eta bere anexoak     * Begiko kornea eta kristalinoa     * Esmaltea     * Belarri barruko osagaiak     * Adenohipofisia Neuroektodermotik garatzen dira:     * Hodi neurala eta bere deribatuak: NSZ eta ependimoa, guruin pineala,       neurohipofisia, begi, belarri eta sudurraren epitelio sentsoriala.     * Gandor neurala eta bere deribatuak: NSP-aren osagaiak (gongoil, nerbio       eta glia), guruin suprarrenaleko muineko zelulak, APUD zelulak,       melanoblastoak, mesenkima zefalikoa eta bere epitelio-deribatuak       (kornearen atzeko epitelioa edo odol-hodien endotelioa) Mesodermotik garatzen dira hurrengo egiturak:     * Giltzurrun, gernu-bide eta ugal-aparatuko epitelioa eta ehun konjuntiboa     * Perikardioa, pleura eta peritoneoa gaineztatzen duen mesotelioa     * Bihotza, odol-hodiak eta linfa-hodiak gaineztatzen duen endotelioa.     * Kortex suprarrenala     * Epitelio seminiferoa, bide espermatikoen epitelioa eta ugal-bide       femeninoak Endodermotik garatzen dira hurrengo egiturak:     * Arnas-bideen epitelioa     * Digestio-hodiaren epitelioa (ahoa eta uzki eremuetakoa salbu,       ektodermikoak dira eta)     * Digestio-aparatuko guruin estramuralen epitelioa (gibela, area eta       behazun besikula)     * Tiroide, paratiroide eta timoaren osagai epitelialak.     * Tinpano- barrunbearen eta Eustakio tronparen gaineztadura-epitelioa. EPITELIOAREN BERRIKUNTZA Epitelio-zelulen biziraupena epitelioarena baino askoz laburragoa da. Bai gaineztadura, bai guruin-epitelio gehienek berrikuntza jarraitua daukate. Epitelio zehatz bakoitzak ordezkapen tasa espezifiko bat dauka. Zelula amapool- a edo biltegia dago epitelio bakoitzaren oinarrian, xafla basalarekin kontaktuan eta zelula amen mitosiek epitelioaren ordezkapena sustatzen dute. Epitelio batzuen ordezkapen tasa altua da (hestearen epitelioa edo epidermisarena, adib.) eta epitelioa heriotza-mitosi egoera orekatuan dago. Beste kasu batzuetan, epitelio zelulen biziraupena luzeagoa da eta heldutasuna lortzen denean mitosiak oso urriak dira (gibelean, adib.). Dena den, traumatismo fisiko edo hondamen toxiko baten ondorioz, gibelaren parenkima osatzen da zelula sanoen ugalketa aktiboari esker. 
