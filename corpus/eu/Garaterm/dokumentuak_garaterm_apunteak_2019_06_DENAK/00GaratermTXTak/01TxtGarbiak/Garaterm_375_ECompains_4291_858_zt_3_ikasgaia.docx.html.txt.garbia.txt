                                               Zuzenbidearen Teoria. 2014/2015 ikasturtea                                                      Eneko Compains Silva (EHU)  3. IKASGAIA: ARAU JURIDIKOAK      1. LENGOAIA ETA ARAUAK       * Orokorrean, oso onartua dago Zuzenbidea lengoaia dela (nahiz eta beste       gauza batzuk ere izan daitekeen); arau juridikoak soilik lengoaiaren       bidez existitu eta transmititzen direla, esaldien bidez alegia.       * Normalean lengoaiari funtsezkolau_funtzioegozten zaizkio:           o Deskriptiboa: “Ezagutzera emateko” funtzioa betetzen du,             informazioa transmititu, egoera bat deskribatu. Hauxe da hizkuntza             zientifikoa, eta printzipioz, komunikabideen lengoaia ere behar             luke. Adibidez: “Hegaztiek hegan egiten dute”.           o Aginduzkoa(Preskriptiboa): batzutan, lengoaiaren bidez ez dugu             errealitate baten berri eman nahi, baizik eta besteen jokamoldean             eragin nahi dugu: aginduak, debekuak, eskariak, gomendioak,             erreguak... Adibidez: “Isiltasuna gorde”, “Telefonoa itzali”.           o Espresiboa edo adierazkorra:emozioetarako deia da esanguratsua             hemen; hartzailean gogo-aldarte (estado de animo) zehatz bat             eragitea.Adibidez: lengoaia poetikoa, antzerkikoa...           o Operatiboa: lengoaiaren bidez errealitatea aldatzen denean. Hitz             soilekin “gauzak egiten direnean”. Adibidez: apaizak “nik             batailatzen zaitut” esaten duenean, ez da soilik informatzen ari;             ez da zure jokamoldean eragiten ari; zerbait egiten ari da:             elizaren sakramentu bat bete. Bada, zuzenbideko ekintza formal             askotan lengoaiaren erabilera hau oso ohikoa da.       * Arauak, jakina, aginduzko lengoaiaren barruan egongo lirateke.     * Lengoaian ere,beste_sailkapen_batean,_hiru_mailaezberdindu egiten dira:       sintaktikoa, semantikoa eta pragmatikoa. Honek aginduzko lengoaia       ezberdintzen lagunduko digu.           o Maila sintaktikoa (hitzen forma eta ordenatzeko modua): hizkuntza             deskriptiboa normalean indikatiboan adierazten bada, aginduzko             lengoaia eradeontikoan1adierazten da, aginduzko, gomendiozko edo             derrigorrezko enuntziatuen bidez.                 # Gaur Zuzenbide klasea izan dugu. Indikatiboa.                 # Zorrak ordaindu behar dituzu / hiltzea debekatua.Deontikoa.           o Maila semantikoa (sinbolo linguistikoen esanahia): hitzek esanahi             informatiboa edo aginduzkoa izan dezakete. Nahiz eta gauza beraz             hitz egin.                 # Lege hausteak egiten dituztenak zigortuak dira. Esanahi                   deskriptiboa.                 # Lege hausteak egiten dituztenak zigortuak behar dute izan.                   Aginduzko esanahia.           o Maila pragmatikoa (hitzen esanahia baino, hitzak zein helbururekin             erabiltzen diren): aginduzko lengoaiarekin hartzaileen jokamoldea             baldintzatu nahi da.                 # Adibidez: atea itxiko duzu? Ixilduko zara? Ez da galdera,                   eskaera edo agindua baizik.       * Aipatutako guztiarekin, 3 arazo sor litezke. Azken biak tratatuko.           o Batetik, ez dirudi aginduzko lengoaia deitu duguna beti agindu edo             debeku forma hartzen duenik. Gomendio eta eskaerek helburu bera             lukete.           o Bigarrenik, hizkuntza legislatiboan, enuntziatu askok ez du deus             agindu edo debekatzen, baizik eta baimendu. Arau permisiboak dira.           o Eta azkenik, arauak diren batzuek ez dute ez agindu, ez debekatu ez             eta baimentzen ere (printzipioz). Arau eratzaileak dira.     * Arau_permisiboak(baimen arauak):           o Adibidez: “askatasun ideologikoa bermatzen da...” (KE 16.1 art.);             “asoziazio eskubidea aitortu egiten da...” (KE 22 art.). Enuntziatu             hauek arauen aginduzko izaera errefusatu egiten dute?                 # Printzipioz ez. Arau baimentzailea, kasu honetan, debeku                   baten ukazioa bezala interpretatu liteke.           o Adibidez: “Espainolek lur eremu nazionaletik zirkulatzeko eskubidea             dute” (KE 19.1 art). Horrek esan nahi du espainolek zirkulatzeko             baimena dutela, edota debekaturik dagoela zirkulazio hori             eragoztea.       * Arau_eratzaileak: aginduzko arauek gertakari naturalak arautzen dituzten       bitartean, arauarekiko independente eta aurretiazkoak direlarik (hil,       zauritu, zirkulatu), arau eratzaileek araurik gabe existituko ez       liratekeen gertakariak arautzen dituzte.           o Adibidez: ezkontza, edo adin gehiengoa.           o Egile batzuentzat, arau hauek beste aginduzko arauen parte baino ez             dira. Adin gehiengoa, eskubide edo betebeharrak ezartzen dituzten             arauen parte da.        1. ARAUEN EGITURA       * Normalean, 8 elementu ezberdindu izan dira arauen egituran: izaera,       edukia, aplikazio baldintzak, autoritatea, subjektua, aukera,       promulgazioa, santzioa. Lehen hiruek nukleo normatiboa osatuko lukete.       * Nukleo_normatiboa:             o Izaera: arauak arautzen duen edukiarekiko ze helburu dauka? Ze             modalitate deontiko dauka arauak? Agindu edo egitera derrigortu;             debekatu edo ez egitera behartu; baimendu, egitera edo ez egitera.           o Edukia: zer da baimendu, debekatu edo agintzen dena? Hil,             lapurtu...             o Aplikazio baldintza(condición de aplicación): arauaren edukia bete             dadin bete beharreko baldintzei egiten die erreferentzia.                 # Adibidez: atea itxi aginduan, ateak irekia egon behar du.       * Aginduen_(preskripzioen)_elementuak:             o Autoritatea: araua sortzen edo emititzen duen agentea da. Pertsona             fisiko bat edo organo juridiko bat izan daiteke.                 # Ikuspegi honetatik arauak pertsonalak edo inpertsonalak izan                   daitezke, eta baita autonomo edo heteronomoak. Autonomoak,                   arauaren egile eta hartzailea berdinak direnean. Heteronomoa,                   beste subjektu batengatik egina datorrenean. Printzipioz,                   arau juridikoak heteronomoak dira, eta moralak autonomoak.                 # Arauak juridikoak dira, funtsean, arauaren autoritatea                   subiranoarena denean.             o Subjektu normatiboa: araua zeini zuzentzen zaie? Subjektu             normatiboei, alegia, baldintzak ematekotan, arauak jasotzen duen             agindu edo debekua bete behar dutenei.                 # Ikuspegi honetatik agindu orokor eta partikularrak                   daude.Lehenengoak, jendarte oso bati zuzenduak; bigarrenak,                   norbanako bati edo batzuei.             o Aplikaziorako aukera(ocasión de aplicación): debekatua, agindua edo             baimendua dagoen hori egiteko momentu eta tokiari egiten dio             erreferentzia; Arauaren edukia bete egin behar den espazio eta             tokiari.                 # Araua udal baterako, probintzia baterako, erkidego autonomo                   baterako... izan daiteke. Eta baita muga denboralik gabekoa                   ala denbora zehatz baterako egina.       * Aginduzko_arauen_beste_elementu_batzuk:           o Promulgazioa: sinbolo sistema baten bidez araua formulatzea da             promulgazioa, orokorrean lengoaia natural batekin, hartzaile edo             subjektu normatiboek ezagutu eta bete dezaten.                 # Promulgazioa eta publikazioa:lehena, jaiotze agiria da                   (partida de nacimiento). Juridikoki, akto formal bat izaten                   da. Bigarrena, mundu guztiarentzat ezagun egitea.           o Santzioa:gaitz batekin mehatxu egitea (zigorra) araua beteko             denaren berme gisa. Autoritateak bere aginduari gehitzen dion kontu             bat da.        1. ARAU JURIDIKOEI BURUZKO IKUSKERA BATZUK       * M. Hart,El concepto de Derecho(1961). Bultzada eman zion ez soilik arau       primario eta sekundarioen ezberdintze akademikoari, baizik eta beste       ideia bati: sistema juridiko baten ezaugarri definitorioa ez da       norbanakoiei zuzendutako jokabide arauak biltzen dituela, baizik eta       bestelako arau batzuk dituela, zeintzuen helburua beste arau batzuk       diren, eta ez norbanakoak.       * Arau_primario_eta_sekundarioak:           o Arau primarioek norbanakoei agindu egiten diete zer egin behar             duten edo zer egin dezaketen.           o Arau sekundarioek forma eta prozedimenduak diseinatu egiten             dituzte, arau primarioak identifikatu, sortu, kendu edota beren             aplikazioa kontrolatzeko.      1. BALIOZKOTASUNA       * Zuzenbidearen lengoaian, edo juristen lengoaian hobeto esanda,       “baliozkotasun” hitza testuinguru ezberdinetan ageri da, beti ere, arauen       edo ekintza ezberdinen ezaugarri edo propietate baten berri emateko,       zeinaren esanahia “existentzia juridikoa” baita.     * Alegia, arau bat baliozkoa da, baliagarria da Zuzenbidearen arabera       existitu egiten denean.     * Zeintzuk dirabaliozkotasunaren_baldintzak? Bi konturi erreparatu behar       zaio: forma eta edukia.       * Baldintza_formalak: 3 klasetakoak dira.           o Eskuduntza formaleko baldintzak: araua organo eskudunak sortu izana             exijitzen da.                 # Adibidez: Ministro batek ezin ditu legeak promulgatu; ezta                   parlamentu autonomiko batek lege organikoak egin ere.           o Prozedimenduzkoak: baliozkotasunak, era berean, araua dagokion             prozedurari jarraiki jaio izana exijitzen du. Arau bakoitzak bere             prozedura propioa izango du.                 # Adibidez: ez da berdina lege batentzat, konstituzio                   batentzat, lege organiko batentzat edota erregelamendu                   batentzat. Dagokion prozedura ez bada jarraitzen, araua ez da                   baliozkoa izango.           o Eskuduntza materialeko baldintzak: arauak, ez daude soilik subjektu             (parlamentu, gobernu) eta prozedura bati loturik, baita erregulazio             eremu material bati, erregulazioaren objektuari alegia.                 # Adibidez: Udal ordenantza batek ezin ditzake delituak                   tipifikatu, delituak lege bidez tipifikatu behar baitira (KE                   25 art)       * Baldintza_materiala. Bakarra da.           o Askoz zailagoa da hau konprobatzea; interpretazioaren menpe dago,             eta arauaren edukiari begiratu behar zaio (baldintza formalak ez).             Jakiteko arau bat bere goreneko lerruna duen beste batekin             kontraesankorra den ala ez bi interpretazio egin beharko dira,             goiko eta beheko arauena.       * Baliozkotasuna, pertenentzia eta existentzia.           o Lehen esan da baliozkotasuna existentzia juridiko esan nahi duela;             alegia, baliozko araua ordenamendu juridikoaren parte dena da.             Honek, baina, zailtasun batzuk sortzen ditu.           o Lehena: Konstituzioari ezin zaio aplikatu, berak ezarri egiten             baitu zeintzuk diren ordenamendu baten parte izateko arauak,             baliozkotasun arauak.           o Bigarrena: badirajarritakoarau batzuk (normas puestas), norbanakoek             errespetatzen dituztenak, baina ez dituztenak betetzen             baliozkotasun irizpide guztiak. Arau hauek existitu egiten dira,             baina ez dira baliozkoak. Existentzia edo existentzia faktikoaren             kontzeptua sortzen da hemen.                 # Beraz ez da berdina baliogabetasuna eta existentziarik eza.           o Guastinik dio arau batek existentziarik ez duela bizio-akats formal             bat duenean (alkate batek lege bat diktatzean) edo bere             elaborazioan inolako prozedimendu arauri jaramonik egin ez             zaionean. Akatsa eskuduntza materialean badago, edo izaera             sustantibokoa bada, araua baliogabea izango da, baina existituko             da. adibidez: tortura arautzen duen lege bat.           o Edonola ere, baliogabetasunaren eta existentzia ezaren arteko muga             ez dago batere argi.        1. ERAGINKORTASUNA       * Eraginkortasun hitzak ez du esanahi unibokoa. Guk hiru nabarmenduko       ditugu. Juridiko/dogmatikoa, politikoa eta soziologikoa.     * Zentzu_juridiko_edo_dogmatikoan: ekintzen eta arauen eraginkortasunaz       mintzo garenean, hauen ondorio edo eraginei egin nahi diegu       erreferentzia, zeinak ordenamenduaren aurreikuspenetan ezarririk       baitaude.           o Eraginkortasuna, beraz, efektu juridikoak sortzeko ahalmena da.           o Adibidez: testamentu bat, salerosketa kontratu bat edo arau bat             eraginkorrak dira, aurrez suposatzen zaizkien eraginak sortzeko gai             direnean.     * Zentzu politikoan: arauari edo ekintzari jarri zitzaizkion helburu       politiko edo sozialak betetzen direnean. Dakigunez, zuzenbidea, proiektu       politiko baten arabera jendartea ordenatzeko lanabes bat da. Egotzi       zaizkion helburuak betetzen baditu, araua eraginkorra izango da. Ez da       beti gertatzen. Are gehiago, batzuetan, kontrako efektuak sortzen dira.           o Honek guztiak bere garrantzia du, ez soilik politikoa, baita             juridikoa ere. Izan ere, Konstituzioak arauek HALABEHARREZ bilatu             beharreko helburu batzuk finkatzen baititu.     * Zentzu soziologikoan: arauaren hartzaileek duten arau betetze mailari       egiten dio erreferentzia. Alegia, ia norbanakoek araua betetzen duten ala       ez. Alegia, hemen eraginkortasuna betetzea da. Zuzenbidearen teorian,       normalean, adiera honi egiten zaio erreferentzia.       * Eraginkortasuna eta baliozkotasuna.             o Esan den bezala, existitzen diren arau guztiak ez dira baliozkoak.             Batzuk, sistemaren parte dira “jarririk” daudelako, eta             eraginkorrak direlako. Eraginkortasun printzipioari jarraiki.           o Horrek esan nahi du baliozkotasuna ez dela eraginkortasunerako             baldintza, edo, nahiago bada, arau eraginkor batek ez duela zertan             baliozkoa izan.           o Baina, alderantziz? Baliozko arau ez eraginkorrak topa ditzakegu?                 # Badirudi Kelsenek, oso limitatuki, onartu egiten zuela.                   Adibidez: BOEan arau bat argitaratzen denean baina inork                   betetzeko aukerarik izan ez duenean.                 # Egoera hau, egonkorra egin daiteke, denboran asko luzatuz.                   Adibidez: KE 60.1 art. Ezarri egiten du nor izango den                   erregearen tutore hau adingabea bada.                 # Kelsenentzat, arau bat denbora luzez ez eraginkor mantentzen                   bazen, orduan bere baliozkotasuna galtzen zuela. Horrela,                   ordenamendutik kanpo geratuko zen eta ez legoke etorkizunean                   aplikatzerik. Fenomeno honidesuetudodeitzen zaio. Desuetudoa,                   existitzen den arau baten baliozkotasuna ezabatzea da.                 # Gauzak horrela, eraginkortasuna, zeina ez baitzen                   baliozkotasunerako baldintza, berau galtzeko aski izango da.                 # Prieto Sanchísentzat honek arazoak zor litzake: zenbat                   desobedientzia ekimen behar dira araua eraginkortasunik                   gabeko bezala jotzeko? Zenbat epailek uko egin behar diote                   bere aplikazioari?                       #  Egia da, kontran, oso arau zaharrak baliozko jotzen                         ahalko genituela, formalki derogatu ez direnak.         1  Betebeharrak tratatzen ditu. Adibidez: Código deontológico, deontología profesional…                                         11 
