                                                                   7. gaia. ATZERRI MONETA      1. SARRERA Atzerri monetako eragiketa batean, ordainketa obligazioa edo kobru eskubidea euroa ez den beste edozein dibisetan egiten denean gertatzen da. Elementu ezberdinen balorazioarako, ondorengo sailkapena egiten du KPOak:     * Diruzko partidak     * Diruzkoak ez diren partidak   Diruzko partidak: diruzaintza eta eskudirua izan ohi dira, hara nola moneta kantitate zehargarri batekin ordaindu edo kobratuko diren aktibo nahiz pasiboak; adibidez diruzaintzan ditugun dibisak, bezeroak, eta hornitzaileak. Diruzkoak ez diren partidak: ordaindu edo kobratuko den moneta kantitatea zehaztu-ezina duten aktibo nahiz pasiboek osatuko dute; adibidez, ibilgetua, izakinak, salmentarako mantendutako finantza aktiboak edo negoziatzeko mantendutako finantza aktiboak.      1. HASIERAKO BALORAZIOA Diruzko nahiz diruzkoak ez diren partidak hasieran baloratzeko, eragiketa erregistratzen den datako kanbio tasa aplikatuz lortuko da. Adibidez:    1. 5.000 dolar erosten dira 1,24€/dolar kanbioan, %1eko banku komisioa       ordainduz.    2. Izakinak erosten dira 2.100 libra esterlinagatik, kanbio tasa 1,62€/libra       esterlina izanik.      1. ONDORENGO BALORAZIOA. DIRUZKO PARTIDAK Diruzko partiden kasuan, balantzearen itxiera datan indarrean dagoen kanbio tasa aplikatuz baloratuko dira. Aldaketak, galdu irabazien kontuan islatuko dira, ondorengo kontu-sailak erabiliz: (668) Kanbio diferentzia negatiboak atzerri monetan (768) Kanbio diferentzia positiboak atzerri monetan                       DATA                            KOTIZAZIOA                2XX1-05-03                          1,90 $/€                2XX1-05-04                          1,91 $/€                2XX1-05-05                          1,89 $/€                2XX1-05-06                          1,90 $/€ ADIBIDEA: Demagun 2XX1-05-03-an 1000 dolarren erosketa egin dela dolarraren kotizazioa ondorengoa izanik:             Aurreko adibidea jarraituz. Izakinak erosten dira 2.100 libra esterlinagatik, kanbio tasa 1,62€/libra esterlina izanik. Ekitaldi itxieran, ondorengo egoerak independenteki adierazi:          a. Kanbio-tasa 1,70€/libra esterlina da          b. Kanbio-tasa 1,50€/libra esterlina da.          1. ONDORENGO BALORAZIOA. DIRUZKOAK EZ DIREN PARTIDAK eta KOSTU HISTORIKOAN       BALORATUTA DAUDENAK. Transakzio-datako kanbio-tasa aplikatuz baloratuko dira. Atzerri-monetan izendatutako aktibo bat amortizatzen bada, amortizaziorako zuzkidurak eurotako zenbatekoaren gainean kalkulatuko dira, hasieran erregistratu zen datako kanbio-tasa aplikatuta. Horrela lortutako balorazioa ezingo da izan, geroko itxiera bakoitzean, une horretako zenbateko berreskuragarria baino handiagoa. Zenbateko berreskuragarria kalkulatzeko, behar izanez gero, itxierako kanbio-tasa aplikatuko da, hau da, urte horretako kontuen itxiera-egunekoa. Aktibo finantzarioei buruzko arauan xedatutakoaren arabera, enpresa partaidetu baten ondare garbia erabaki behar bada, balorazio-datan egon litezkeen plusbalio tazituei dagokien balio-zuzenketa eginda, itxierako kanbio-tasa aplikatuko zaie ondare garbiari eta data horretan dauden plusbalio tazituei.        1. ONDORENGO BALORAZIOA. DIRUZKOAK EZ DIREN PARTIDAK eta ARRAZONAMENDUZKO       BALIOAN BALORATU DIRENAK. Arrazoizko balioa erabakitzen den eguneko kanbio-tasa aplikatuz baloratuko dira eta ekitaldiko emaitzan erregistratuko dira balorazio-aldaketengatik galdu- irabazi kontura eramandako kanbio-diferentzia guztiak.    
