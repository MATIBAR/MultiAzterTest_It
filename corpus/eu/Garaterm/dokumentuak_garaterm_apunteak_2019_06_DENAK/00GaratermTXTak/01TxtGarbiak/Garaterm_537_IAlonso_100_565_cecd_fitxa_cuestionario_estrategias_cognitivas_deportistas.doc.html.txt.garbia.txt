                                     CECD– FITXA TEKNIKOA   - JATORRIZKO IZENA: “Cuestionario de estrategias cognitivas en deportistas” (CECD)  - AUTOREAK: J.A. Mora, J. García, S. Toro eta J.A Zarco. (1995)  - ADMINISTRAZIOA: Banaka edo taldeka.  - IRAUPENA: Aplikaziorako 20 minutu inguru, eskuartze saioen luzapena aldakorra izan daiteke.  - APLIKAZIO-ADINA: Edozein kirolari, umeak kenduta.  - ADIERAZPENA: Kirolariek arazo ezberdinen aurrean erabiltzen dituzten estrategiak identifikatzea da helburu nagusia. Azpi helburuak hiru izango lirateke; kirolariari aurkezten zaizkion egoerak, arriskutsuak bezala identifikatzen badituen zehaztea betetik, bestetik egoera horren aurrean zer nolako estrategia hartzen duen ezagutzea eta, azkenik, estrategia horiek eskuartze kognitibo-konduktualean aurkezten diren ereduekin bat datozen ala ez identifikatzea.  - TIPIFIKAZIOA: Lagina kirolariez osatua egon beharko da. Tipifikazioa egiteko ez dira laginak erabili beste antzeko frogekin korrelazioa neurtzeko; baizik eta kirolean adituen analisiak eskatu dira bere egokitasuna zehazteko.  - MATERIALAK: Eskuliburua fundamentazio teoriko, baliagarritasuna, eta zuzenketa zein interpretazio arauekin. Erantzun posible ezberdinen koadroa eta eskuartzea diseinatzeko lan sesioen adibideak, bakoitzak arazo ezberdinak landuz. Erantzun orria. Thurstone eskala ereduko 21 itemekin.                           CECD TESTAREN DESKRIBAPENA  - Thurstone eskala ereduko 21 item. Epaile ezberdinen aldez aurreko judizioa izango da, erantzunen heldutasun puntuan zehaztuko duenak.  - Sistema kognitibo erantzunak ( puntuazio bakarra)  - Erantzun zehatzak (lau aukera ezberdin item bakoitzean) , balidatzeko adituen iritzia erabiltzen da.  - Elaboraziorako arazo bezala identifika zezaketen egoera desberdin planteatu zituzten kirolean zenbait adituek. Beraz epaileen alde aurreko judizioa ezinbestekoa da. Hiru faktore ondorioztatzen dira judizio horretatik: 1.- Eraginkortasun kognitiboa: Kirol ekintzak bere barne hartzen dituen arazo ezberdinei aurre egiteko kirolariek dituzten abilezi kognitiboak. Beti ere kontuan hartuz, abilezi horien ostean estrategia eraginkorrak martxan jartzen diren ala ez. 2.- Kirol heldutasuna: kirolariek kirol ekintzan ematen diren arazo ezberdinak, lehiaketari berezkoak zaizkion elementu bezala hartzeko duten, edo izan beharko luketen ahalmena. Beraz, arazo horiek norberaren eta taldearen errendimendutik kanpo geratzen diren elementuak direla ulertzea. 3.- Desorientazio kognitiboa: Subjektuak kirol eremuan agertzen zaizkion arazoen aurrean zuzenak ez diren erabakiak hartzeko joera adierazten du.  - Aplikatzeko eta zuzentzeko erraza. Hiru talde ondorioztatzen ditugu, kirol heldutasun dutenak, kognitiboki eraginkorrak eta soluzioak bilatzeko desorientatuak daudenak.  - Eskuliburua eskuartze plangintza baten 10 sesio planteatzen ditu, kirolariek gehien aurkezten dituzten arazoak kontuan hartuz. Horiek dira: 1 lehiaketaren aurreko hertura, 2 porroti beldurra, 3 aurkarien erasoei beldurra, 4 arbitroei hanka sartzeei beldurra, 5 taldekideekin, entrenatzailearekin edo zuzendariekin giro txarra, 6 konfiantza gehiegi izatea, 7 norberaren akatsak, 8 norbere buruari gehiegi eskatzea, 9 aurkako emaitza eta 10 lesioaren bat izateari beldurra.                              APLIKAZIOKO BALDINTZAK  - Subjektuak askatasunez, lan egiteko aukera izatea, bakoitzak berarena bete ahala izateko.  - Pasazioaz arduratuko den profesionalak material guztia alde aurretik prestatuko du, eta testa betetzen ari diren bitartean agertu litezkeen zalantzei erantzun beharko dio.  - Garrantzitsua izango da, konfiantza giro bat sortzea, subjektuek itemei ziurtasunez erantzun dezaten.  - Zenbait argibide eman beharko dira: subjektuei azalduko beharko zaie, besteak beste, zergati pasatzen zaien tresna hau, zein bat bere baliagarritasuna. Azalpen guztien ostean galdetuko zaie ea eginbeharreko guztiz ulertu egin duten, gogoraraziko zaie berriz “x” batekin markatu behar dutela, beraien ustez zuzena den erantzuna markatzeko.  - Eskatuko zaie egoera guztiei erantzutea, bakarra utzi barik.  - Ez dago froga betetzeko denbora zehatzik. Dena den, 20 minuturekin nahiko izan beharko luke.                         ZUZENKETA BIDEAK ETA INTERPRETAZIOA  - Zuzenketa hasi baino lehenago ziurtatu item bakoitzeko erantzun bakarra markatua dagoela.  - Zuzentzen hasteko erantzun orriari buelta emango zaio. Alea auto-zuzentzen denez soilik faktore bakoitzean zenbat erantzun puntuatzen duten zenbatu beharko dugu.  - EC (eraginkortasun kognitiboa), MD (kirol heldutasuna) eta DC (desorientazio kognitiboa) faktoreetan puntuazio bat lortuko dugu. Balio hori zati 21 egingo dugu portzentajek lortzeko. Horrela zeinak gailentzen den jakingo dugu.  - CECD balio hezitzailea du, aspektu garrantzitsuen inguruan informazioa ematen duelako. Informazio hau ordea metodo kualitatiboen bitartez ziurtatua izan beharko da, hala nola, behaketak, elkarrizketak, dokumentuen errebisioa eta abar.  - Emandako erantzunen arabera hiru taldetan sailkatu ahal izango ditugu subjektuak:  1.- Kirol heldutasunean nabarmentzen diren subjektuak: Hauek planteatutako egoerak ez arazotsuak bezala ikusiko dituzte, baizik eta lehiaketaren konplexutasunean integratzen diren egoera ezberdinak.  2.- Eraginkortasun kognitiboan nabarmentzen diren subjektuak: Kirolari hauek planteatutako egoeren aurrean hartzen dituzten estrategiak eredu kognitibo konduktualarekin bat datoz, beraz eraginkorrak izaten ohi dira beraien erabakietan.  Bi multzo hauetan sartu diren kasuak ziurtatzeko zenbait tresna erabil dezakegu, nortasun edo herstura neurtzen duten tresnen ildokoak.  3.- Azkeneko multzo honetan sartzen diren subjektuak ez dute asmatuko beraien erabakietan, eta asmatzekotan oso gutxitan izango da. Beraien erantzunak ez dira heldutasun edo eraginkortasun adibide izango   -4- 
