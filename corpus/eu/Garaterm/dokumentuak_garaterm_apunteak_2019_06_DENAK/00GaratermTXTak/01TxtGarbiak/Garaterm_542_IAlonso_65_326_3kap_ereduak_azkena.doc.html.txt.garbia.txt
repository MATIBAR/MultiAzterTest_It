                                         3. gaia. EBALUAZIOKO EREDUAK                                                                     KAPITULUAREN HELBURUAK      * Ebaluazio psikologikoa eta diziplina honetan horrekin loturik agertzen       diren  beste kontzeptuen artean ezberdintzen jakitea.     * Ebaluazio psikologikoak, diziplina gisa, izan duen bilakaera eta       historiaren mugarriak ezagutzea.     * Psikologiaren baitan dauden ereduen arabera ebaluazio psikologikoa nola       ulertzen den jakitea.     * Eredu psikologiko bakoitzerako ebaluazio psikologikoaren metodologia eta       teknika erabilienak zeintzuk diren ezagutzea.            1. SARRERA  Psikologia zientzia gisa kontsideratua izan denetik paradigma, eredu edo marko teoriko desberdinak egon dira, garai batzuetan batzuk besteak baino errotuagoaz eta zabalagoak izan direnak, baina beti zientzia hau ulertzeko ikuspegi antzik elkarbizitzen. Hainbat korronte egoteak metodologia bakar bati ez jarraitzea dakar, eta ebaluazioari dagokiola, zer eta nola ebaluatu behar dugunaren inguruan planteamendu anitzak izatea. Esate baterako, pertsona bati estimulu fobiko bat (adibidez, arratoi bat) aurkezten zaionean, zein nolako antsietate motoreko mailak dituen ebaluatzeko, poligrafo baten emaitza kuantitatiboetan oinarritu gaitezke. Kasu honetan, ordea, gizakion psikea zenbakietara murriztu ezin dena pentsatzen duen psikoanalista batentzat, ez luke balio handirik emaitza kuantitatibo horiek, baina antsietate motorea aztertzearen planteamendu bera ere, kanpo estimuluei garrantzi oso gutxi emango liekeelako. Era berean, eredu konduktuala darabilen batek ez luke seguru asko teknika proiektiborik erabiliko eremu klinikoan, jokabide desegokiaren planteamendu funtzionalean lagunduko ez zuelako.  Ebaluazioko ereduak edo marko teorikoa daudela oharturik, bakoitzari hurbilpen laburra eskainiko diogu ebaluazio psikologikoaren planteamendua ikasteko. Hauek deskribatzean, honako alderdiak jorratuko ditugu: a) ereduaren jatorriak, b) oinarri teoriko-kontzeptualak, c) ebaluazioko helburuak, analisi-unitateak eta alderdi metodologikoak, d) aplikazio eremuak; eta d) ereduaren inguruko eztabaida. Balizko sailkapen anitzak topatu ditzakegula oharturik, hemen aurkezten dugu sailkapen sinplifikatu bat, non ondorengo ereduak identifikatzen diren:     1. Eredu korrelazionala, psikometrikoa edo atributu eredua;    2. Eredu kliniko mediku-psikiatrikoa;    3. Eredu kliniko psikoanalitikoa;    4. Fenomenologikoa, humanista edo existentziala;    5. Eredu konduktuala;    6. Eredu kognitiboa;            1. EREDU KORRELAZIONALA, PSIKOMETRIKOA EDO ATRIBUTU EREDUA  Eredu korrelazionala Galton, Catell eta Binet autoreek eginiko lanetatik eratortzen da. Egile hauek pertsonarteko ezberdintasun indibidualak marraztu, ezberdintasunon zergatiak jakin, eta ezaugarri hauek populazioan nola banatzen diren jakin ahal izateko, pertsonen alderdi psikologikoen kuantifikazioa burutzen hasi ziren. Eredu honetatik eratorritako lanak ezaugarri psikologikoen neurketaren —batik bat adimenaren ebaluaketaren— ingurukoak izan ziren, eta ideia berritzaileon hastapen hauetatik 60ko hamarkadara arte ebaluazio psikologikoan egoniko eredu nagusiena izan zen.  Eredu honek dituen oinarri teoriko-kontzeptualak, jokabidea barne aldagaiek edo aldagai pertsonal, organismiko eta intrapsikikoek azaltzen dutenaren ideiatik abiatzen dira. Honela, gizabanakoak dituen gaitasun, ezaugarri edo izaeraren alderdi hauek azaldu eta zehaztuko dute bere jokaera. Ideia hauetan oinarrituz, jokaera, zuzenean neurtu ezin diren barne konstruktu edo egitura hauen adierazpentzat hartzen da —zeharkako adierazpena da, beraz­—, pertsonaren erantzunak, ikertu nahi den aldagaiaren zeinu gisa interpretatuko liratekeelarik. Gizabanakoaren barne egitura hauek denboran eta egoeran zeharreko egonkortasuna ematen diete jokabideei, eta ezaugarri egonkor hauek, neurgarriak izanik, continuum batean kokatuko lirateke.  Eredu honekin lortu nahi den azken helburua, portaeraren ezaugarri egonkorretan desberdintasun indibidualak aurkitzea litzateke. Hau eginik, egitura hauen deskribapena, euren sailkapen edota konparaketa, eta aurresateak egiteko aukera egongo litzateke. Aipatutako helburuak lortzeko, batik bat metodologia korrelazionala erabiltzen da. Gizabanakoaren kokapena, talde arauemaile baten arabera egiten da, hau da, pertsona baten ezaugarri psikologikoak neurtzean zera egiten da: ezaugarri horretarako izaten den puntuazioa besteen puntuazioarekin alderatzen da. Honela, lagin handiekiko baremazioa egiten da, eta teknika psikometrikoak, prozedura estatistikoak eta faktore analisiak erabiltzen dira. Hortaz, eredu honetatik esan dezakegu ikuspegi nomotetikoa erabiltzen dela, pertsona zehatz baten portaeraren ulermenera baino, gizakion jokabidea azaltzen duten arau orokorrak aztertzera zuzentzen dela ebaluazioa.  Eredu hau eskola eta industria alorretan —hala nola, errendimenduen ebaluazioan, lan-giroaren ebaluazioan, lan-hautapeneko ebaluazioan edota lan nahiz heziketa aholkularitzan—, klinika alorrean —diagnostiko diferentziala ezartzeko eta tratamendu-prozesuaren kontrolerako adibidez— edota ikerkuntza alorrean —saiakuntza diseinuetan taldeen baremoak ezartzeko esate baterako— erabiltzen da.  Amaitzeko, eredu korrelazionalari leporatu izan zaion desabantailarik handiena, denboran eta egoeretan zehar giza jokaerak duen egonkortasuna defendatzearen ideiari loturik egon da. Lehen aipatu dugun bezala, eredu honen arabera, barne egituren existentzia jokabideen egonkortasunean datza, baina egonkortasun horren inguruan burututako lanek, aldagai hauek jokaeraren bariantzaren %10-15a soilik azaltzen dutela argitu dute (Mischel, 1968/1973), eta beraz, pertsonok egonkorrak baino gehiago, ezegonkorrak garela frogatuz. Aldiz, eredu honi esker, zuzenketak burutu eta puntuazio arauak edukitzea ahalbidetzen digun material estandarizatu ugari lortu da, honekin batera, profesionalen arteko ulermen handia lortuz, eta giza jokabideen eremu zabal asko hartuz.            1. EREDU KLINIKO MEDIKU-PSIKIATRIKOA  Eredu klinikoaren barne, bi ikuspegi ezberdinduko dira: ikuspegi mediku- psikiatrikoa eta ikuspegi psikoanalitikoa. Ikuspegi mediku-psikiatrikoa, medikuntzatik abiatuz, 1. eta 2.en Mundu Gerren arteko psikologia klinikoaren baitan sortu zen, gerra hauek bultzatutako ebaluazio klinikoen beharrarengatik garatuz joan zelarik. Honela, gaixotasunen eredu medikua nahaste psikikoetara zabalduz joan zen, eta lehen nosologia psikiatrikoak (American Psychiatric Association —APA— eta Osasun Mundu-Erakundea —OME— elkarteek hurrenez hurren eginiko Diagnostic and Statistical Manual of Mental Disorders —DSM— eta International Classification of Diseases—ICD— sailkapen diagnostikoak) sortu ziren.  Ikuspegi honek, kanpo portaera —ikusten dena—, azpiko prozesu patologikoen zeinutzat hartzen du; behatu daitezkeen sintomak eta neurketa frogetako emaitzak, barne prozesu psikopatologikoak marraztu ditzaketen indikatzailetzat hartzen direlarik. Kanpo portaerek beraz, kausa genetiko-biologiko edo intrapsikikoak dituzte, jokaera baldintza biologiko eta pertsonalen funtzio izanik.  Eredu mediku-psikiatrikoak duen azken helburua, pertsonak berak adierazten duen nahastearen arabera sailkatu eta nahaste horri dagokion tratamendua aplikatzea litzateke. Honela, gizabanakoaren bizitzan nahasteak duen eragina aztertu, aldagai etiologikoak topatu, nahaste funtzional edota organikoak bereiztu, prozesu psikopatologikoak jarraitu duen ibilbidea zehaztu eta eskuhartze edo tratamendu egokia finkatu beharko lirateke. Helburu hauek lortzeko, lan- hipotesien kontrastaketarako testak eta beste prozedura tipifikatuak erabili ohi dira. Honela, ikuspegi honetan teknika anitz erabiltzen dira diagnostiko diferentziala lortu ahal izateko, hala nola, behaketa, teknika psikometrikoak, eta tresna proiektibo nahiz subjektiboak.  Ikuspegi hau batez ere alor klinikoan erabiltzen da —eredu korrelazionalaren eratorpen klinikoa litzateke—, eta krisialdira bultzatu zuten kritikarik gogorrenak marko teoriko zehatz baten gabeziaren ildotik datoz.            1. EREDU KLINIKO PSIKONALITIKOA  Eredu kliniko psikoanalitikoa nortasuneko oinarri teoriko freudiarretik eratortzen da, eta buru gaixotasunen zergatia banakoaren baitan dauden barne izaerazko iturri psikiko, emozional eta afektiboetan —inkontzientea, gatazka intrapsikikoa eta defentsa mekanismoak— topa daitekeela baieztatzen du. Nahiz eta egun eredu psikoanalitikoak ikuspegi anitzak eduki, diagnostikoaren aurrean bi jarrera kontrajarri topa ditzakegu ikuspegi ezberdinon barnean: batetik, psikoanalisirako diagnostikoa oztopoa kontsideratzen dutenena; eta bestetik, diagnostikoa prozesu psikoanalitikoan lagungarria dela pentsatzen dutenena.  Eredu honetan, jokabidea gatazka intrapsikikoaren sintoma bat besterik ez da. Gatazka hau, inpultso inkontzienteen eta desio kontzienteen artekoa da; norberaren eskaeren eta gizartearen eskaeren artekoa alegia. Honela, jokabidea nortasunaren egitura finkatu duten barne pultsioen emaitza litzateke, nortasunaren bilakaera garapenaren ikuspegitik ulertzen delarik.  Ikuspegi psikoanalitikotik lortu nahi den azken helburua subjektuaren egitura intrapsikikoaren analisia burutzea litzateke. Honela, egitura honen egokitasun edo ezegokitasuna frogatzen da, bere sendotasun edo ahultasuna, instantzien —zera, nia eta supernia— arteko elkarrekintza, elementu topografikoek —kontzientea, prekontzientea eta inkontzientea— duten pisua, edota defentsa mekanismoen kalitate eta eraginkortasuna. Iraganak eta haurtzaroak (inpultsoen satisfakzio eta frustrazioen ibilbidea, gurasoen irudiak,...) funtsezko lekua hartzen duten ikuspegi honetan, kanpo jokabideen analisiari baino, subjektuak errealitateaz egiten duen barne elaborazioari ematen zaiolarik garrantzia. Honela, nahasteen etiologia egitura intrapsikikoen eta barne funtzionamenduen deskribapenetik eratortzen da.  Ikuspegi psikoanalitikoak, behaketa kualitatiboetatik abiatuz, metodo klinikoan ditu bere oinarri teorikoak eta kontzeptualak, eta batez ere metodo induktiboaz baliatzen da. Beste era batera esanda, behaketa klinikoetatik jokaeraren atzean dauden elementu dinamiko eta estrukturalak ondorioztatzen dira. Gauzak honela, ikuspegi nomotetikoa baino, ikuspegi ideografikoa duen ebaluazioa planteatzen da; hau da, gizabanakoa ardatz duen azterketa globala egiten da, psikearen zenbait arau orokor zein puntutaraino aplikagarriak diren ala ez kasu partikular bakoitzera. Eginkizun honetan teknika ezberdinak erabiltzen dira: elkarrizketa askea edo erdi-egituratua, asoziazio askea, ametsen analisia, hipnosia, batez ere teknika proiektiboak izanik ebaluazioko eredu honetako lanabesak.  Ikuspegi mediku-psikiatrikoaren antzera, ikuspegi hau nagusiki alor klinikoan erabiltzen da, nahiz eta hezkuntzara eta lan-hautapenera ere zabaldu den. Eredu kliniko psikoanalitikoari ikusi ohi zaion ahultasuna, defendatzen dituen ideien kontrastaketa edo egiaztaketa enpirikoaren ezintasunari loturik dator, eta hori dela eta, askok paradigma ez zientifikotzat hartzen dute.               1. EREDU FENOMENOLOGIKOA, HUMANISTA EDO EXISTENTZIALA  Husserl-ek sorturiko fenomenologiak, gizakiaren ikuspegi pertsonal eta bakar bat itxuratu zuen, zein banakoak duen munduaren hautemate propioan oinarritzen den; pertsona munduaz duen hautemateak baldintzatzen duela defendatzen da alegia. Husserl-ekin batera, Murray, Allport, Adler, Perls, Rogers eta Kelly kontsideratzendira eredu honen aitzindari nagusienak.  Eredu honetako abiapuntua da pertsona bakoitzaren jokaera, honek munduaz duen hautemateak baldintzatu eta definitzen duela; alegia, hautemateko prozesu horiexek eramango gaituztela gizabanakoaren ulermenera. Honela, portaera, pertsona bakoitzak duen inguruaren hautemate subjektibotik, bakoitzak duen izaera komunikatzailetik eta banakoaren giza-potentzialetik eratortzen den produktu osotzat ulertzen da. Gizaki bakoitzak, beraz, errealitatearen hautemate desberdin bat izango du, eta hautemate hori bakoitzaren organismoak bizitutako barne nahiz kanpo esperientziek baldintzatuko dute. Jokaera, esperientzia guzti horien funtziotzat hartzen da.  Eredu honetan, orain arte ikusitakoekin alderatuz, ez da buru-gaixotasunen inguruan hitz egiten, baizik eta norberak bere buruaz duen hautematearen eta esperientzien arteko ezadostasun edo inkongruentzia maila ezberdinez. Gainera, ez da ebaluazio psikologikorik edota diagnostikorik egiten. Horregatik, ebaluatzailearen —kasu honetan terapeuta litzatekeena— helburua, aurrean duen pertsona ulertzea eta enpatia garatzea izango litzateke. Honela, ildo honetatik auto-pertzepzioa, autoerrealizaziorako joeraren ebaluazioa, besteen eta ingurugiroaren hautematea, gatazken konponketarako gaitasunak, etab., dira ikerketa gairik landuenak. Hau dela eta, eredu fenomenologikoan, zentzu zurrunean, ez da metodologiarik erabiltzen, gehien erabiltzen diren tekniken artean, behaketa, autobehaketa, elkarrizketa askea, edota teknika subjektiboak aipa daitezkeelarik.  Eredu hau, psikoanalisiaren ikuspegiaren antzera, nagusiki alor klinikoan erabili izan da eta egun hezkuntza alorrera eta psikologia komunitariora ere zabaldu da. Eredu honi esker, gaixotasun mentala kontzeptuari eta nosologia ezberdinei erabateko kritika egin zaie, eta gero eta indar gehiago hartzen ari den ikuspegia dela esan daiteke.            1. EREDU KONDUKTUALA  Eredu hau konduktismo klasikotik eta baldintzapen operantetik eratortzen dena da, eta bere aitzindari nagusienak Watson eta Skinner dira. Eredu konduktualean behagarria den jokabidea soilik hartzen da azterketa aldagaitzat, berau kanpotik jasotako estimuluen eta egindako erantzunen harremanetik ulertzen delarik. Hortaz, eredu honetan kanpoko testuinguruari emango zaio garrantzia, psike barneko izaera duten aldagaiak azterketatik at utziz. Honela, eredu honek neurketa tekniken ezaugarri psikometrikoen egokitasun, sentikortasun eta zehaztasunari funtsezko lekua emango die, hauek arazotsua den jokabidearen detekzioa eta definizio operatiboa burutzea baimenduko baitute.  Eredu konduktualarekin lortu nahi den azken helburua jokabidearen kontrola eta aurresatea egin ahal izatea da. Jokaeraren neurketa edo analisia tratamenduari lotuta agertzen da, jokaera ebaluazioak bi aldi baititu: tratamenduaren aurretikoa —non oinarriak ezartzeaz gain, jokabideak berau mantentzen edo kontrolatzen duten aldagaiekin dituen harreman funtzionalak ezartzen diren—; eta tratamenduaren ondorengoa —non eginiko esku-hartzearen eraginez adierazten diren aldaketen ebaluaketa egiten den—. Era honetan, analisiaren objektua banakoaren jokabidea izango da. Eredu honetan metodo korrelazionala baztertu egiten da, batez ere behaketa eta saiakuntza metodoak erabiltzen direlarik; besteak beste, behaketa, autoinformeak, modelatua eta desentsibilizazio sistematikoa, edota autoerregistroak.  Eredu hau hasiera batean laborategietan erabili izan bazen ere, egun psikologia klinikora, hezkuntza alorrera, edota kirol alorrera ere zabaldu da. Lehenengo urteetan eredu mugagarritzat hartzen zen barne prozesuak edota goi mailako buru prozesuak kontutan hartzen ez baitziren. Urteak aurrera joan ahala, egile ezberdinak hasierako konduktismoaren muga hauek gainditzen saiatu dira eredu berriak proposatuz eta, jokabideaz gain, funtzio kognitiboak edota nortasunezkoak ere kontutan hartuz.            1. EREDU KOGNITIBOA  Eredu kognitiboaren sorreran eta garapenean eragin anitzak aipa daitezke. Horrela, elektronikaren eta ordenagailuen aurrerapenak, formulazio psikolinguistiko berriak (Chomsky) edota Piaget-en lanak esate baterako, korronte desberdinak bultzatuz joan ziren. Hala nola, informazioaren prozesamenduaren teoria, psikolinguistika, neokonduktismoa, psikofisikatik eginiko prozesu kognitiboen estudioa, psikologia genetikoa edota sistemen teoria.  Eredu honetan interes berezia eskaintzen zaie prozesu kognitiboei, eta batik bat goi mailako buru-prozesuei —hizkuntza, oroimena, atentzioa, hautematea, edota pentsamendua bezalako prozesuei, alegia—. Ikuspegi honetan, gizabanakoa agente aktibotzat hartzen da; izan ere, informazioa prozesatu, hautatu, kodifikatu, eta aldatu dezakeen agentetzat hartzen da. Honela, jokabidea pertsonaren mundu kognitiboaren funtzio bezala ulertzen da eta, nahiz eta ez den ikaskuntzaren garrantzia ukatzen, aurreprogramazioaren eta biologiaren paper garrantzitsuak betetzen dituztela adieraziko da.  Eredu kognitiboaren azken helburua prozesu kognitiboak ezagutzea litzateke; hau da, pertsonak nola pentsatzen duen ezagutzea: adibidez, zeintzuk planak erabiltzen dituen, nola erabiltzen dituen, edota nola aldatzen duen informazioa. Helburu hauek lortzeko batez ere metodologia esperimentala erabiltzen bada ere, metodologia korrelazionalak eta behaketak ere badute euren lekua. Honela, teknika edo prozedura erabilienen artean, simulazioa, galde- sortak, egoera testak, edota ebaluazio fisiologikoko tresnak aipa daitezke.  Eredu hau hezkuntza alorrean, psikolinguistikan, edo neurozientzietan erabili izan da batez ere, eta objektibaziorako eta orokortzeko arazoak dituela kritikatu izan zaio, prozesu kognitiboak datu konduktualetatik soilik ondorioztatzen direlako.         EREDUA             JATORRIA       OINARRI TEORIKO-       EBALUAZIO            METODOAK               APLIKAZIOA                                           KONTZEPTUALAK         HELBURUAK KORRELAZIONALA,       Galton, Catell   Jokaera, egonkorrak  Portaeraren           * Metodologia           * Eskola alorrean PSIKOMETRIKOA EDO     eta Binet dira   diren barne          ezaugarri               korrelazionala        * Industria ATRIBUTU EREDUA       aitzindariak     aldagaiek azaldu eta egonkorretan          * Subjektuaren            alorrean                                        zehazten dute;       desberdintasun          kokapena talde        * Klinika alorrean                                        zeharkako            indibidualak            arauemailearen        * Ikerkuntza                                        adierazpena da.      aurkitzea               arabera                 alorrean                                        Erantzunak zeinu                           * Ikuspegi                                        bezala                                       nomotetikoa                                        interpretatzen dira EREDU KLINIKOA     * Ikuspegi        Medikuntzatik    Kanpo portaera,      Pertsonaaurkezten     * Prozedura             * Klinika alorrean       mediku-         abiatuz, 1. eta  azpiko prozesu       duen nahastearen        tipifikatuak       psikiatrikoa    2.en Mundu       patologikoen zeinua  arabera sailkatu      * Behaketa                       Gerren arteko    da, eta kausa        eta nahaste horri     * Teknika                       psikologia       genetiko-biologiko   dagokion                psikometrikoak                       klinikoaren      edo intrapsikikoak   tratamendua           * Tresna proiektibo                       baitan sortzen   ditu. Sintomak       aplikatzea              nahiz                       da               prozesu horien                               subjektiboak                                        indikatzaileak dira     * Ikuspegi        Nortasuneko      Jokabidea, gatazka   Gizakiaren            * Behaketa              * Klinika alorrean       psikoanalitikoa oinarri teoriko  intrapsikikoaren     egitura                 kualitatiboa          * Hezkuntza                       freudiarretik    sintoma bat da.      intrapsikikoaren      * Metodo induktiboa       alorrean                       eratorria        Gatazka, inpultso    analisia burutzea     * Ebaluazio             * Lan-hautapenean                                        inkontzienteen eta                           ideografikoa                                        desio kontzienteen                         * Asoziazio askea,                                        artekoa da                                   ametsen analisia,                                                                                     hipnosia, teknika                                                                                     proiektiboak EREDU FENOMENOLOGIKO  Husserl, Murray, Jokaera, nork bere   Ez da ebaluazio       * Ez da                 * Klinika alorrean HUMANISTA             Allport, Adler,  burua eta            psikologikorik          metodologiarik        * Hezkuntza EXISTENTZIALA         Perls, Rogers    errealitatea         edota                   erabiltzen              alorrean                       eta Kelly dira   hautemateko prozesu  diagnostikorik        * Behaketa,             * Psikologia                       aitzindariak     subjektiboek         egiten. Helburua        autobehaketa,           komunitarioan                                        baldintzatzen duten  pertsona ulertzea       elkarrizketa                                        produktu osotzat     eta enpatia             askea, eta                                        ulertzen da. Gizaki  garatzea da             teknika                                        bakoitzak                                    subjektiboak                                        errealitatearen                                        hautemate desberdin                                        bat du. Buru-                                        gaixotasunaren                                        ordez, hautemate                                        subjektiboaren eta                                        esperientzien arteko                                        ezadostasunaz                                        dihardu        EREDUA             JATORRIA       OINARRI TEORIKO-       EBALUAZIO            METODOAK               APLIKAZIOA                                           KONTZEPTUALAK         HELBURUAK EREDU KONDUKTUALA     Konduktismo      Behagarria den       Jokabidearen          * Metodo                * Laborategietan                       klasikotik eta   jokabidea soilik     kontrola eta            korrelazionala        * Klinika alorrean                       Konduktismo      hartzen da azterketa aurresatea              baztertu eta          * Hezkuntza                       operantetik      aldagaitzat eta      egitea.                 behaketa eta            alorrean                       eratortzen da:   kanpotik jasotako                            saiakuntza            * Kirol alorrean                       Watson eta       estimuluen eta                               metodoak erabili.                       Skinner dira     egindako erantzunen                        * Behaketa,                       aitzindariak     harremanetik                                 autoinformeak,                                        ulertzen da. Kanpoko                         modelatua eta                                        testuinguruari                               desentsibilizazio                                        emango zaio                                  sistematikoa, eta                                        garrantzia                                   autoerregistroak EREDU KOGNITIBOA      Elektronikaren   Garrantzia berezia   Prozesu               * Metodologia           * Hezkuntza                       eta              goi mailako buru     kognitiboak             esperimentala,          alorrean                       ordenagailuen    prozesuei. Pertsona  ezagutzea.              metodologia           * Psikolinguistikan                       aurrerapenak,    informazioa                                  korrelazionala        * Neurozientzietan                       formulazio       prozesatu, hautatu,                          eta behaketa                       psikolinguistiko kodifikatu, eta                            * Simulazioa,                       berriak          aldatu dezakeen                              galde-sortak,                       (Chomsky) edota  agente aktibotzat                            egoera testak,                       Piaget-en lanak  kontsideratzen da.                           edota ebaluazio                                        Jokabidea                                    fisiologikoko                                        pertsonaren mundu                            tresnak                                        kognitiboaren                                        funtzio bezala                                        ulertzen da eta                                        aurreprogramazioaren                                        eta biologiaren                                        garrantzia                                        adieraziko da        Taula 1. Ebaluazioko ereduen jatorria, oinarri teoriko-kontzeptualak,              ebaluazioko helburuak, metodoak eta aplikazio eremuak 
