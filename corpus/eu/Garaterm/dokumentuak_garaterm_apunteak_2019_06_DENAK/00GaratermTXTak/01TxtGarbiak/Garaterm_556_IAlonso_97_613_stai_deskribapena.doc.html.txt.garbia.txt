        ANTSIETATE EGOERA/EZAUGARRI GALDEKETA (STAI)  Tresnaren berezko izena: State-Trait Anxiety Inventory. Fitxa teknikoa: Autoreak: Spielberger, Gorsuch eta Lushene. Jatorrizko argitalpena: Spielberger, Gorsuch eta Lushene (1970). Adaptazioa: TEA (1982). Aplikazioa: Banakakoa eta kolektiboa. Aplikazio adina: argibideak ulertzeko moduko maila kulturala duten nerabe eta helduak. Probaren iraupena: Ez dauka denboraren mugapenik baina normalean jendeak 15 minutu inguru behar izaten ditu proba osatzeko.  Helburuak: Antsietatea neurtuko zuen auto-ebaluazioko eskala objektibo bakar bat eskuragarri izatea izan zen STAI tresna sortzearen helburua. Zehazki, helburua, antsietatea egoera bezala eta baita nortasunaren ezaugarri bezala neurtzea zuen helburu tresna honek. A/E azpieskala, unean uneko antsietatearen intentsitate maila neurtzeko erabili daiteke. Behatu denez, A/E-aren puntuazioak mota ezberdineko tentsioaren aurrean igo egiten dira eta erlaxazio teknikei ezker jaitsi daitezke. A/ E puntuazioa, subjektu normalen eta paziente klinikoen antsietate iragankor mailaren indize sentikorra da. A/R azpieskala subjektu normalengan eta populazio klinikoan estres psikologiko egoeren aurrean predisposizio ezberdina duten banakoak hautatzeko erabili daiteke.  Deskribapena: STAI-ak auto-ebaluaziozkoak diren bi antsietate eskala barneratzen ditu; bi eskala hauek askeak dira: antsietatea egoera gisa (A/E) (denborarekin alda daitekeen eta intentsitatean gorabeherak dituen egoera emozional iragankorra) eta antsietatea ezaugarri gisa (A/R) (antsietatearekiko joera nahiko egonkorra, estalirik diharduena egoera estimulu batek piztu arte). A/E eskalak, subjektuari bere momentuko egoera deskribatzea eskatzen dioten 20 esaldi ditu. Subjektuak 0 eta 3 bitartean dauden intentsitatearen araberako 4 erantzun posible ditu. (0,ezer ez; 1, zertxobait; 2, nahikotxo; 3, gehiegi). Ikus 5.6.1 taula. A/R eskalak, aurrekoak bezala, 20 esaldi ditu. Esaldi hauen bidez orokorrean sentitzen duenaren inguruan galdetzen zaio pertsonari. Honek, 0 eta 3 bitartean dauden 4 erantzun posibleen bidez erantzuten du, kasu honetan, aurkezpen maiztasunari erreferentzia egiten diotenak. (0, inoiz ez; 1, batzutan; 2, askotan; 3, ia beti). Ikus 5.6.2 taula.                                    5.6.1 TAULA                   A/E eskalaren zenbait elementuren adibideak  1. Lasai sentitzen naiz 0 1 2 3 2. Ziur sentitzen naiz 0 1 2 3 3. Tentsioan nago 0 1 2 3 4. Muxin nago (“contrariado”) 0 1 2 3 5. Eroso sentitzen naiz (gustura nago) 0 1 2 3                                    5.6.2 TAULA                   A/R eskalaren zenbait elementuren adibideak  1. Ongi sentitzen naiz 0 1 2 3 2. Azkar nekatzen naiz 0 1 2 3 3. Negargura sentitzen dut 0 1 2 3 4. Besteak bezain zoriontsu izatea gustatuko litzaidake 0 1 2 3 5. Garaiz ez erabakitzeagatik aukerak galtzen ditut 0 1 2 3   Azpieskala bakoitza STAI-aren alde batean aurkitzen da, honela aplikazioa eta argibideen ulerkuntza errazten dira, hauek orrialdearen goiko aldean agertzen dira eta maila kultural minimoa duen edonork uler ditzake.  Garapena: STAI-ak orain dela 25 urte hasitako historia luzea du (Levitt, 1967; Spence, 1968; Spielberger, 1966) eta 1970ean argitaratu zenetik bibliografia anitza bildu du. Galdeketaren lehenengo bertsioa Levit-en (1967) obran deskribatua dago, bertan STAI-a antsietatea neurtzen zuten beste tresna psikologikoekin alderatzen zen. Hasiera batean antsietatearekin harremanaturiko beste tresnen itemak, antsietatearen egoera eta ezaugarria neurtuko zituen galdeketan erabilgarriak izango zirela abiapuntutzat hartu zen. Hala ere, une hartan erabiltzen ziren tresna gehienak antsietate ezaugarria neurtzen zuten eta honek elementu asko berriro formulatzea ezinbesteko egin zuen, bai ezugarria eta bai egoera neur zitzaten. Erabaki honen ondorioa STAI-a izan zen (A forma) zeinak aplikazio argibide ezberdinekin bi aldagaiak neurtzea ahalbidetzen duen. Hala eta guztiz ere, muga garrantzitsu bat aurkitu zen: zenbait hitz bi aldagaien neurketa gisa erabiltzen zirenean interferentzia egiten zuten. Honen ondorioz, berriro ere zenbait elementu aldatu ziren, honela A/E hobekien neurtzen zutenak eta A/R hobekien diskriminatzen zutenak hautatuz. Emaitza, X forma izan zen ((Bermúdez-en bertsio espainola (1977) sortzeko erabilia izan dena alegia)).  Ezaugarri psikometrikoak:     * Fidagarritasuna STAI-ak izan dituen analisi psikometrikoek orokorrean emaitza onak izan ditu, bai bertsio originalean eta baita gure populaziora egokitutakoan ere. Espainiar aurkikuntzetan (TEA, 1986) barne konsistentzi egokia lortu da (0.90 eta 0.93 artean A/E-n eta 0.84 eta 0.87 artean A/R-n); indize hauek ikerketa originaletan lortutakoekin antzekotasuna aurkezten dute (0.83 eta 0.92 bitartean) (Spielberger, Gorsuch eta Lushene, 1970). Fidagarritasuna bi erdialdeen (bikoitiak-bakoitiak) prozeduraren bitartez lortu denean koefizienteak parekoak izan dira (0.94 A/E-n eta 0.86 A/R-n). Denbora tarte ezberdinekin test-retest analisiak egin direnan gidagarritasun altuko indizeak lortu dira, batez ere antsietatea ezaugarri gisa aldagaiean (ikerketa originaletan 0.73 eta o.86 artean). A/E-ren fidagarritasuna aldiz, sexua eta egoeragatik oso baldintzatua aurkitzen da retest egoeraren aplikazioan (ikerketa originaletan 0.16 eta 0.31 artean emakumeengan eta 0.33 eta 0.54 artean gizonengan).      * Balidezia Ikerketa originaletan lortutako balidezi konkurrenteak (hau da, STAI A/ R antsietatearen beste neurketa tresnekin alderatzean) 0.58 eta 0.76 artean kokatzen da unibertsitateko gizonen kasuan eta 0.52 eta 0.80 artean maila akademiko bereko emakumeen kasuan. Emaitza Espainolei dagokienez, lortutako indizeak egokiak izan dira ere. Esate baterako, Sandín (1981) korrelazio maila altuak topatu zituen STAI A/E eta Eight State Questionnaire (8SQ) artean (0.88 egoera normalean eta 0.82 egoera esperimentalean). Hala ere, aipatzekoa da, erlazio hau nahiko murriztu zela A/ R eskalan (0.29 eta 0.26 hurrenez hurren).        * Administrazioa: Ondoren aurkezten diren elementuak tresna aplikatzerako orduan kontuan hartzea beharrezkoa da: - Banaka edo taldeka aplika daiteke. - Item batzuek <antsietatearen> neurketa gisa ageriko balidezia duten arren, ebaluatzaileak ez du termino hau erabili behar tresna aplikatzerako orduan. Hobe da <autoebaluazio galdeketa> terminoa erabiltzea. - Egoera eta ezaugarriari dagozkien argibide espezifikoei erreferentzia egitea komenigarria da; “momentuan” sentitzen dena eta “orokorrean” sentitzen dena non galdetzen den ongi bereiztuz. - Testa betetzerakoan galderaren bat sortuz gero ebaluatzaileak argitu beharra dauka baina gainontzeko galderetan edo pertsonengan (hauek egotekotan) eraginik izan gabe.Galdera guztiei erantzutearen garrantzia azpimarratu beharra dago. - STAI-aren aplikazio ordena ondorengoa da; lehenengo A/E azpieskala eta ondoren A/R-a.  Zuzenketa: Testak bi puntuazio eskaintzen ditu, antsietate egoerarena alde batetik eta antsietate ezaugarriarena bestetik. Puntuazioak azpieskala bakoitzaren 20 itemen puntuazioak batuz lortzen dira. Kontzeptu bakoitzean lor daitekeen puntuazio totala 0 eta 60 puntu bitartean kokatzen da. A/E eskalan antsietatean positiboak diren 10 elementu daude eta negatiboak diren beste 10. Azken hauek ondorengo item-etan aurkitzen dira eta intentsitateari egokitutako puntuazioa eraldatu beharra dago; 1,2,5,8,10,11,15,16,19 eta 20. A/R eskalan antsietatean positiboak diren 13 elementu daude eta negatiboak diren beste 7. (hauek 21.ena, 26.ena, 27.ena, 30.ena, 33.ena, 36.ena eta 39.ena dira eta maiztasunari egokitutako balioa inbertitu behar izango zaie). Testaren zuzenketa eta puntuaziorako plantilla garden bat dago. Plantilla A/ E erantzunei dagokien hutsunean kokatuz, subjektuak markaturiko eta plantillaren ezker-aldeko zutabearekin (A/E letrak eta zeinu + duenarekin) bat datozen erantzunak batzea ahalbidetzen du. Lortutako balorea orrialdearen goiko aldean agertzen den taulatxora pasatzen da, lehenengo lerroan zeinu +aren atzean idatziz. Ondoren plantilla ezkerraldera mugitzen da, subjektuaren erantzunak plantillaren bigarren zutabearekin bat egin arte (A/E letrak eta zeinu – duenarekin alegia). Lortutako puntuak batu egiten dira eta aipaturiko taulatxoan idazten dira zeinu –aren ondoren. Une honetan, operazioaren ebazpenera jo daiteke STAI egoeraren puntuazio zuzena lortuz. (Ikus 5.6.3. taula).                                    5.6.3 TAULA                     Puntuazio zuzenei zuzenduriko taulatxoa                                 A/E PZ= 30 + - =                                A/R PZ= 21+ - =   Operazio hau era berdintsuan errepikatzen da testaren beste aldearekin, hau da antsietate ezaugarriari dagozkien erantzunekin eta plantillaren ondorengo zutabeekin (A/R + eta A/R -). Lorturiko baloreak taulatxora pasatzen dira (Ikus 5.6.3 taula) eta STAI ezaugarriaren puntuazio zuzena lortzen da. 1. Elementu bat edo bi falta direnean puntuazio finala lor daiteke: Alde horretan erantzundako elementuen batezbestekoa kalkulatuz (puntuazio zuzena / erantzundako elementu kopurua). 2. Emaitza 20gatik biderkatuz. 3. Emaitza hurbileneko balio osoarekin borobilduz.  A/E edo A/R-ren aldean 3 edo elementu gehiago falta direnean, probaren balidezia zalantzan jartzea komenigarria da. Test honetan, lortutako puntuazio zuzenak (PZ) sexua eta adinaren araberako puntuazio zentiletan eraldatzen dira. Puntuazio zentilak (Pzl) zera adierazten digu; tresnak neurtzen duen aldagaian subjektua bere talde normatiboarekiko non kokatzen den. Ondorengo taulan 50,75,85 eta 99 zentilei dagozkien puntuazioak agertzen dira. (5.6.4 taula).                                           5.6.4 TAULA   Sexu eta adinaren arabera eraldatutako zenbait puntuazio zuzenen adibidea.  Pzl=50 / Pzl=75 / Pzl=85 / Pzl=99            AE    AR      AE        AR        AE        AR        AE       AR    PZ  Gizonak   20    20      31        26        36        30      47-60    46-60 Nerabeak   19    19      28        25        33        29      47-60    46-60  Helduak    PZ Emakumeak  22    22      31        29        36        33      53-60    49-60 Nerabeak   21    24      31        32        37        37      54-60    49-60  Helduak   Puntuazio bat espresuki ez bada taulan agertzen, interpolazio bat egin beharra dago, pixkat gorago eta pixkat beherago agertzen diren zentilen artean dagoen bat egokituz.  Informe baten adibidea: 45 urteko emakume bati gidatzeko karnetaren azterketa praktikoa egin aurretik STAI froga aplikatzen zaio. Antsietate egoera (A/E) azpieskalan 75eko puntuazio zentila lortzen du eta antsietate ezaugarrian (A/R) 60-koa. Datu hauek ondorengoa iradokitzen dute: <Antsietatearekiko aurrejoera altua duen (A/R) emakume honengan egoera estresante, berri eta zail batek bere antsietate egoera esanguratsuki igo du. Ziurrenik egoerari urduritasun, tentsio eta ardura maila altuarekin aurre egingo dio.  Bibliografia: Sandín, B. (1981). Consideraciones sobre el cuestionario 8SQ, Revista de Psicología General y Aplicada, 169, 323-327. Spielberger, C.D., Gorsuch, R.L. eta Lushene, R.E. (1970). STAI Manual for the State-Trait anxiety Inventory (Self-Evaluation Questionnaire), Palo Alto California: Consulting Psychologists Press. Spielberger, C.D., Gorsuch, R.L. eta Lushene, R.E. (1986). Cuestionario de ansiedad Estado-Rasgo. Manual (2.ªed.), Madrid: TEA Ediciones.  
