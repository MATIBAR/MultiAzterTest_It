                                         1. KAPITULUA                   LURREKO ATMOSFERAREN EGITURA ETA KONPOSAKETA   1.1 SARRERA  Edozein atmosfera planeta bat inguratzen duen gas-geruza da. Atmosfera horiek osatzen dituzten gasak hor daude grabitazio-indarrak harrapatuta geratzen direlako. Bestetik, atmosfera baten batezbesteko tenperaturak osatzen duten partikulen batezbesteko energía zinetikoa zehazten du. Energia zinetiko hau planetaren grabitazio-eremutik ihes egiteko gutxieneko energia baino handiagoa ez bada, gas horiek harrapatuta geratuko dira atmosfera iraunkor bat osatuz. Hortaz, gasaren batezbesteko temperaturaren (bere barneko energía, funtsean bere energía zinetikoa) eta grabitazio energia potentzialaren (planetaren masa solidoak sortutakoa) arteko balantzea da. Grabitazio energía potentzial horrek gutxieneko ihes-abiadura bat eskatzen du atmosferako gasa planetaren erakarpen grabitazio-eremutik irten ahal izateko.  Ihes-abiaduraedozein gorputzek, baita fotoiek ere, masa handiko beste objektu baten grabitazio-erakarpenetik ihes egiteko behar duen abiadura da, eta horrela balizko distantzia infinituraino iritsiz zero abiadurarekin. Lurrazalean ihes- abiadura 40270 km/h-koa da, hau da, 11,2 km/s.  Dena dela, esan daiteke edozein atmosferak muga zehatzik ez daukala. Altitudean igo ahala, gero eta molekula gutxiago dago eta dentsitatea jaisten da, gasaren molekula azkarrenak bakarrik maila atmosferiko horietara igotzeko gai dira eta. Bestaldetik, gas-partikulen batezbesteko ibilbidea gero eta handiagoa da molekula gutxiago dagoelako. Horrela, azkenik, kanpoko espaziora iristen gara, non huts handiko gune batean aurkitzen garen.  Meteorologia atmosfera eta bere fenomenoak aztertzen dituen zientzia da. Lurran atmosfera da, adibidez, prozesu antropogenikoko gas-poluitzaileak igortzen diren ingurunea. Hortik dator adar zientifiko honetaz jakinminaren zati handia ingurumen zientzietarako. Gainera, biziak eta honek sortu ohi dituen sistemak atmosfera behar dute sistema horiek garatzen diren inguru naturaletako bat baita.   1.2 LURREKO ATMOSFERAREN EGITURA  Lurreko atmosfera lau geruzatan banatu ohi da, teneperatura eta bere aldaketa altitudearekiko kontuan hartuta (1.2 irudia)  Troposfera  Troposfera fenómeno meteorologiko garrantzitsuenak gertatzen diren eskualdea da (1.1. irudia). Eskualde honetan masa atmosferikoaren %80 inguru dago.  Geruza honetan batezbesteko temperatura 265 K ingurukoa da eta temperatura (T) gutxi gora-behera 0.7ºC jaisten da 100 m-ko altitudean igotzean. Bere barnean lurrazalari gertu dagoen jeruza bat zehazten da, Muga-Geruza Planetario (MGP) edo Atmosferako Muga Geruza (AMG) deritzona. Muga jeruza honek kilometro bateko sakonera dauka, non T, batazbeste, 1ºC jaisten da 100 m-ko altitudean igotzean.  Troposferaren mugak Tropopausa du izena eta 10 km inguruan kokatzen da, baina alda daiteke. Tropopausaraino iritsi garela esaten dugu temperaturak jaisteari uzten dionean. Kontuan harturik Troposferak bakarrik 10 km inguruko lodierako erradioa betetzen duela, eta Lurraren erradioa 6370 km-koa dela, Lurrarekiko betetzen duena 1/600 izango litzateke. Beraz, Lurrarekin alderatuta, Troposfera gas-geruza oso txiki bat da.                     1.1 irudia. Troposfera espaziotik ikusita  Estratosfera (Ozonosfera)   Estratosfera hurrengo geruza da, Troposferaren gainean kokatuta. Estratosferan edo Ozonosferan ozono-geruza dago. Ozono erreakzio fotokimiko baten bidez sortzen den gas bat da: eguzki-erradiazioak O2 molekulak apurtzen ditu eta O3 osatzen du; aldi berean, erradiazio ultramore horrek O3 apurtzen du O2 bihurtzeko. Ozonoarena sorkuntza eta suntsiketa erreakzioa da, oreka fotoegonkorrean dagoena eta ozono-sorrera garbia emaitzarekin. Erreakzio honetan fotoiak xurgatzen direnez, atmosferako eskualde honetan tenperatura igo egiten da Troposferaren amaieran dagoen T-ren balioarekiko. Troposferako gasaren dentsitatea Estratosferakoarena baino askoz handiagoa da eta Troposferako partikulak oso gutxitan truka ditzakete beren posizioa estratosferako gunekoekin. Hori dela eta, geruza biak ia ez dira nahasten.  O3-ren sorkuntza garrantzitsua da Eguzkiak bidalitako erradiazio ultramorea xurgatzen duelako. Erradiazio hau lurreko egitura biologikoeatarako kaltegarria da bere izaera mutageniko handiagatik. Baina gizakiak igorritako klorofluorokarburoek (CFC), estratosferaraino iristen direnean O3-ren sorreraren oreka apurtzen dute, sortutako ozono kopuru garbia murriztuz eta erradiozio ultramore gehiago lurrazalerantz pasatzen utziz.  Mesosfera  Eskualde honetan molekulen batezbesteko ibilbide askea 1 cm-koa da, dentsitatea oso txikia izanik. Mesosferan ere tenperatura altitudearekiko jaisten da.  Termosfera  Termosfera bi eskualdetan banan dezakegu: Ionosfera (1.3 irudia) eta Magnetosfera  - Ionosfera:  T asko igo egiten da altitudearekiko geruza honetan, Eguzkiak neurgailuak berotzen dituelako. Hutsagatik, tenperatura igoera hau ez da gasaren tenperatura igoera bat, ia gasik ez baitago. Aldiz, eguzki-erradiazio indartsuak bere bidean aurkitzen duen materia urria ionizatzen du eta ioiak sortzen dira. Hori dela eta, eskualde hau eroankortasun handiko gune bat da eta horri esker bertara iristen diren irrati-igorpenak isaladatzen ditu.  - Magnetosfera:  Eskualde honetan lurreko magnetismoa agerian jartzen da. Hemen sortzen dira aurorak.                     1.2 irudia. Geruza atmosferikoen banaketa    (Iturria: Zientzia eta Teknologia Hiztegi Entziklopedikoa, Elhuyar, 2009)  Guri Troposfera bakarrik interesatzen zaigu (1.3 irudia), hor baita non fenomeno meteorologikoak gertatzen diren eta masa atmosferikoaren %90 inguru dagoen.                                      LURRA                                   ozono-geruza       1.3 Lurreko atmosferaren geruzen arteko distantziak (kilometrotan)   1.3 PRESIO ATMOSFERIKOA  Grabitazio-indarrak harrapatutako aire-masak ere pisatzen du, horregatik presioa egiten du (P = F/S), presio hidrostatikoa deritzona. Altitudean igotzean, presio hau jaisten da aire-masa gutxiago daukagulako gainean. Lurrazalean batezbesteko presioa 1012 mb = 1012 hPa-ekoa da, edo 101200 Pa nazioarteko sisteman (SI).  Ariketa  Batezbesteko presioa 1012 mb-koa bada lurrazalean eta atmosferak 10 km-ko altuera dauka, zenbat balio dute atmosferaren masak (MA) eta bere dentsitateak (? (Lurraren erradioa, RT= 6370 km)  ρ = MA /V V = S ·h = 4πRT2·h = (4π·63700002 m2) ·(10000 m) = (5,1·1014 m2) ·(104 m) = 5,1·1018 m3 P = F/S = (MA · g)/S  101200 Pa = (MA · 9,8 m/s2)/ 5,1·1014 m2  MA = 5,25·1018 kg  = 5,25·1018kg/5,1·1018 m3 = 1,03 kg/m3   1.4 ATMOSFERAREN KONPOSAKETA  Airea batez ere N2-k (%78) eta O2-k (%21) osatzen dute (1.4 irudia). Nahiz eta ur lurrun gutxi izan, oso garrantzitsua da hainbat arrazoirengatik. Horietako bat da sei aldiz erradiazio infragorri gehiago xurgatzen duela atmosferaren beste edozein osagarrik baino. Bestaldetik, ur lurruna oso adierazgarria da gure atmosferan, bizia mantentzeko behar baitugu, azkenean planetako ur geza guztia sortzen duen gasa da eta. Gainera, ur lurruna kondentsatzen denean, lurrintzean bereganatu zuen bero sorra atmosferari itzultzen dio eta horrela atmosfera berotzen du.         Nitrogeno       %78,08       Oxigeno         %20,95       Argon           %0,93       Karbono dioxido %0,03       Neon            %0,018       Helio           %0,0005       Kripton         %0,0001       Hidrogeno       %0,00006       Ozono           %0,00004       Xenon           %0,000008                1.4 irudia. Atmosferan aurki dezagun zenbait gas  Beste osagai batzuk daude zeinen iraunkortasuna atmosferan handiagoa edo txikiagoa baita beren erdibizitzako denboraren arabera, espezie horretako molekula batek erreakzionatzeko eta atmosferatik desagertzeko behar duen batezbesteko denborarekin lotuta dagoena. Oso erreaktiboak badira oso gutxi iraungo dute eta, beraz, kontzentrazio txikian (baldin eta osagai hori etengabe berriztatzeko intentsitate handiko iturri bat ez badago). Hain erreaktiboak ez dira gasetarako kontrakoa gertatuko da. Horrela, adibidez, Ar, Ne eta beste gas noble batzuk osagai iraunkorrak dira, ia ez baitute erreakzionatzen, eta beren kontzentrazioa atmosferan ia konstante da. Ikuspegi honetatik, atmosfera osatzen duten gasak sailkatu daitezke:  - Gas iraunkorrak. Erdibizitzako denbora luzea (urteak): N2, O2, Ar, CO2, Ne, He, Kr, Xe.  - Gas erdiraunkorrak. Erdibizitzako denbora ez hain luzea: CH4, CO, H2, N2O.  - Gas aldakorrak. Erdibizitzako denbora motza (egunak-orduak). Beren kontzentrazio atmosferan oso aldakorra da: O3, H2S, SO2, NH3, NO2.  Gas aldakorrak eta erreaktibotasun handia dutenak, poluitzaileak ere deritzote. Adibidez, ozono sorrerak estratosferan izpi ultramorrengandik babesten gaitu eta ez da poluitzailetzat hartzen. Troposferako O3, ordea, poluitzailetzat hartzen da bere gaitasun oxidatzaile handiagatik.  Gas aldakorren erdibizitzako denbora txikia da asko erreakzionatu ohi dutelako eta egun gutxitan beste molekula bat bihurtzen dira. Adibidez, SO2 atmosferan H2SO4 azidoa bihurtuko da 5 egun inguruan.  Bost egunean SO2 molekula 1000 km mugi daitezke. Beraz, H2SO4 bihurtuko da beste toki batean, airearen mugimenduak lekualdatu ondoren. Mugan zeharko poluzioa edo poluzio azidoa deritzona.  SO2 lehen mailako poluitzailea da eta H2SO4 bigarren mailakoa. Azido hauek osatzen dute euri azidoa. Gauza bera gertatzen da ozonoarekin, bigarren mailako poluitzailea dena eta, adibidez, Europan O3-ko sarraldiak badaude EEBB-etatik eta Asiatik ere etortzen direnak.  Gasez aritzean, beti kontuan hartu behar dira igorlea (iturria), atmosferaren baitan izan ditzaketen erreakzioak eta beren desagerpen prozesua jalkitzearen bidez (hau da, beren hustubideak). Atmosferaren osagai batzuetarako ziklo hori oso motza den arren, batez ere aldakorren kasuan, kilometro asko egin dezakete desagertu baino lehen.  Gasen erreakzioak izan daitezke:  - Homogeneoak  gasen artean  - Heterogeneoak  gas eta aerosolen artean  Horiek guztiak atmosferan gainezka dagoen eta Eguzkitik etortzen den erradiazio elektromagnetikoaren eraginpean gertatzen dira. Erreakzio fotokimikoak izeneko erreakzioei bidea ematen duena.  Ingurune-inpaktua edo azkenean sortutako substantzien eragina (bigarren mailako poluitzaileak), iristen diren tokiren eta toki horretako poluitzaile horren hartzailearen edo hartzaileen sentikortasunaren araberakoak izango da.  Gasez gain, partikula materialak ere aurki ditzakegu (aerosolak). Hauts- partikula hauek materiazko agregakinak dira, sulfatoak eta cloruroak esaterako, higadurak, olatuen itsasausteek, sumendietako igorpenek, ibilgailuetako igorpenek, etab. sortutakoak. Partikula hauek materia organikoa ere daukate, hala nola esporak, bakteriak eta virusak, haiekin batera bidaiatzen dena.  Aerosol hauek materia solidozko zatiak badira ere, kilometro asko ibil daitezke jalki arte. Nahiz eta grabitazio-indarrak erortzera behartu, haien formagatik bere erortze-abiadura terminala oso txikia da, parapente txikien antzeko zerbait bihurtzen dituena.   1.5 ALTITUDEA ETA PRESIO ATMOSFERIKOA: EKUAZIO HIDROSTATIKOA  Presio hidrostatikoa jaisten da altitudea igotzean, beraz altitudearen eta presio aldaketaren arteko lotura bat dago. Presioa neurtzeko erabiltzen den tresna barometroa da. Barometroak estazio meteorologikoetan jartzen dira eta itsasmailaren gaineko altitude batean kokatuta daude. Presioa altitudearekiko aldatzen denez, ezin dira alderatu altitude ezberdinetan kokatutako barometroen neurketak. Neurketa horiek alderatu ahal izateko, presioaren itsasmailarako bihurketa (edo geiderako bihurketa) egiten da.  Presio atmosferikoaren lehenengo neurketa Torricelli-k egin zuen, atmosferak pisatzen zuela frogatuz. Horretarako, berak asmatutako barometroa erabili zuen, merkurioz betetako zutabe bat osatua, zein merkurioz ere betetako ontzi batean ezarrita baitzegoen (Torricelli-ren barometroa, 1.5 irudia). Garai hartan jada erreparatu zuten batezbesteko presio atmosferikoaren balioa merkuriozko 760 mm- ko zutabe bat ehusteko nahikoa zela.             760 mm Hg = 1012 mb = 1012 hPa = 101200 Pa = 101200 Nm-2  Torricelli ohartu zen presioa altitudearekin jaisten zela. Horri esker atmosferak goiko muga bat zeukala ondorioztatu ahal izan zuen eta, hortaz, barometroaren gaineko airezko zutabea gero eta lodiera gutxiago zeukala altitudean igo ahala. Hau dela eta, honelako neurketa barometrikoak askotan erabili dira mendien altuera neurtzeko.  Torricelli-ren azterlanetatik metro bat kuadroko oinarria duen zutabe atmosferiko baten pisua zehaztu daiteke:                        101200 Pa ≡ N/m2  1 m2  101200 N                101200 N = m·g  m = 101200 N/10 m/s2 = 10120 kg  Atmosferak 10 km-ko altuera daukala baderitzogu, bere dentsitatea:                 Dentsitate = m/V = 10120 kg/ 10000 m3 ≈ 1 kg m-3  Baina dentsitatea ez da berdina atmosfera osoan, adibidez lurrazalean airea presio handiagoren eraginpean baitago eta, beraz, bere dentsitateak gora egiten du. Geroago ikusiko dugunez, airearen dentsitatearen balioa P-ren eta T-ren menpe dago. Esate baterako, bere dentsitatea 1,25 kg m-3 eta 1,30 kg m- 3 bitartean aldatzen da tenperatura 10ºC eta 0ºC bitartean aldatzen denean 1013 hPa-eko presio konstante mantenduz gero.  Presioaren geoiderako bihurketa egiteko, altitudea eta presioa lotzen dituen ekuazio bat aurkitu behar da. Ekuazio honek Atmosferaren Ekuazio Hidrostatikoa izena du.  Presioaren aldaketa altitudearekiko jarraian azaltzen da g-ren (Lurraren grabitazio-azelerazioa, 9,8 ms-2) eta -ren (airearen dentsitatea) balioetatik hasita:   P2  P1 = dP = pisua/1 m2 = m·g = ρ·g·V, m = ρ·V baita.  dP = ρ·g· (1 m2·dz) = ρ·g·dz  dP = ρ·g·dz  Atmosferaren Ekuazio Hidrostatikoa.   Airearen dentsitatea tenperaturarekin aldatzen da. Dentsitatea jaisten da tenperatura igotzean airea dilatatzen delako. Hau da, airezko masa berak bolumen gehiago hartzen du gasa hedatzen delako. Bestetik, dentsitatea presioaren ere menpe dago, presioak airezko bolumena gehiago edo gutxiago konprimatzen duelako.  Gas baten dentsitatea bere tenperaturaren eta presioaren menpe dagoenez, gas perfektuen ekuazioa erabiliko dugu airearen dentsitatea balioa aurkitzeko P-ren eta T-ren arabera:                                    P·V = N·R·T  Ekuazio honetatik ondorioztatuto dugu:                     ρ= m/V = (N·Mm)/(N·R·T/P) = (P·Mm)/(R·T),  non:  N: molekula-kopurua  R: gas perfektuen konstante unibertsala  Mm: gas atmosferikoaren batezbesteko masa molekularra  Emaitza hau ekuazio hidrostatikoan sartzean:                               dP = (P·Mm/R·T)·g·dz                              dP/P = (Mm/R·T)·g·dz  Beraz, bi altituderen arteko presio diferentziak presio beraren, toki horretako aireko tenperaturaren eta altitude diferentziaren menpe daude. Ekuazio diferentzial hau ebatzi daiteke hurbilketa hidrostatiko esponentzialaren bidez:                               P(z2) = P(z1)·ez/H,  non:                     H=   eta z = z2 – z1  H batezbesteko balio bat da, formula esponentziala aplikatzen den zutabeko batezbesteko tenperaturaren menpe dagoena. Desberdina izango da atmosfera osorako edo eskualde zehatz baterako kalkulatzen badugu. Bere batezbesteko balioa Troposfera osorako 8 km ingurukoa da. Formulan parte hartzen duten beste datuak:  R = 8,314 J/(mol·K) Mm = 28,96·10-3 kg/mol Tm = aireko batezbesteko tenperatura z1-en eta z2-ren artean (K-etan)  Hitz batean, presioaren aldaketa altitudearekiko ez da lineala, esponentziala baizik. Baina atmosferaren behekaldean –1 mb/10 m inguruko presio-murrizketa aurkitzen dugu.  Ekuazio hidrostatikoaren forma esponentzialak erabil dezakegu altitude desberdinetan neurtutako presio-balioak alderatzeko, presioaren itsasmailarako (geoide mailarako) bihurketa eginez edo SLP. Prozesu honen bidez altitude desberdinetako behatokietako neurketak alderatzeko gai izango gara (1.6 irudia).  Adibidea:  938 mb 510 m-an, T (510 m) = 13ºC  Zein da itsasmailarako bihurtutako presioa (z = 0)?  H = 8,31·Tm/(9,8·28,96·10-3)  Tm  100 m-ko tenperatura 1ºC inguru jaisten da, beraz T2 (z = 0) beroagoa izango da: T2 = 13ºC + 1ºC ·510 m/ 100 m = 18,5ºC  Tm = (18,5+13)/2 + 273 = 288,5 K  H = 8,45·103 m  Pz = P0·ez/H  938 hPa = P0·e510/8450  P0 = 996 hPa = 996 mb (SLP)                                       LURRA                                      ITSASOA                   1.6 irudia. Presioaren bihurketako adibidea  Presioaren neurketa jarraiak lurrazalean erakusten dute bertan agertzen direla ondo mugatutako eskualdeak zeinen presioa batezbestekoa baino handiagoa den (P > 1012 hPa), eskualde antiziklonikoak deritzenak, eta batezbestekoa baino txikiagoa, depresioak deritzenak.  Ipar hemisferioan, antizikloiek sortzen dituzten haizeek antizikloiaren zentroaren inguruan erlojuaren orratzen noranzkoan biratzen dute (biraketa destrogiroa). Haize hauek isobarak (presio berdineko lerroak) kanporantz mozten dituzte, airea eskualde antiziklonikoetatik ateratzen dela adieraziz (dibergentzia) eta, hortaz, beren barnean jaitsi behar duela. Depresioen kasuan, prozesua aurkakoa da: biraketa lebogiroa (erlojuaren orratzen kontrako noranzkoan), aireko sarrera lurrazalean (konbergentzia) eta, hortaz, igoera bere barnean (1.7 irudia).             1.7 irudia. Ipar hemisferioko antizikloi eta depresioiak.   1.6 ALTITUDEA ETA TENPERATURA: TENPERATURA-GRADIENTE BERTIKALAK  Tenperaturaren aldaketa altitudearekiko azaltzen da gas bat, presioa egitean, berotzen delako eta, hedatzean, hozten delako. Horrexegatik, altitudea txikiagoa bada, presioa handiagoa da eta, ondorioz, tenperatura ere bai.  Atmosferan tenperaturaren igoera eta jaitsiera prozesu hauek adiabatikoak dira, airea ia isolatzaile bat baita. Gradiente adiabatiko lehorra –1ºC/100m ingurukoa da presioaren aldaketa –1mb/100 m ingurukoa denean (batezbesteko presio-gradientea atmosferako lehenengo kilometroetan).  Ur-lurrunaren balizko kondentsazioa kontuan hartz gero, gradientea jaisten da, ur-lurruna kondentsatzean lurruna sortzeko erabilitako lurruntze-bero sorra itzultzen duelako. Presio-aldaketa berarako (–1mb/100 m ingurukoa), ura kondentsatzen igotzen den aire-burbuila baten tenperaturaren aldaketari, gradiente adiabatiko hezea edo asea deritzo, –0,6ºC/100 m ingurukoa dena.  Hitz batean, tenperatura altitudearekiko jaisten da 0,7ºC 100 m-ko batezbesteko gradientearekin, atmosferan prozesu adiabatiko lehorrak eta adiabatiko hezeak gertatzen direlako.  1.7 IRRATI-ZUNDAKETAK  Atmosferaren egoera ezagutzeko zundaketak egin behar dira. Neurketa hauek egiten dira globo bat jaurtiz, abiadura ia konstanterekin aske igotzen dena (1.8 irudia). Globo honetan sentsore edo neurgailuak sartzen dira, irratiaren bidez datuak estazio hartzaile batera bidaltzen dituztenak.  Erabili ohi diren tresnak dira:  - Barometro: presioa (P) neurtzen du  - Termometro: tenperatura (T) neurtzen du  - Higrometro: hezetasuna (He) neurtzen du  - GPS transponder: haizea neurtzeko. Globoa zundarekin batera abiadura konstanterekin igotzen da, haizeak horizontalean bultztzen duen bitartean. Horregatik, GPS transponderraren bidez, globoaren kokapen espaziala ematen diguna, maila bakoitzeko haizea zehaztu dezakegu.         1.8 irudia. Globoaren jaurtiketa atmosferaren zundaketa egiteko.  Globoa ia presiorik ez dagoen altitudera iristen denean, eztanda egiten du. Zundaketa-estazio bakoitzean gutxienez bi globo jaurtitzen dira egunean, 00:00- etan eta 12:00-etan UTC (Zuzendutako Denbora Unibertsala, Greenwich-eko eguzki- ordua ia bera dena; UTC denboraren balioa Espainiako denbora ofiziala baino bi ordu gutxiagokoa da udan eta ordu bat gutxiagokoa neguan). Irrati-zundaketarako globo-jaurtiketa munduko estazio guztiek atmosferaren behaketa-sare bat osatzen dute, planeta osorako atmosferaren egoerako deskribapen bat izatea ahalbidetzen duena. Herrialde guztietako zerbitzu publiko meteorologikoek datu hauek partekatzen dituzte. Zerbitzu publikoek erabiltzen dituzte iragarpen meteorologikoa egiteko, hegazkintzarako, untziteriarako eta, oro har, askotariko produktuak sortzeko behaketa eta iragarpen hauen beharra duten beste edozein erabiltzailerentzat.  Irrati-zundaketaren bidez jasotako datuak diagrama berezietan irudikatu ohi dira, emagramak deritzenak, SKEW-T motakoa erabiliena izanik. Diagrama hauek erabil daitezke zenbait parametro atmosferiko balioesteko. Hurrengo irudian diagrama hauteako adbide bat agertzen da.    Diagrama hauetan ikus dezakeguna:  - Eskuuinaldeko irudiek haizearen abiadura eta norabidea adierazten dituzte. Haizea irudiko marren aldetik dator eta marra bakoitzak abiadurako 10 korapilo adierazten du (10 kt edo 5,1 m/s), 5 korapilo marra-erdi bada. Beste irudi honetan adibide bat agertzen da.  Norabidea:SW(225º) Abiadura:15korapilo  - Eskuinaldeko zenbaki eta letrek atmosferaren ezegonkortasuna adierazten dute.  - Eskuinaldeko lerro beltza: giro-tenperatura altitudearen arabera. Ezkerraldeko lerro beltza: ihintz-tenperatura, hots, toki horretan dagoen aireak izan beharko lukeen tenperatura bere barneko ur-lurruna kondentsatzeko. Ihintz-tenperatura eta giro-tenperatura berdinak badira, horrek esan nahi du lurruna kondentsatu egin dela eta eskualde hori hodeitsu dagoela-  - Lerro (kurba) berdeek airearen prozesu termodinamiko adiabatiko lehorrak adierazten dituzte.  - Lerro (kurba) urdinek airearen prozesu adiabatiko aseak (hezeak) adierazten dituzte.  - Lerro moreek ihintz-tenperaturaren aldaketak adierazten dituzte, ur-lurrun eduki konstanterako.  - Lerro (zuzen) urdinak: isotermak  Irrati-zundaketetako datuek erakusten dute atmosfera, oro har, egoera egonkorrean dagoela higidura bertikalekiko, bere barnean nahasketa bertikal orokorrik gabe. Altitude desberdinetako haizeak ez daude elkarreki lotuta eta, hortaz, atmosferaren higidurak geruzatutako izaera dauka. Bestaldetik ere, atmosferako zundaketek ia ez dute aldaketarik erakusten 6 eta 12 orduko denbora tartetan.  Praktiketan irrati-zundaketen erabilketa praktikorako prozeduren deskribapen zehatzagoa egingo dugu.                                                         Testua: Agustín Ezcurra                                                          Itzulpena: Ibon Alonso 
