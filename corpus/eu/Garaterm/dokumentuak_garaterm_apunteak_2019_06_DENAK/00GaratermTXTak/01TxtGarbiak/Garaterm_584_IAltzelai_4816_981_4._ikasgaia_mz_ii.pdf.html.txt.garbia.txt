     Igone  Altzelai  –  Rosa  Otxoa-­‐Errarte   1             4.  IKASGAIA     GANBIO-LETRAREN OINARRI KAUSALAK   ETA SALBUESPENAK    Laburpena            1.  GANBIO-LETRA ETA OINARRIZKO NEGOZIOA  1.1. Obligazio ganbiarioak  1.2.  Kausazko harremanaren eragina obligazio ganbiarioagan  2.  HORNIDURA ETA BALUTA  3. GANBIO-LETRA ENTREGATZEAREN HELBURU KAUSALAK  4. MESEDEKO LETRA  5. SALBUESPENAK                1.  GANBIO-LETRA ETA OINARRIZKO NEGOZIOA    Deklarazio  ganbiarioa  ‘bigarren  mailako’  negozio  edo  egintza  da.  Orain  arte  ganbio- letraren  eremuan  sortzen  diren  harremanak  aztertu  ditugu  baina  ez  diegu  begiratu  ganbio- letraren  azpian  dauden  harremanei.  Norbait  ganbiarioki  obligatu  izanaren  arrazoia  (salerosketa,  deskontu- kontratua,  e.a.)  ez  dugu  letran  bertan  aurkituko,  letratik  kanpo  dago.  Horregatik  diogu  ganbio- letra  ‘bigarren  mailako  negozioa’  dela.  Deklarazio  ganbiario  bakoitzaren  azpian,  oinarrian,  beste  negozio  bat  dago  eta  hura  burutzeko  egiten  da  ganbio- letra.  Oinarrizko  negozio  hori  da  deklarazio  ganbiarioaren  ‘kausa’.  Horretara  dator  harreman ‘kausalak’, oinarrizkoak edo extraganbiarioak ere aztertzea:  igortzaile  eta    igorpenduaren  artekoa  (hornidurazko  harremana)  eta  igortzaile  eta  hartzaile  eta  endosugileen  artekoak   (balutazko  harremanak).  Beraz,  bi  eremu  bereizi  behar  dira  derrigorrez:  harreman  ganbiarioak  eta  harreman  extraganbiarioak, hornidurazkoa eta balutazkoa.     Bereizketa  honek  badu  bere  islada  legetan.  Esate  baterako,  desberdinak  dira  harreman  hauei  dagozkien  preskripzio-epeak.  Harreman  ganbiarioan,  akzio  zuzenak  hiru  urte  eta  atzerabidekoak  urte  bete  edo  sei  hilabeteko  epea  dute  (LCCh  88.  art.)  Harreman  extraganbiarioari,  ordea,  beste  preskripzio- epe  bat   2  OCW – Merkataritzako Zuzenbidea II        dagokio   (KZ  1964.  Artikuluko  15  urtetako  preskripzio  epe  orokorra).  Babes  prozesalak ere desberdinak dira harreman ganbiario eta extraganbiarioentzako  (Ik. LCCh 66. art. eta LEC).    Aitzinean  esan  dugu  deklarazio  ganbiario  bakoitzaren  azpian  oinarrizkoa  edo  kausazkoa den beste negozio bat izaten dela eta hura egikaritzeko egiten dela  ganbio-letra. Baina zer nolako lotura edo harremana dago bi hauen artean?     1.1. Obligazio ganbiarioak    Harreman  ganbiarioari  dagokionez,  gogoratu  behar  dugu  ikuspegi  biokoitza  duela, bi mailatan sortzen dituela ondorioak, inter partes eta inter tertios.    Inter  partes    entrega- kontratua  da  obligazio  ganbiarioaren  iturri.  Hemen  harreman ganbiarioa eratzen da zordunak letra sinatu (prestakuntzako egintza  formala)  eta  hartzekodunari  entregatzen  dionean  (kontratu-eskaintza)  eta  hartzekodunak  titulua  jasotzen  duenean,  hau  da,  zordunaren  eskaintza  (promesa)  haintzat  hartzen  duenean.  Orduan  perfektutzen  da  entrega- kontratua. Honela transmititzen da letra eta berekin duen eskubidea, tituluaren  tradizioaren   (traditio)  bidez.  Tituluaren  tradizioa  edo  entrega  beharrezkoa  da  ganbiarioki  obligatzeko  efektua  sor  dezan.  Sinatzailearen  obligazioa  ez  da  sortzen tituluaren entregarik egin gabe.     Hartzailea  hartzekodun  ganbiario  bihur  dadin,  beharrezkoak  dira  zordunaren  obligatzeko eskaintza eta hartzekodunaren adostasuna. Entrega sinatzailearen  borondatea kanporantzeko modua da eta entrega-kontratuaren baliozkotasuna  Kode  Zibilaren  araupean  dago  (KZ  1261.art.  e.o.).  Beraz,  adostasunaren  akatsagatik  aurkatzea  posible  da.  Hain  zuzen,  baliotasunezko  salbuespenak  (excepciones  de  validez)  dira  entrega-kontratuaren  eraketa  ez- osoa  edota  akastuna  salatzen  dutenak.  Salbuespen  pertsonal  hauek  inter  partes    jar  daitezke soilik, hau da, entrega-kontratuan parte izan denaren aurka.    Entrega-kontratuaren  edukiari  dagokionez,  honek  diru- kopuru  bat  ordaintzeko  obligazioa  eratzen  du:  obligazio  zuzena  onartzailearentzat  eta  bermezko  obligazioa  igortzaile  eta  endosugileentzat.  Bestalde,  letraren  jabetza  eta  berekin duen eskubidea ere transmititzen ditu.     Igone  Altzelai  –  Rosa  Otxoa-­‐Errarte   3         Inter  tertios,  berriz,    itxura  juridikoa  da  obligazio  ganbiarioaren  iturri.  Hirugarrenaren    aurrean  ganbiarioki  obligatua  gertzeko  gutxienezko  baldintza  sinatutako  dokumentuaren  existentzia  da.  Edonor  fede  oneko  hirugarrenaren  aurrean ganbiarioki erantzule izango da, dokumentua sinatu hutsagatik. Honen  helburua  kredituen  zirkulazioari  ziurtasuna  eta  azkartasuna  ematea  da.  Horretarako,  zuzenbide  ganbiarioarentzat  nahiko  da  itxurazko  egoera  faktiko  bat inter tertios obligazio ganbiarioa sor dadin.    Itxura  juridikoaren  konstrukzio  doktrinala  zuzenbide  zibilean  ere  erabili  ohi  da.  Baina  hemen  zuzenbide  ganbiarioaren  berezitasunetara  egokitu  behar  da.  Kasu  honetan  titulua  sinatzen  duenak   (obligatu  ganbiarioak)  agerikoa  den  errealitate  bat  sortzen  du,  fede  oneko  hirugarrenak  ikusi  eta  sinets  dezakena.  Ondorioz,  tituluan  adierazitako  kreditu- eskubideak  akatsik  gabe  jaio  izan  direnaren  itxura  agertzen  badu,  sinatzaileak  erantzun  egin  beharko  du,  egozgarri zaion heinean. Itxurazko supostuak lau elementu elkartzea galdatzen  du.  Lehenik,  itxurazko  egoera  objektibo  bat  behar  du,  kasu  honetan  ganbio- letra,  kreditu-eskubidea  adierazten  duena.  Bigarrenik,  negozioak  izaera  ekonomikoa izan behar du, ez dohainekoa, eta hauxe da negozio ganbiariotan  gertatzen  dena.  Hirugarrenik,  kreditua  eskuratzen  duen  pertsonak  fede  oneko  hirugarren bat izan behar du, egoera objektiboaren eraketarekiko arrotza, ez du  zorduna  eta  berari  transmititzen  dionaren  arteko  entrega- kontratuan  akatsik  egon  denik  ezagutu  behar.  Azkenik,  laugarren  elementua  itxurazko  egoera  objektiboa  zordunari  egozgarri  izatea  da.  Teknikoki  sinadura  da  egozgarritasuna  adierazten  duen  egintza  juridikoa.  Obligazio  ganbiarioa  egozgarri izateko, nahikoa da zordunak bere borondatez sinatu izana, nahiz eta  ondorio juridiko guztiak bere gain hartzeko borondate osorik eduki ez, ondorio  guzti horiek legez ezarritakoak bait dira.    Elementu  hauek  agertzen  direnean  sinatzailea  inter  tertios  obligatu  ganbiario  bihurtzen  da  eta  horrek  zenbait  ondorioak  ekartzen  ditu.  Esate  baterako,  obligazio  ganbiarioaren  sortzean  dauden  akatsak  konpondu  egiten  ditu,  hirugarrenekiko. Obligazio ganbiarioa ez baldin bada behar bezala eratu, baina  hirugarrenaren  aurrean  baliozkoa  dela  badirudi,  hala  izango  da.  Adibidez,  norbaitek ganbio- letra bat sinatu du zuriz, gero damutu egin da, baina bitartean  beste batek zirkulazioan jarri du.    Bestalde,  iraungitako  eskubidea  berpiztu  egin  dezake.  Igorpendu/ onartzaileak  ordaintzen  duenean,  ganbio- letra  berreskuratzeko  eskubidea  dauka.  Ez  badu   4  OCW – Merkataritzako Zuzenbidea II        eskuratzen, bere jokabideak ezin dezake hirugarrenik kaltetu ( LCCh 45.I art.)  Orduan,  iraungitako  eskubidea  berpiztu  egingo  da.  Iraungipenaren  ondoren  tituluak  zirkulazioan  jarraitzen  badu,  ezin  da  horrekin  uste  oneko  hirugarrenik  kaltetu.    Azkenik  esan,  itxura  juridikoak  ez  dituela  letraren  azpiko  obligazio  extraganbiarioen  akatsak  konpontzen.  Igorpendu/onartzaileak  ezin  du  hartzailearen  aurrean  defendatu,  igortzailearekin  dituen  harreman  pertsonaletatik  eratorritako  salbuespenak  jarriaz.  Hirugarrenari  ezin  dizkio  salbuespen  kausal  horiek  aurka  jarri,  azpiko  harremanaren  gorabeherak  arrotzak zaizkiolako.    1.2 Kausazko harremanaren eragina obligazio ganbiarioagan    Eremu  ganbiario  eta  extraganbiariaren  arteko  bereizketa  beharrezkoa  izan  arren,  zenbait  unetan  oinarrizko  harreman  kausalak  harreman  ganbiarioan  islada  edo  eragina  izango  duela  ikusiko  dugu.  Hau  gertatuko  da  harreman  kausaleko eta ganbiarioko alderdiak berberak direnean.    Negozio  ganbiarioa  ‘abstraktua’  dela  esan  ohi  da.  Afirmazio  horrekin  badirudi  esan nahi dela negozio ganbiarioa azpiko harremanarekiko erabat autonomoa  edo  independientea  dela.  Prozesalki  hala  da,  ‘abstraktua’  da.  Hartzekodun  ganbiarioak  ordainketa  galda  diezaioke  zordunari,  zorraren  kausa  ba  ote  den  edota baliozkoa ote den frogatu beharrik izan gabe (KZ 1277.art. kausa badela  eta  zilegia  dela  uste  da).  Obligazio  kausalarekiko  ere  ‘abstraktua’  edo  autonomoa  da,  obligazio  ganbiarioa  eta  azpiko  negozioa  desberdinak  dira.  Baina  horrek  ez  du  esan  nahi  bien  artean  inongo  harremanik  ez  dagoenik  (LCCh 20 eta 67.art.).    Ondorioz,  esan  dezakegu  negozio  ganbiarioak  kausa  baduela,  hau  da,  kontratu- egitea  justifikatzen  duen  arrazoia.  Norbaitek  beste  bati  ganbio-letra  entregatzen dionean, zerbaitengatik izango da. Zerbait hori da oinarrizko azpiko  harremana  (adibidez,  ordainketa,  berme-ematea,  kreditu-ematea,  mesede- egitea).  Horrek  justifikatzen  du  negozio  ganbiarioa  burutu  izana.  Dena  den,  hemen  ere,  lehen  bezala,  inter  partes  eta  inter  tertios  harremanak  bereiztu  behar dira.     Igone  Altzelai  –  Rosa  Otxoa-­‐Errarte   5         Inter partes ganbio- letraren eraentza zuzenbide zibilarekin bat dator. Harreman  kausaleko  gorabeherak  harreman  ganbiarioan  isladatzen  dira.  Zordun  ganbiarioak  hartzekodun  ganbiarioari  beren  arteko  harreman  kausaletik  eratorritako  salbuespen  guztiak  jarri  ahal  izango  dizkio.  Negozio  kausala  negozio ganbiarioan gauzatzen den entrega-kontratuaren funtsezko elementua  da  eta,  ondorioz,  kausarik  ezak  edo  kausa  akastunak  eskubide  ganbiarioaren  existentzia  galerazi  egiten  du.  Adibidez,  erositakoa  egoera  txarrean  baldin  badago  eta,  ondorioz,  erosleak  ez  badu  erositakoa  ordaintzeko  obligaziorik  edota  gutxiago  ordaintzeko  eskubidea  baldin  badu,  inter  partes,  eremu  ganbiarioan ere, ondorio juridikoa berbera izango da.    Inter  tertios,  aldiz,  eraentza  ganbiarioa  ez  dator  bat  zuzenbide  zibileko  oinarriekin.  Negozio  ganbiarioa  bere  kausatik   (oinarrizko  negoziotik)  aldendu  egiten da, letra zirkulazioan ipini eta fede oneko hirugarrenaren eskutara iristen  denan.  Negozio  ganbiarioan  (entrega- kontratuan)  parte  hartu  dutenen  arteko  harremana  arrotza  zaio  hirugarrenari  eta,  ondorioz,  haren  kausa  baita  ere.  Horregatik  ezin  zaio  negozio  kausal  haren  akatsetatik  sortutako  salbuespenik  aurka  jarri.  Trafikoaren  segurtasunean,  batez  ere,  oinarritzen  da  ondorio  hau  (LCCh 12, l9.II, 2O, 21.II, 22.II eta 67.I. art.). Adibidez, onartzailearen obligazioa  deuseza  da  igortzailearekiko,  harekin  egindako  salerosketa  deuseza  delako.  Hartzaileak  onartzailearekin  ez  du  inolako  harremanik  izan.  Letra  kobratzeko  eskubidea  igortzailearekin  izandako  harremanetatik  datorkio.  Beraz,  ez  du  arrotzak zaizkion harremanetako gorabeherak zertan jasan beharrik.    2.  HORNIDURA ETA BALUTA    Hornidurazko  harremana  igortzaile  eta  igorpenduaren  artekoa  da,  ganbio- letra  igortzea  bultzatzen  duen  harreman  kausala.  Garai  batetan,  ganbio- letraren  jatorrizko ideiatan oinarrituaz, Merkataritzako Kodeak igortzaileak igorpenduari  hornidura egiteko obligazioa ezartzen bazuen ere, orain Legeak ez du halakorik  esaten.  Lehen  hornidura  ganbio- letraren  kausa  eta  funtsezko  elementua  zen  baina orain ez da hala.     Ganbio- letra ordaintzen ez bada eta akzio ganbiarioak galtzen badira, argi dago  norbait  aberastu  egin  dela.  Halako  kasutan  hornidurak  ekitatezko  funtzioa  betetzen  du   (LCCh  65.  art.  aberaste  ganbiarioaren  akzioa).  Ikusi  beharko  da  nork  nori  zer  nolako  fondoen  hornidura  egin  dion,  ezbidez  nor  aberastu  den  jakin ahal izateko.   6  OCW – Merkataritzako Zuzenbidea II          Bestalde, posible da ere horniduraren lagapena egitea (LCCh 69. art.), hau da,  hornidurako  harremanetik  eratorritako  eskubideak  lagatzea  eta  honek  bermezko  funtzioa  betetzen  du.  Honela,  onartu  gabeko  edo  onartu  ezineko  ganbio- letratan,  edukitzaileari  beste  bide  bat  ematen  zaio  igorpenduari  letrako  ordainketa galdatu ahal izateko, hartzekodun kausal bihurtzen baita. Obligazio  kausala  betetzea  eska  diezaioke,  hau  da,  ‘hornidurari  dagokion  eskubideak’  (cede sus derechos  referentes  a  la  provisión). Eskubide horiek izan daitezke  prezioa,  baina,  baita  ere,  globalagoa  den  beste  eskubide- multzo  bat  eskubide  errealak barne (adibidez, jabetzaren erreserba-eskubidea). Baina lagapena ez  da automatikoa, zenbait formaltasun bete behar dira:  klausula expresua jarri eta  igorpenduari  jakinarazi  (LCCh  69.II  art.).  Horren  ondorioz,  ganbio- letra  mugaegunean  ordaintzen  ez  bada,  edukitzaileak  hiru  aukera  izango  ditu  kreditua  galdatzeko:  i)  atzerabideko  akzio  ganbiarioa   (berari  dagokiona)  igortzailearen  kontra;  i )  akzio  kausala  igorpenduaren  kontra  eta  hemen,  horniduraren  lagapenetik   (harreman  kausaletik)  eratorria  denez,  igorpenduak  igortzailearekiko zituen salbuespenak jarri ahal izango dizkio edukitzaileari; edo  i i) subsidiarioki, aberaste ganbiarioaren akzioa.    Balutazko harremana, berriz, igortzaile eta hartzailearen artekoa da. Adibidez,  bankuarekin  egindako  deskontu-kontratua  izango  litzateke,  ‘amaiera  onik  ezean’   (‘salvo  buen  fin’)  egiten  dena.  Bankuak  igortzailea  finanziatzen  du,  igorpenduarengandik ordainketa espero duelako. Hartara, igortzaileak ez dauka  mugaegun  arteraino  itxaron  beharrik  dirua  izateko  bankuak  aurreratzen  baitio.  Gerta  daiteke  ere  igortzaileak  bere  hartzekodun  bati  ganbio- letra  entregatzea  berekin  zuen  zor  bat  ordaintzeko.  Balutaren  kasuan  kontrabalorea  ematen  da  ganbio-letra entregatzearekin batera.     Guzti  hau  kontuan  izanik,  komeni  da  zehaztea  zein  den  harreman  kausaletik  eratortzen diren eskubideen ibilbidea ganbio- letra zirkulazioan jartzen denean.  Horixe da, hain zuzen, ondorengo atalean azalduko duguna.    3. LETRA ENTREGATZEAREN HELBURU KAUSALAK    Ganbio- letra  entregatzeak  era  askotako  helburuak  izan  zitzake.  Baina  helburu  nagusiena ordainketaren bat egitea izaten da. Entrega hori dela eta, harreman  ganbiarioa  duten  subjektuen  artean  bi  kredituren  existentzia  bereizi  dugu:   batetik,  kreditu  ganbiarioa  eta,  bestetik,  kreditu  kausala.  Baina,  noski,   Igone  Altzelai  –  Rosa  Otxoa-­‐Errarte   7         ordainketa  egiteko  obligazioa  bakarra  da,  ordinketa  bakar  bat  egin  hehar  da.  Egoera  konplexu  hau  antolatzeko  Kode  Zibilean  daude  irizpideak  1170  artikuluko bigarren eta hirugarren lerroaldetan.    Arau  hauen  aburuz,  zordun  batek  bere  hartzekodunari  ganbio-letra  bat  entregatzen  dionean  honek  letra  jasotzearekin  batera  dokumentua  behar  bezala  zaintzea  onesten  du  eta  bere  mugaeguna  iritsi  bitartean  azpiko  harremaneko  eskubideak  geldirik  geratzen  dira.  Mugaeguna  iritsitakoan,  ganbio- letra  behar  bezala  ordainduz  gero  eskubide  horiek  iraungi  egingo  dira.  Baina  ordainduko  ez  balitz,  ganbio-letraren  hartzekodunak  aukeratu  ahal  izango  du:  azpiko  harremaneko  obligazioa  galdatzeko  akzioa   (akzio  kausala)  ala  ganbio-letraren  ordainketa  galdatzeko  akzioa   (akzio  ganbiarioa).  Bigarren  hau  aukeratuko  balu,  bide  hau  amaitu  arte,  berriz  ere  azpiko  harremaneko  eskubideek geldirik jarraituko lukete.    Beraz, obligazio ganbiarioa hartzeak ez du obligazio kausalik ordezkatzen (KZ  1170.II art.). Obligazio kausala indartu egiten du, hartzekodunak bere interesa  burutzeko  bigarren  tresna  bat  dauka  horrela.  Tituluaren  entregak  ez  du  obligazio  kausalarengan  eragin  solutoriorik,  aldiz  bizirik  dirau  obligazio  ganbiarioa  bete  artean.  Ganbio-letra  pro  solvendo  entregatzen  da   (‘amaiera  onik  ezean’,  ‘salvo  buen  fin’)  ordainketarako  modu  edo  bide  bezala.  Ez  da  entregatzen  pro  soluto,  ordainketa  egin  ordez,  obligazioaren  kunplimendua  balitz bezala.    KZ  1170.II  artikuluak  izaera  dispositiboa  du.  Alderdien  borondate  ‘normala’  (ohikoa)  izango  litzatekena  adierazten  du.  Baina  alderdiek  efektu  hau  alda  dezakete  eta  ondorioz,  ganbio- letra  entregatzerakoan  ordainketa  egiten  dela  itundu.  Honek  obligazio  kausalean  efektu  iraungitzaile  zuzena  izango  luke.  Efektu  iraungitzailea  lor  daiteke,  batetik,  nobaziozko  akordioaren  bidez   (KZ  1204  art.,  izaera  inperatiboa  duena).  Orduan  obligazio  ganbiarioak  obligazio  kausala ordezkatzen du. Bestetik, posible da ere, pagurako emate-akordioaren  bidez  egitea   (dación  en  pago).  Kasu  honetan  hartzekodun  kausalak  hasieran  erabakitako  prestazioaren  ordez  beste  bat  onartzen  du   (KZ  1166  art.  a  contrario).    Ordainketak  egiteko  helburuaz  gain,  izaten  dira  beste  helburu  batzuek  ere:   obligazio kausala betetzeko berme bat edukitzea, judizio ganbiarioaz baliatzeko   8  OCW – Merkataritzako Zuzenbidea II        aukera izanik (LEC 515 art.e.o.); dohaitzazko promesa (donandi causa) edota  igorpendua mesedetzeko helburua.    4. MESEDEKO LETRA    Mesedeko  ganbio- letren  kasuan,  igortzaile  eta  igorpenduaren  artean  ez  da  izaten hornidurazko harremanik. Honen ordez beste helburu bateko harremana  egoten  da,  batez  ere  ganbio- letrako  kreditua  sendotzearen  ideia,  letraren  zirkulazioa  errazagoa  izan  dadin.  Hemen  kausa  mesede  bat  egiteko  ituna  izaten  da.  Gerta  daiteke,  adibidez,  banku  batek  ez  izatea  igortzailearengan  konfidantza  nahikorik  deskontua  egiteko.  Orduan  honek  pertsona  bat  (mesedegile bat) bila dezake prest dagoena igorpendu izateko eta ganbio-letra  onartzeko. Beraz, bien artean ez da hornidurazko harremanik izango.      Doktrinak  mesedeko  letren  balioa  eta  zilegitasuna  onartzen  du.  Juridikoki  ez  dago  inolako  oztoporik.  Hornidura  egitea  ez  da  nahitaezkoa  ganbio- letra  baliozkoa  izan  dadin,  legeak  ez  du  halakorik  galdatzen.  Gainera,  ganbio- letra  igortzeak  badu  kausa  bat,  mesedeko  ituna,  alegia.  Kausa  honen  ondorioz  sortuko da obligazio ganbiarioa.    Egia  da  eremu  ekonomikoan  letra  hauek  arrisku  handiagoa  izan  dezaketela,  funtsean  inork  ez  duelako  jasotzen  kontrabalio  ekonomikorik.  Horregatik  bankuek  interes  handia  agertzen  dute  deskontatzen  dituzten  ganbio- letrak  mesedezkoak ote diren jakiteko. Datu horren arabera kalkulatuko dute hartzen  duten  arriskua  eta  ezarriko  duten  deskontu-tasa.  Hori  dela  eta,  jurisprudentziaren irizpedea da bankuari informazio hau ematea betebehar bat  dela eta ez betetzeak kalte-ordaina ekar dezakela.    Ganbio-letra  hauetan  negozio  ganbiarioaren  kausa,  azpiko  harremana,  mesedeko  paktua  da  mesedegile  eta  mesedutuaren  artean.  Kontratu  honen  bidez,  mesedegileak  ganbio-letra  sinatzeko  obligazioa  hartzen  du   (onartzaile,  igortzaile  edo  endosugile  moduan).  Mesedetuak  hartzen  duen  konpromezua,  berriz,  bi  eratakoa  izan  daiteke.  Izan  daiteke  edukitzaileari  ganbio- letra  ordaindu eta berreskuratzeko konpromezua, honek mesedegileari ordainketarik  eska  ez  diezaion.  Izan  daiteke  ere  mesedegilea  fondo  nahikoaz  hornitzea  mugaeguna baino lehen, letra berak ordain dezan, inongo kalterik jasan gabe.     Igone  Altzelai  –  Rosa  Otxoa-­‐Errarte   9         Hau,  negozio  atipikoa  izan  arren  onartua  dago,  beti  ere  legea,  morala  eta  ohitura  onen  aurkakoa  ez  bada   (KZ  1255,  1275  art.).  Kausa  zilegia  denean  (adibidez,  kreditua  indartzea)  onartu  egiten  da.  Baina  kausa  zilegia  ez  bada,  adibidez  hirugarrenei  iruzur  egitea,  mesedeko  paktua  deuseza  izango  da  eta,  ondorioz,  negozio  ganbiarioa  baita  ere.  Baina  deuseztasun  honek  ondorioak  izango  ditu  soilik  inter  partes  eta  ez  inter  tertios.  Hala  ere,  ez  du  eragin  handiegirik,  kasu  honetan  alderdi  batek  besteari  ezin  diolako  paktua  betetzea  eskatu kausa zilegia ez izateagatik (KZ 1305, 1306 art.).    Mesedeko itunaren egitura eta izaeraren inguruan asko eztabaidatu da. Ezin da  esan kreditu- kontratua denik, mesedegileari ez zaiolako dirurik eskatzen. Honek  ez ditu bere fondo propioak erabili behar. Hain zuzen, honek hirugarren baten  aurrean erantzutea ekidin behar du mesedetuak, berak zuzenean hirugarrenari  ordainduaz edota, bestela, garaiz mesedegilea fondoz hornituaz.    Ezin da ere esan mesedea egitearen ituna fidantza-kontratua denik. Fidantza- kontratuan  berme-emaileak  inkunplimendu  kasuan  ordainketa  egitearen  arriskua  bere  gain  hartzen  du  (KZ  1838  art.).  Berak  ordainduz  gero,  ordaindutakoa berreskuratzea eska dezake baina printzipioz ezingo luke kalte- ordainik eskatu (KZ 1838 art. ‘4. Los daños y perjuicios, cuando procedan’).    Berriz mesedeko itunaren egitura bat dator mandatu-kontratuarekin. Mesedetua  mandatugilea da eta honek mesedegilea liberatu behar du bere izenean hartu  dituen  obligaziotatik,  hau  da,  bere  kontura  ordainketa  egitetik.  Hona  hemen  mesedeko  ituna  mandatuarekin  bat  datorrela  erakusten  duten  arrazoiak.  Batetik,  mesedetuak  bere  obligazioa  ez  betetzeagatik,  mesedegileak  eskatu  ahal  izango  dio   (KZ  1728.II  art.)  ordaidutakoa  eta  kaltegalerak.  Arrazoia  zera  da,  ganbio- letra  ordaintzea  ez  zela  enkarguaren  objektua,  soilik  letra  sinatzea  baizik.  Obligazio  honen  inkunplimenduagatik  mesedegileak  letra  ordaindu  behar izan badu, kalte bat sortu zaio, konpentsatu beharrekoa (KZ 1729 art.).  Bestetik.  mandatu-hartzailea  mesedegilea  da  eta  bere  egitekoa   (enkargua,  mandatua)  sinadura  ipintzea  da  solik.  Hori  egin  ondoren,  ez  du  bere  jabetzan  inongo kalterik jasan behar. Mandatuaren objektua hirugarrenen aurrean lotura  ganbiarioa hartzea da, baina ez letra ordaintzea. Beraz ez da erantzule izango  hirugarrenei  ez  ordaintzeagatik.  Azkenik,  esan  behar  da  mesedea  usu  dohain  izten dela, baina ez beti. (KZ 1711.art.) Posible da mesedetuak mesedegileari  ordaindu  behar  izatea  berak  hartutako  harriskuagatik  (adibidez,  onarpen  bankarioa).   10  OCW – Merkataritzako Zuzenbidea II          Mesedea  egitearen  inguruko   (exceptio)  salbuespenak  kausalak  dira,  azpiko  harremanean oinarrituta bait daude. Aurka jarri ahal izango dira inter partes eta  ez  inter  tertios.  Honen  salbuespena  exceptio  doli  da,  mesede-paktua  egiterakoan  beldurra  edo  okerren  bat  egon  baldin  bada  eta  hirugarren  edukitzailea  jakinaren  gainean  eta  zordunaren  kaltetan  aritu  izan  bada   (LCCh  20, 67 .art.)    5.  SALBUESPENAK    ‘Salbuespena’  esaterakoan  kreditu- eskubidearen  existentzia  edota  egikaritza  zalantzan  ipintzen  duen  inguruabarrez  ari  gara   (exceptio).  Zordun  ganbiario  izateagatik pertsona bati ganbio- letraren ordainketa egitea galdatzen zaionean,  honek  zenbait  babes-bide  erabiltzeko  modua  izan  dezake.  Froga  dezake,  agian,  hartzekodun  bezala  agertzen  denak  ez  duela  kreditu  ganbiarioa  kobratzeko  eskubiderik  edo,  bestela,  baliteke  frogatzea  berak  ez  duela  zor  ganbiarioa  (guztiz  edo  zati  bat)  ordaintzeko  obligaziorik.  Dena  den,   (exceptio)  salbuespenen erabilerak bere mugak ditu. Ordainketa erreklamatu izan zaionak  babes- bide  hau  ezin  du  modu  berean  erabili  edozein  pertsonaren  aurrean.  Kasu bakoitzean ikusi behar da nork nori zer erreklamatzen dion eta honek hari  zein  (exceptio)  salbuespen  jar  dieziaioken  ordainketa  ekiditeko  edo  modulatzeko.  Salbuespenen  sistema  LCCh  67  artikuluan  arautzen  da,  baina  artikulu honen erredakzioa ez da batere egokia.     Alde  batetik,  jar  daitezken  salbuespenen  sistema  itxia  ezartzen  du,  esanez  akzio  ganbiarioaren  aurrean  onargarriak  izango  direla  soilik  artikulu  honetan  aipaturiko  salbuespenak   (numerus  clausus,  LCCh  67.  art.  III.lerr.).  Ideia  hau  arriskutsua  da,  zordunari  dagokion  salbuespenen  multzoa  gehiegi  murrizten  duelako.  LCCh  67  artikuluko  I  eta  II  lerroek  ahaztu  egiten  dituzte  garrantzi  handiko  beste  zenbait  salbuespen  erabilgarriak    direnak,  esate  baterako:   exzepzio  prozesalak  (eskumen-eza,  epaitutako  gaia  izatea,  e.a.,  LEC),  gutxiegizko  tinbrea,  letraren  abusuzko  osaketa   (LCCh  12.  art.),  faltsifikazioa  (LCCh 93. art.), edo amortizazioa (LCCh 84- 87. art.). Beraz, LCCh 67 artikuluko  katalogoaren izaera itxia mantentzeak legearen sisteman antinomia normatibo  bat sortuko luke. Horregatik, legez ezarritako sistemaren osotasunari eutsi nahi  badiogu,  artikulu  honen  izaera  itxia  ukatu  beharra  daukagu,  beste  xedapen  batzutan araututakoa ere haintzat hartuaz.     Igone  Altzelai  –  Rosa  Otxoa-­‐Errarte   11         Bestalde, LCCh 67 artikuluak egiten duen salbuespenen bereizketa ere ez da  oso  egokia.  Badirudi  doktrina  tradizionalaren  bereizketa  (salbuespen  pertsonalak eta errealak) mantentzen duela. Baina ideia hau ere arriskutsua da,  hirugarren  edukitzaileari  aurkagarri  zaizkion  salbuespenen  multzoa  gehiegi  zabaltzen  duelako.  Kontuan  izan  behar  dugu  LCCh  67.  artikuluko  bigarren  lerroaldeko  salbuespen  guztiek  ez  dutela  izaera  errealik  eta  ezin  direla  erga  omnes    aurka  jarri.  Adibidez,  borondatearen  akatsetan  oinarrituriko  salbuespenak   (doloa,  errorea,  larderia),  nahiz  eta  deklarazio  ganbiarioaren  baliozkotasunean  eragina  izan,  soilik  inter  partes  jar  daitezke  eta  ez  inter  tertios.  Gauza  bera  gertatzen  da  ordainketa  egin  izanaren  salbuespenarekin.  Salbuespen hau  (kreditu ganbiarioa iraungitzen duena) ‘erreala’ izango da soilik  dokumentuan  agertzen  denean.  Ondorioz  LCCh  67.  artikuluan  salbuespenen  beste sailkapen bat jasotzen dela ulertu behar da, salbuespen extraganbiarioak  eta salbuespen ganbiarioak.     Legeak  salbuespen  pertsonalak  esaten  duenean  salbuespen  extraganbiarioak  direla  ulertu  behar  dugu,  hau  da,  azpiko  harreman  kausalen  ingurukoak,  ganbiarioak ez diren harremanetan sortutako gorabeherak. Salbuespen hauek  erabili  ahal  izango  dira  soilik  harreman  horietan  parte  hartu  duten  hartzekodunaren  kontra  eta  ez  hirugarren  baten  kontra,  ez  badu  behintzat  hirugarren horrek letra doloz jaso izan (LCCh 20 art.) edota kredituen lagapen  arruntaren  efektuak  dituen  transmisio  baten  bidez   (ad.  ahalordezko  endosu  mugatu  baten  bidez,  LCCh  21  art.).  Halako  kasutan  bai,  salbuespen  pertsonalak  edo  extraganbiarioak  hirugarren  horren  aurka  erabili  ahal  izango  ziren.    Legeak  aipatzen  dituen  gainontzeko  salbuespenak  ganbiarioak  dira  eta  hiru  multzotan agertzen zaizkigu (LCCh 67.II art.):    -  ‘Auzipetuaren  deklarazioaren  inexistentzia,  baliogabetasuna  edo  faltsutasuna’.  Gerta daiteke, adibidez, auzipetuaren sinadura faltsutu izana, gaitasunik  ez izatea, deklarazioa egiterakoan kontsentimenduko akatsen bat izatea  edota ahalorde nahikorik ez izatea. Salbuespen hauek ez dituzte ondorio  berdinak.  Deklarazio  ganbiarioaren  kontsentimenduko  akatsak  deklarazioa  inter  partes  baliogabetzea  ekartzen  du,  salbuespen  hori  soilik negozio ganbiarioan parte hartu duenaren aurka erabili ahal izango  da.  Egozgarritasunezko  salbuespenak  berriz  (ad.  zordun  egertzen   12  OCW – Merkataritzako Zuzenbidea II        denaren ordezkaritzarik eza edota bere sinadura imitatzea), erga omnes  aurka jarri ahal izango dira.  -  ‘Edukitzailearen  legitimotasun-eza  edota  ganbio-letraren  legezko  formaltasun-eza’.  Bi supostu hauek elkarrekin aipatu arren oso desberdinak dira. Ganbio- letraren legezko ukanbeharren bat falta bada (LCCh 2 art.), dokumentua  ez  da  ganbio- letra  izango  eta  ezin  izango  da  akzio  ganbiariorik  jarri.  Aldiz,  edukitzailearen  legitimazioaren  inguruko  salbuespenak  (ad.  oker  egindako endosua) edukitzaile horrenak dira eta ez dute beste pertsona  batek erreklamazioa egitea galeratzen.  -  ‘Auzipetuari betetzea eskatzen zaion kreditu ganbiarioaren iraungipena’.  Hemen  ere  ondorio  desberdinak  izan  ditzaketen  supostuak  ager  daitezke.  Igorpenduak  egindako  ordainketa  ganbio-letran  agertzeak  kreditu ganbiarioa iraungitzea ekartzen du. Preskripzioaren ondorioz ere  gerta  daiteke  iraungipena.  Aldiz,  ganbio- letra  igortzaile  edo  endosugile  baten  eskutan  geratzeak  beren  ondorengo  atzerabideko  obligatuen  liberazioa  suposatzen  du  baina  ez  onartzailearen  edo  aurreko  atzerabideko obligatuen liberaziorik.    Ikus  daiteken  bezala,  LCC  67  artikuluan  egiten  den  arauketa  ez  da  oso  sistematikoa,  izaera  eta  ondorio  oso  desberdinak  dituzten  salbuespenak  elkartzen  dituelako.  Hori  dela  eta,  doktrinaren  sektore  batek  salbuespenen  sistematizazio bat proposatzen du, hiru talde bereiziaz:    -  Salbuespen  ganbiarioak,  itxura  juridikotik  eratorritako  obligazio  ganbiarioaren  baliotasunean  eragina  dutenak.  Aurkagarriak  dira  bai  eta  inter  tertios  ere.  Hirugarrenak  ezin  du  bere  aurka  jar  daitezen  galerazi.  Ezin ditu ekidin, pairatu egin beharko ditu.  -  Salbuespen  ganbiarioak,  letraren  entrega-kontratutik  eratorritako  obligazio  ganbiarioaren  baliotasunean  eragina  dutenak.  Ezin  zaizkio  hirugarrenari  aurka  jarri  (fede  txarra  edota  erru  astuna  izan  ezik).  Hirugarrenak  ekidin  edo  galerazi  ahal  izango  ditu  (‘baliotasunezko  salbuespenak’ ere esaten zaie).  -  Salbuespen  extraganbiarioak,  azpiko  harremanetik  eratorritakoak  direnez,  jarri  ahal  izango  zaizkio  soilik  harreman  horretan  parte  hartu  duen hartzekodunari, eta ez hirugarren bati (doloa izan ezik).     Igone  Altzelai  –  Rosa  Otxoa-­‐Errarte   13         Lehenengo  taldekoak,  itxura  juridikoaren  inguruko  salbuespenak,  hartzekodunak ekidin edo galerazi ezin diren salbuespenak dira, nahitaez jasan  beharko dituenak. Itxura juridikoak eduki ditzaken akatsen ingurukoak dira. Izan  daitezke:     -  Trafikoari  buruzko  salbuespenak,  legeak  babestu  nahi  duen  zirkulazioarekin  bat  egiten  ez  duten  transmisioarenak,  adibidez:  kobrurako endosuak (LCCh 21 art.).  -  Dokumentuzko  salbuespenak,  adibidez:  ganbio-letrak  izan  behar  dituen  formaltasunen eza (LCCh 1 art., 67.II art.), ganbio-letra kaltetzea (LCCh  63  art.);  preskripzioa   (LCCh  88.  art.);  ‘nire  erantzukizunik  gabe’  eginiko  endosua  (LCCh  18.I  art.);  ganbio-letran  ezarritako  ordainketa  partziala  (LCCh 45.II art.).  -  Egozgarritasunezko  salbuespenak,  adibidez:  sinaduraren  faltsutasuna  (LCCh  93  art.,  67.II.1  art.);  ordezkaritzarik  eza  edo  falsus  procurator  (LCCh 10 art.); gaitasunik eza (LCCh 8 art.); faltsifikazioa (LCCh 93 art.).    Bigarren  eta  hirugarren  taldekoak,  berriz,  ekidin  daitezken  salbuespenak  dira,  hirugarren  hartzekodun  batek  galerazi  ditzakenak.  Gainontzeko  guztiak  dira,  soilik inter partes dute eragina. Hauek dira:    -  Baliotasunezko salbuespenak. Ezin zaizkio hirugarrenari aurka jarri, fede  txarrez  edota  erru  astunez  jarduten  duenean  ezik  (irregulartasuna  ezagutzen zuelako edota ezagutzeko modua zuelako). Adibidez: zurizko  ganbio-letra  itundutakoaren  arabera  ez  osatzea  (LCCh  12.art.)  edota  borondatez  kontrako  entrega  egin  izana  (lapurketa,  galtzea)  (LCCh  19.II.art.).  -  Salbuespen  extraganbiarioak,  kontratu  kausaleko  akatsetik  eratorritakoak.  Ezin  zaizkio  hirugarrenari  aurka  jarri,  doloz  jokatzen  duenean  ezik  (LCCh  20  eta  61.I.art.),  adibidez,  azpiko  kontratu  kausalaren  ez-betetze  osoa  edo  partziala.  Doloaren  ezaugarriak  dira  hirugarrenak  salbuespena  ezagutzea  eta  trafikoan  zintzoa  ez  den  portaera izatea.    Hona hemen taula bidezko adierazpena:           14  OCW – Merkataritzako Zuzenbidea II                  SALBUESPENAK        trafikoa      kokumentua          Inter  Tertios          itxura  juridikoa      egozgarritasuna            EKIDIN   EZIN DIRENAK                  Obligazio  ganbiarioko  salbuespenak        Inter  Partes              entrega  kontratua      baliozkotasuna    * Inter tertios: fede  txarra eta erru  astuna (LCCh 12  art., 19 art.)          Inter  Partes          obligazio ganbiarioa eta  obligazio kausala bat datoz                    EKIDIN  DAITEZKENAK            Obligazio  extraganbiarioko  salbuespenak        Inter  Tertios          obligazio ganbiarioa obligazio  kausalarekiko independientea  da    Ezin dira jarri    * dolo kasutan ezik   (exceptio doli, LCCh  20 eta 67.I art.)         
