                                  25._IKASGAIA._ORDEZKARITZA  AURKIBIDEA.I.Ordezkaritza,orohar: 1.Kontzeptua.2.Ordezkaritzarenesanahijuridikoa.3.Ordezkaritzarenjatorria.II.Borondatezkoordezkaritza: 1.Kontzeptua.2.Ordezkariarenlegitimazioa:ahalordeaetaahalordetza- negozioa.3.Ordezkatze-negozioa.III.Ahalorderikgabekoordezkaritza:berrespena.      i. Ordezkaritza,orohar     1. Kontzeptua  Ordezkaritzari buruz ari garenean, ezinbestekoa da bereiztea negozio juridikoa egiten duen pertsonaren eta egintza horren bidez onura jasotzen duen pertsonaren artean. Norberak gauzatzen duen egintzak sortzen dituen efektuak beste pertsona baten onuran ematen badira, ordezkaritzari buruz hitz egiten da. Azken batean, beste pertsona baten (ordezkatuaren) kontura eta onuran jarduteko ahalordea izatea (ordezkariari dagokiona) dakar horrek. Hortaz, ordezkari bidez gauzatzen diren kontratuetan, pertsona bat baino gehiago agertuko dira alderdietako baten posizioan. Berez, ordezkatuak soilik izango du alderdi izaera, hari baitagozkio kontratu horretatik ondorioztatzen diren eskubideak eta interesak. Hala ere, ordezkariak formalki kontratuaren eraketan parte hartzen duen heinean, ezin daiteke esan kontratuzko erlazioarekin zerikusirik ez duen hirugarrena denik.  Ordezkaritzaren eraentza aztertu baino lehen, funtsezkoa da bigarren bereizketa bat egitea ordezkaritzaren (KZko 1259. art.) eta mandatu-kontratuaren (KZko 1709.-1739. artikuluak) artean. Azken negozio juridiko horri dagokionez, aldebiko kontratu baten aurrean gaude, bi alderdien adostasuna ezinbestekoa izanik kontratua eratzeko. Ordezkaritza egoteko, ordea, nahikoa izango da aldebakarreko borondate-adierazpena, zeinaren bitartez ordezkatuak ordezkariari legitimazioa ematen dion bere izenean jarduteko, beste inolako betebeharrik behar izan gabe. Egia da ordezkaritzak askotan mandatu-kontratuan duela jatorria; baina ager daiteke, baita ere, sozietate-kontratuan, enpresa baten estatutuetan, edota legean bertan. Hala ere, KZko 1259. artikuluak ordezkaritzari buruz jasotzen duen eraentza ez denez nahikoa ordezkaritzari buruzko teoria orokorra eratzeko, analogiaz mandatu-kontratuaren eraentza ezarriko da.  Bukatzeko, kontuan hartu behar da ordezkariak eta nuntiusak gauzatzen dituzten jardueren ezberdintasuna ere. Azken kasu horretan, beste pertsona batek egindako borondate-adierazpena ematen da ezagutzera. Egintza bat ez da beste pertsona baten kontura eta onuran aurrera eramaten (non ordezkariak nolabaiteko autonomia izango duen), baizik eta, esan bezala, subjektu batek egindako adierazpena bera eskualdatzen da. Haatik, negozio juridikoaren eraketan adostasunaren akatsak edo subjektuak ezgaitasuna ematen duen aztertzeko orduan, ez da kontuan hartukonuntiusak egindako igorpena. Nuntiusak jokatzen duen paperaren adibide bat KZko 55. artikuluan dago.     1. Ordezkaritzarenesanahijuridikoa  KZko 1259.I artikuluak xedatzen duenez: ningunopuedecontratarennombredeotrosinestarporésteautorizadoosinquetengaporlaleysurepresentaciónlegal.  Ikus daitekeenez, printzipioz, artikuluak kontratuei egiten die erreferentzia, beste baten izenean jarduteko ahalordeabeharrezkoa dela adierazten duenean. Hala ere, argitu beharra dago, norberakkonplitubeharreko egintzak izan ezik, pertsona batek gauza ditzakeen bestelako egintza juridikoak ordezkaritza bitartez gauzatu ahal izango direla. Hortaz, ondarezko arloan oro har onartu egiten da ordezkaritza bidezko jarduera; hala nola, kontratuak gauzatzeko orduan (KZko 1259. art.), edota gauzen edukitza bera eskuratzerakoan (KZko 439. art.). Familia Zuzenbidearen arloan, berriz, ordezkaritza baztertuta geratzen da kasu gehienetan; izan ere, norberaren jarduera pertsonala ezinbestekoa da ezkontzan, adopzioan, filiazioa aitortzean, edo familiazko ahalmenak egikaritzean. Gauza bera gertatzen da testamentu bidezko xedapenak egin nahi direnean (KZko 670. art.).  Ordezkariak ordezkatuaren izenean eta onuran eraman beharko du aurrera egintza juridikoa. Bere onuran gauzatzen badu, nahiz eta ordezkari moduan agertu, ez gara ordezkaritzaren eremuan egongo, simulatzen den kontratu baten aurrean baizik. Hortaz, ordezkariak hirugarrenarekin kontratua egiten duenean, argi eta garbi adierazi behar du ordezkatuaren izenean eta onuran jarduten ari dela.      1. Ordezkaritzaren jatorria  Kode Zibileko 1259.I artikulua kontuan hartuz, bi ordezkaritza mota bereiz daitezke: borondatezkoaeta legezkoa. Ikasgai honetan borondatezko ordezkaritza aztertuko dugu. Ordezkaritza legala, berriz, jarduteko gaitasun mugatua duten subjektuei asistentzia emateko, edota pertsona juridikoen jarduera gauzatzeko arautuko da.     i. Borondatezko ordezkaritza     1. Kontzeptua  KZko 1259.I artikuluak xedatzen duenez, borondatezko ordezkaritza sortzen da ordezkatuak egiten duen autonomiazko egintza juridikoaren bidez, zeinaren bitartez ordezkariari ordezkatuaren izenean eta kontura egintza juridiko bat edo batzuk gauzatzeko ahalmena ematen baitzaio. Hortaz, ordezkariarekin kontratua egiten duen beste alderdiak ezagutu beharko du ez duela, berez, kontratua ordezkariarekin sinatzen, ordezkatuarekin baizik. Horretarako, esan bezala, ordezkariak kontratua eratu baino lehen adierazi beharko du ordezkatuaren izenean eta onuran ari dela.     1. Ordezkariarenlegitimazioa:ahalordeaetaahalordetza-negozioa  Ordezkariaren legitimazioa titulu batean jasotzen da eskuarki. Bertan adierazten dira ordezkariak zer ahalmen izango dituen, ordezkatuaren eskubideak egikaritzen dituenean. Titulu horrek ahalordeedo ordezkaritza-ahalordeizena hartzen du. Era berean, ordezkatuari ahalorde-emailedeitzen zaio (poderdante) eta ordezkariari ahaldun(apoderado).  Borondatezko ordezkaritzak ondarezko arloan gauza dezakeen jarduera zabaltzeko aukera eskaintzen dio ordezkatuari; hala ere, ordezkatuak, nahiz eta ahalordeaeman, jarduteko aukerari eusten dio. Askotan, ordezkatuak berak egintzak gauzatzen dituenean ordezkariari emandako ahalordeaezeztatuta geratzen da. Hori bai, ahalordearenegikaritzan ordezkariak gauzatzen dituen egintzen ondorioak jasan egin beharko ditu, ezeztapen hori ez bada aurretikoa izan.  Ordezkaritza edo ahalordeaematea, aurreratu dugunez, aldebakarreko negozio juridikoa da, eratzeko ordezkariaren adostasunik galdatzen ez duena, nahiz eta azken horrek ahalordeaez onartzeko eskubidea eduki. Hori bai, aldebakarreko borondate-adierazpen horrek ordezkariari zuzenduta egon behar du.  Gaitasunari dagokionez, bi teoria bereizten dira:  Alde batetik, ordezkatuari ahalordeaemateko jarduteko gaitasuna galdatzeaz gain, ahalordeakjasotzen dituen egintza juridikoak betetzeko galda daitekeen bestelako gaitasun berezia izatea eskatzen duena.  Beste aldetik, berriz, uste da ahalordeaemateko nahikoa dela jarduteko gaitasuna edukitzea, egintza edo negozio juridiko zehatzak galdatzen duen gaitasun berezi edo gehitua, hura ordezkari bidez aurrera eramateko unean, ordezkatuak bete behar duela uste izanez. Azken teoria horri jarraituz, defendatzen da baita ere ahalordeaemateko ez dela beharrezkoa izango jarduteko gaitasuna edukitzea, ahalordearenobjektu den egintzak edo negozioak ez badu gaitasun hori galdatzen; adibidez, dohaintza bat onartzeko ematen den ahalordea (KZko 625. eta 626. artikuluak). Era berean, kontratu zehatzak betetzeko ezar daitezkeen debekuei dagokienez, kontuan hartu beharko da ordezkatuak betetzea edo ez betetzea. Ordezkariari, berriz, jarduteko gaitasuna soilik galdatzen zaio.  Ildo berari jarraituz, ahalordetza-negozioaren baliogabezia ezartzerako orduan, adostasunak izan ditzakeen akatsak —dolua, errorea, indarkeria edo mehatxua— ordezkatuak berak jasan behar izan ditu. Era berean, ahalordea,deusez deklaratu den mandatu, sozietate edo bestelako kontratuan jasota egongo balitz, hura ere baliorik gabe geratuko litzateke. Hala ere, egoera horren menpe, ordezkariak gauzatzen duen kontratuaren efikazia mantendu ahal izango da, beste alderdiak (ordezkari bidez jarduten duen ordezkatua ez denak) ez badu inefikazia-kausa horren berri.  Azkenik, ordezkariak gauzatzen duen kontratuaren inefikazia deklaratzerako orduan, berriz, izan daitezkeen adostasun-akatsek ordezkaria bera dute subjektu nagusitzat. Hau da, kontratua egiten duen eta, beraz, adostasuna adierazten duen alderdiarengan eman behar dira errorea, dolua, indarkeria edo mehatxua, alegia, ordezkariarengan. Beste gauza bat da deuseztagarritasuna galdatzeko legitimazioa ordezkatuaren esku egotea, azken batean, kontratuaren efektuek harengan izango baitute eragina.  Kode Zibileko 1280.5 artikuluan jasotzen diren kasuetan izan ezik, ahalordetza- negozioakez du forma-betebehar zehatzik bete behar. Hortaz, ezkontza ospatzeko edota auzietan norbera ordezkatzeko ahalordeazgainera, forma-askatasuna dago.  Honako hauek izango diraahalordeareniraungitze-kausak:  1.- Jarri den baldintza suntsiarazlea edo epea betetzea. 2.- Ahalordeakjasotzen duen negozioa edo egintza gauzatzea edo ezinezko bilakatzea. 3.- Ahalordearenoinarri den erlazio juridikoa iraungitzea. 4.- Ezeztapena. 5.- Ordezkatuaren edo ordezkariaren heriotza, ezgaitasuna, zarrasteltasuna, konkurtsoa edo kaudimen gabezia deklaratzea.  Hala ere, kontuan hartu beharra dago, heriotza kasuetan, mandatu-kontratuaren 1738. eta 1739. artikuluek xedatzen dutena analogiaz ezartzen bada, ordezkariak ordezkatua hil dela jakin gabe gauzaturiko egintzen efikazia mantenduko dela; beti ere, beste alderdia (ordezkaria ez dena) fede onekoa den kasuetan. Era berean, ordezkaria hilez gero, haren oinordekoek heriotzaren berri eman beharko diote ordezkatuari, bitartean, ordezkatuaren interesa bermatzeko beharrezko inguruabarrak bereganatuz.  Azkenik, kontratuaren erregelak analogiaz ezarriko dira ahalordearenedukia edo norainokoa zehazteko orduan. Alegia, ematen zaion ahalordeaorokorra edo zehatza den ezartzeko, edota administrazioko edo/eta xedapenezko egintzak gauzatzeko ahalmena jasotzen dituen zehazteko (KZko 1712. eta 1713. artikuluak). Era berean, mandatu-kontratuko arauketak balioko du ordezkariaren betebeharrak eta ahalmenak zein diren finkatzeko (KZko 1715., 1719. eta 1726. artikuluak).     i. Ahalorderikgabekoordezkaritza:berrespena  Ahalorderik gabeko ordezkaritza ematen da, pertsona batek beste baten izenean eta kontura jarduten duela adierazten duen kasuetan, horretarako ahalorderik izan gabe. Hala nola:  1.- Ahalorderik inoiz egon ez den kasuetan, KZko 1259.II artikuluak xedatzen duenez: elcontratocelebradoanombredeotroporquiennotengasuautorizaciónorepresentaciónlegalseránulo,anoserqueloratifiquelapersonaacuyonombreseotorgueantesdeserrevocadoporlaotrapartecontratante.  2.- Ahalordeaegonik, ahaldunak bere jarduera-eremua gainditzen duenean, KZko 1727.II artikuluak mandatu-kontraturako adierazten duenez: enloqueelmandatariosehayaexcedidonoquedaobligadoelmandantesinocuandoloratificaexpresaotácitamente.  3.- Ahalordeairaungi edo ezeztatu den kasuetan (KZko 1732.1 eta 3 art.). Hala ere, kasu horietan, ahalorderikgabekoordezkaritzazhitz egin beharrean, egokiagoa daitxurazkoahalordeariburuz aritzea, gerta baitaiteke, ordezkariak eta fede oneko beste alderdiek kausa horien berri ez dutenean, egindako kontratuen baliozkotasuna mantentzea (KZko 1738. art.).  KZko 1259.II artikuluak deuseztasunari egiten dion erreferentzia abiapuntutzat hartuz, doktrina-mailan aski eztabaidatu da egoera horretan ezargarria den eraentzari buruz. Horrela, existentzia eza, deuseztasuna, deuseztagarritasuna, edo baldintza suntsiarazlearen eraentzak erabili izan dira ahalorderikgabe gauzaturiko kontratua efikaziarik gabe uzteko.  Beharbada, Puig i Ferriolek adierazten duenez, bidezkoena litzateke kontratuek berez efikazia erlatiboa dutela kontuan hartzea. Horrela:  Batetik, itxuraz ordezkatua izan denarentzat kontratu horrek ez du inolako efikaziarik izango, ez bada berrespenaren bitartez.  Eta, bestetik, itxuraz ordezkari moduan jarduten duena eta kontratuaren beste alderdia jabetzen badira ahalordeafalta dela, gerta daiteke kontratuaren efikazia beren artean mantentzea. Hala ere, beste alderdia ez balitz jabetuko ahalorderikez dagoela, bere esku dago kontratuaren aurka deuseztagarritasun- akzioa ezartzea, baldin eta itxuraz ordezkatua izan denak ez badu kontratua berresten.  Berrespena, beraz, itxurazko ordezkatuak kontratuaren beste alderdiari egiten dion aldebakarreko adierazpena da. Esanbidez edo isilbidez egin daiteke, eta hasiera-hasieratik kontratua baliozko eta efikaz egiten du, fede oneko hirugarrenek aldez aurretik eskuratutako eskubideak salbu.   BIBLIOGRAFIA      * DE CASTRO Y BRAVO, F.: TemasdeDerechoCivil, Madril, 1972, 105. or. eta       hurrengoak.      * DÍEZ PICAZO, L.: LarepresentaciónenelDerechoprivado, Madril, 1979.      * PUIG I FERRIOL, LL.: «La representación», ManualdeDerechoCivil, II.       liburukia,       Derechodeobligaciones.Responsabilidadcivil.Teoríagenealdelcontrato,       Bartzelona, 2000, 685-703. or.      * RIVERO HERNÁNDEZ, F.: «La voluntad negocial y la representación» (Ensayo       sobre la particiación de representante y representado en el negocio       representativo), LibroHomenajeaRamónMaríaRocaSastre, II. liburukia,       Madril, 1976, 229. or. eta hurrengoak.     89 
