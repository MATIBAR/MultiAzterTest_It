                                         3. KULTURA  Munduan 6.500 milioi lagunetik gora bizi gara. Guztiak espezie berekoak gara (Homo sapiens) baina geure artean guztiz desberdinak.  Desberdintasun batzuk konbentzio sozialak dira, eta ez dute bestelako garrantzia berezirik. Lutuaren kolorea zuria da Txinan, adibidez, eta Europan beltza. Agurtzeko moduak ere gizartez gizarte aldatu ohi dira (muxuak ematea edo erreberentzia egitea, adb.).  Beste desberdintasun batzuk, hala ere, konbentzio sozialak baino sakonagoak dira. Gizarte batzuetan zaharrak beneratzen dira, beste batzuetan ez. Desberdintasunak ugariak dira, halaber, erlijioa, artea edota musikari dagokionean.  Finean, gizarte bakoitzean atsegina eta nazkagarria dena, egin behar dena eta ez dena egin behar, polita eta itsusia, morala edo ez-morala… desberdina da. Eta desberdintasun horiek desberdintasun kulturalak dira.  Zer da kultura?  Kulturahitza latinetik dator eta bere esanahi etimologikoa zera da: zelaien lanketatik lortutako fruitu nahiz laboreak.Colerehitzari lotuta dago (lurrak landu,cultivar), zeinaincola-rekin lotuta baitago, biztanle. Garai hartan, lurrak lantzen zituztenak zeuden lurrari lotuta, besteak nomadak baitziren.  Gizarte baten bizi eredua osatzen duten balioen, sinesmenen, jarreren eta objektu materialen (edo artefaktuen) multzoa.  (Kultura, hortaz, naturala ez dena da).  Horrela, kulturaren bidez gizarte bat bere lehenaldiarekin lotuta dago (belaunaldiz belaunaldi transmititzen da), alde batetik, baina horrekin batera etorkizunerako gida bat dauka. Finean, gizatalde baten mundu ikuskera da.  Clifford Geertz antropologoak kulturaren definizio hau burutu zuen, gaur egun klasikoa bihurtu dena gizarte zientzietatik kulturaz hitz egitean:   Kultura, hortaz, gizartearen oinarria da, edo porlana, edo armiarma-sarea. Kultura herentzia biologikoari zor ez diogun guztia da.  Horrela, kulturak bi alde ditu. Ukitu daitekeena eta ezin dena ukitu. Edokultura materialaetaez-materiala.  a) Kultura materiala:Gizarte bateko kideek sortutako objektuak.           o Era askotako produktu edo objektu kultural manufakturatuak:             jantziak, etxeak, altzariak, gastronomia, folklorea, artelanak,             literatura, etab.           o Finean, ukitu daitezkeenak.  b) Kultura ez-materiala(edo sinboliko-ideala), Gizarte bateko kideek sortutako mundu ukitu ezina. Kulturaren osagai sinbolikoak, beraz. - Balio, sinismen eta sinboloak. - Arauen multzoa: Gizarte portaera erregulatzen dutenak (ohiturazkoak nahiz formalak). - Hizkuntza  Banaketa honi dagokinez:           o Abstraktuak; kulturaren alderdirik garrantzitsuena dira:ideien             ondarea.           o Kulturaren izaeranormatiboaezin dugu ahaztu.           o Kultura materiala kultura ez-materialaren ondorio da.    Gizakiok geure kultura zerbait “natural”-tzat hartzen dugu. Baina ez dago kulturaren atal edo rasgo naturalik. Gizabanakoan naturala den bakarra kultura desberdinak sortzeko gaitasun hori da.  Hala ere, kultura desberdinak elkarren artean “ukitzerakoan”, naturalak direlaren sentimen horregatik, talka kulturala eman daiteke. Kulturak zentzua eta esanahia ematen dio errealitateari. Kulturaren bidez “irakurtzen” dugu errealitatea. Errealitatea interpretatzeko “filtro” bat daMundua gure parametro kulturaletatik irakurtzen dugu. (Hala ere, pertsona bakoitzak bere bertsio partikularra du, noski).  Gizakia bizitzeko kultura behar duen animalia da. Gainontzeko animaliek instintuen bidez jokatzen badute, gizakiok kulturaren arabera jokatzen dugu.  Kulturaren osagai nagusiak  -Sinboloak: Kultura bera konpartitzen dutenentzat esanahi zehatz edo espezifiko bat duen guztia. Talka kulturala honi lotuta dago, geure gizartekoa ez den sinbolo bat ezin dugunean interpretatu ematen baita talka hori. -Lengoaia: Gizarte bateko kideak euren artean komunikatzea ahalbidetzen duen sinboloen sistema. Idatzizkoa ala ahozkoa izan daiteke. -Balioak eta sinesmenak: Balioak kulturaren arabera definitutako ereduak dira, eta horietan oinarrituz desiragarria, ona, edo polita dena ebaluatzen dute gizakiek. Gizarte bizitzarako gida bat dira. Sinesmenak, beren aldetik, pertsonek egiazkotzat hartzen dituzten baieztapenak dira. -Arauak: Erregela edo espektatiba sozialak dira; horietan oinarrituz gizarteko kideen jarduna arautzen da. -Kultura materiala eta teknologia:Gizarte batek duen ezagutza aplikatua da teknologia, eta gizarte batek bizi ahal izateko erabiltzen du.  Azpikulturak eta kontrakulturak  Gizarte konplexuetan (gure gizarteetan) banaketa handiak ematen dira kulturari dagokionez:Aniztasun kulturalahandia da. Kultura desberdinen aniztasunaz (kultura-aniztasuna edo multikulturalismoa) hitz egin dugu, orain ustez kultura beraren barruan dauden adierazpen desberdinez bi hitz botako ditugu.  Hau da, multikulturalismoa adinaz eta estatusaz harago doan kultur identitatearekin dago lotuta;azpikulturak_eta_kontrakulturak,_berriz,_estatusa, adina_eta_lanbideari_lotuta_doaz_oro_har.  Kultura nagusiaren (estandarraren, menperatzailearen) barnean kultur adierazpen ugari dago:  AZPIKULTURAK> gizarte baten barruko taldeenpraktikekosatutakoak, baina gizartearen kulturaren oinarrizko ezaugarri nagusiak zalantzan ipini gabe. Adb: Gazte azpikulturak: hitz egiteko erak, janztekoak... > rockerrak, pijoak, heaviak, raperrak...  KONTRAKULTURAK(edo gizarte mugimenduen kulturak) > Gizarte ordenari alternatibaosoa (edo partziala, baina esanguratsua) eskaintzen diotena . Adb: Hippiak, rastafariak…  Gaur egungo kontrakulturen jokabide eskandalugarriak > etorkizuneko arauak izan daitezke. Aldaketa sozial askoren iturburu dira.      Herri kultura eta kultura elitista  Amaitzeko, bi hitz kontu honetaz.  Klase sozialek ere eragina daukate kulturan. Hau da, aniztasun kulturala klase sozialen araberakoa ere bada.  Horrela, hizkera arruntean “kultura”-tzat gauza batzuk hartzen ditugu soilik: dantza (mota jakin batzuk), musika klasikoa, literatura, eskultura edota pintura. Zentzu honetan,kulturahitza latineko “cultivar”-etik, eta pertsona kultua hori ulertzen dugu, bere gustua “kultibatu” edo landu duen pertsona.  Baina gehiengoaren musika edo irakurketa gustuez aritzeko, adibidez, ez dugu “kultu” hitza erabiltzen. Adibidez, Mozart Bisbal baino kultuagotzat jotzen dugu. Edo esgrima ping-pong-a baino.  Horrekin zer ikusten dugu? Gustua ere klase sozialari lotuta dagoela (edo klase sozialak gustuan eragiten duela).hobe esanda, elite sozialek beren gustua “errefinatzen” / fintzen dutela besteengandik distingitzeko / desberdintzeko.  Hortaz, kultura elitista eta herri kulturaren arteko bereizketa ere kontuan hartuan hartu behar da. Kultura elitistaeliteen agerpen kulturalak dira, gainontzeko herritarrengandik bereizteko erabiltzen dituztenak. Herri kultura, berriz, gizartean hedaturiko agerpen kulturalak dira (pop culture).  Kultura bat bestea baino goi-mailakoa / hobea den ez du soziologoak (edo gizarte zientzialariak) esango. Horretarako daude arte kritikoak edo estetikan espezialistak.  Kultura eta gizartea  Kulturak bizitzeko pauta komun batzuei egiten die erreferentzia. Gizarteak, aldiz, pertsonen arteko elkarrekintzatik sortzen den errealitatea da.  Sinplifikatuz, esan daiteke gizartea edukiontzi bat izango balitz, kultura edukia izango litzatekeela.  Mugak jartzea zaila da. Gizartea = Estatua? Gizartea = Nazioa? … Gai horretan sartu gabe, baieztatu dezakeguna da estatuak eta nazioak ez dutela zergatik bat egin behar. Areago, estatu batek ez du gehienetan nazio batekin kointziditzen. (Nazio bakarreko estaturik okurritzen zaizue?).  Kultura eta gizarte batek kointziditu dezakete, baina batez ere gizarte txikietan. Kulturari dagokionez, halaber, gizarteen arteko aldeak txikiak (Kanadako anglofonoak eta AEBetako zuri protestanteak, adb.) edo handiak (AEBen eta Mexikoko herri indigena baten artean, adb.) izan daitezke.  Gizarte gehienen barruan kultura desberdinak daude, horregatik deitzen zaie gizartekultura-anitzak edo multikulturalak. Hau da, gizarte beraren barruan sinesmen, mundu-ikuskera edota balio sistema desberdinak egon daitezke. Gauza da, normalean, kulturen artean ez dela berdintasunik ematen. Hau da, normalean gizarte baten barruan kultura bat edo gutxi batzuk gailendu ohi dira, horiek bakarrak izan ez arren (etorkinen kulturak ere kontuan hartu behar dira).  Zenbat kultura daude munduan? Zaila da zenbatzea. Kultura eta hizkuntzak oso lotuta daudela kontuan hartzen badugu, areago hizkuntza bat kultura baten erakusgarri izan ohi da. Horrela, munduan 5.000 eta 6.000 hizkuntza artean zenbatu daitezke. Hortik abiatuz, gutxienez mundu mailan kultura kopuru hori izan dela baiezta daiteke. Gaur egun, hala ere, informazio teknologia eta gizakien mugimenduen eraginez, adituek kultura gutxiago daudela diote, 1.000 inguru.  (Gaur egun 198 estatu independente daude munduan -2008; 191 zeuden 1995ean-; horietatik 192 NBEn ordezkatuta –ez daude Vatikanoa, Taiwan,…).  Kontzeptu pare bat gehiago komentatuko ditugu aurrekoari lotuta:      * Kultura jakin bat, esan dugunez, mundua ikusteko modu zehatz batekin       lotuta dago. Gure kultura propioarekin emozionalki lotuta gaude,       identifikatuta. Hortaz, esan daitekeetnozentrismorako joera dugula,       neurri batean.  Zer da etnozentrismoa? Gainerako kulturak geure parametro kulturaletatik epaitzea.      * Kontrako joeraerlatibismo kulturalada, hau da, kultura bakoitza kultura       horretatik barnetik soilik ulertu eta aztertu daitekeela defendatzea.  Baina erlatibismo kulturalak ere arazoak ditu. Ohitura oro defenda daiteke? Ohitura oro errespetatu behar da kultura baten adierazpena delako? (Adibidez, umeek lan egitea). Baina minimo batzuk jarriz gero, zeinek erabakitzen ditu? Zeintzuk dira kriterioak? Geure kriterioak beste gizarte batean inposatu nahi baditugu.  Ez dago erantzun errazik guzti horretarako.                                  KULTURA-ANIZTASUNAZ  Maila orokorrean, (Estatuen mailan, adibidez), kultura aniztasuna modu desberdinean kudeatu izan da.  Lehenik eta behin, aniztasun kulturalaz ari bagara, aniztasun desberdinak daudela kontuan izan behar dugu. Hau da, ez dugu aniztasun kulturala immigrazioarekin lotu behar, immigrazioaz gain kultura aniztasun mota desberdinak baitaude (Hemen kanpoan utziko dugu azpikultura / kontrakultura arazoa).  Alde batetik, jatorrizko herrien kultura-aniztasuna dugu (adibidez, Estatua ez diren nazioak- Euskal Herria bezala; edo bertako beste talde etniko batzuk –ijiotak-). Bestetik immigrazioaren ondorengo aniztasuna. Ondo desberdindu behar dira eskaerak, tratamendua, eskubideak… ez direlako berdinak izango.  Etnia Talde kultural bat, ezaugarri desberdinen araberakoa (hizkuntza, erlijioa,…)kontzeptu kulturala Nazioa Kultura. Kontzientzia. Egitasmoa. Lurraldea. –ri loturiko errealitatea da. Bere burua nazioatzat daukan gizatalde bat, normalean historia komun, hizkuntza… oinarritzen dena. Borondatea funtsezkoa da, berazkontzeptu politikoa. Ez da estatuarekin nahasi behar. Estatua antolaketa juridiko-politiko forma bat, gorenakontzeptu juridikoa  198 Estatu daude munduan (NBEn 192) Zenbat nazio? - ???? (6.000 bat hizkuntza daude munduan)   Pluralismo kulturalarenaere kontuan hartzeko kontzeptua da. Kultura-aniztasuna errealitate bat denez, hots, kultura bakarra mito bat denez, hori onartzea eta horrekiko jarrera irekia izateari deritzo kultur pluralismoa.  Immigrazioaren ondoriozko kultura-aniztasuna kudeatzekoeredudesberdinak daude (López Sala, 2005): Eredu honetan ez duguintegrazioasartzen eredua baino prozesu bat delako. Integrazioa, hortaz, etorkinak harrera-gizartean barneratzea da, baina aldebiko esfortzu bat suposatzen du. Integrazioa, hortaz, alde estrukturala du, soziala, kulturala eta identifikaziozkoa. (Hala ere, batzuek eredu gisa hartzen dute.Melting pot-aren behean kokatuko genuke).               BAZTERKERIA EREDUAK       (inkorporaziorako oztopoak)       -Segregazioa eta diferentziazko                                         bazterkeria.                                                 Eredu_ez-pluralistak                                           (kultura-bakarrakmonokulturalak)            INKLUSIO EREDUAK             -Asimilazioa       (inkorporazioa bultzatzea)        -Melting Pot                                          (INTEGRAZIOA)                                                   Eredu_pluralistak                                           (kultura-anitzakplurikulturalak)                                         -Multikulturalismoa                                                  -Interkulturalismoa                                           (kultura-anitzakplurikulturalak)                                         -Multikulturalismoa                                         -Interkulturalismoa   Bazterkeria eredueketorkinek harrera-gizartearekin bat egin dezaten oztopatzen dute. Eredu argienasegregazioada. Honetan ez dugu indarrik jarriko, egun ia ez delako erabiltzen.  Interesatzen zaizkigunakinklusio ereduakdira, hau da, etorkinak heldu diren gizarteetan parte har dezaten bultzatzen duten ereduak:  Eredu ez-plutralistak (kultura bakarrean oinarritzen dira):  - Asimilazioa(absortzioa, akulturazioa ere deituak): uniformizazio kulturala. Desberdintasuna ekidin. 1950eko hamarkadatik aurrera krisian sartu zen, eta kutsu negatiboa hartu. Kritika nagusia: harrera-gizartearen ustezko batasun kulturala ez da benetakoa. Adib: Frantzia      * Melting pot: Asimilazioaren aurkako jarrera hedatzearekin batera melting       pot-ak hartu zuen indarra. Ideia nagusia: harrera-gizartea,       immigrazioaren ondorioz, gizarte berri batean bilakatu behar da: talde       desberdinen arteko baturak gizarte berri bat sortuko duelako. Eskolaren       papera funtsezkoa da eredu honetan. Arazoa: eredua hori zen, baina errealitatea: gehiengoa osatzen zuten taldeek euren kultura inposatzen zuten. Adib: AEB.  Eredu pluralistak (aniztasun eta desberdintasun kulturalak positibotzat jotzen dituzte.  Multikulturalismoa / Kultura-aniztasuna:gizarte berdintasuna eta aukera berdintasuna, baina diferentziarako eskubidearekin. Hortaz, desberdintasun kulturala positibotzat jotzen du, eta kultura horiek babestu eta birproduzitzeko xedea du. Hala ere, ez da proposatzen etorkinen talde banatuak edo ghettoak osatzea, eremu publikoan elementu komun batzuk egon behar baitira (hizkuntza; oinarrizko balio batzuk…)  Kulturartekotasuna / Interkulturalitatea: Interkulturalitatea eta multikulturalismoa askotan nahasi egiten dira, eta ez da erraza argiki desberdintzea. Hala ere, intekulturalitatearen bereizgarri litzateke: harrera- gizarteetan dauden kulturekin sintesi bat egin behar dela defendatzea. Hortaz, helburua da desberdintasun nagusia: kulturak babestu beharrean kultura desberdinen arteko batuketa defendatzen du. Horrek, arrisku nagusi bat du, gutxienez: nola batu kultura desberdinak kultura desberdinen arteko botere-harremanak hain desorekatuak izanik?   Kultura eta hezkuntzaz, bi hitz  A.K.C. Ottaway-k (Education and Society), kultura eta hezkuntzaren arteko harremanaz, zera dio:  Kultura hezkuntzan oinarritzen da.Hezkuntzaren bidez gizarte bateko kultura barneratzen dugu; balioak, zer dagoen ongi, zer gaizki. Kultura beti dago gizarte jakin bati lotuta, eta hezkuntzak gizabanakoak kultura hori barneratzeko egiteko garrantzitsua dauka.  Hezkuntza kulturan oinarritzen da. Esan dugunez (Sozializazioa), pertsonalitatean eragin handia dauka gizarteko kulturak. Horrekin batera, hezkuntza ere (pertsonalitatean eragiten duena ere bai) kultura jakin batean oinarritzen da. Eskola sozializazio agenteetako bat da, zeinak beste agente askorekin batera haurraren bizitzan eragiten baitute.  Eskola kulturaren transmisore gisa. Horrela, eskolaren funtzioetako bat izango da belaunaldi zaharrenen kultura transmititzea belaunaldi gazteei (Durkheim-en definizioa). Transmisio horren bidez, gizarteak konformitate sozial oinarrizkoa segurtatzen du. Hala ere, horrek arazoak ditu gizartea harmonia egoeran badago edo, aitzitik, aldaketa egoeran badago. Harmonia egoeran, belaunaldi gazteek arazo handirik gabe jasoko dute eskolan transmititutakoa. Aldaketa sozial egoeran, aldiz, gatazkak ugariak izango dira belaunaldien artean, kasu honetan, irakasle eta ikasleen artean.  Transmisio prozesu honetan, bereiz daitezke:  Enkulturazioagizabanakoak bizi den gizartearen ohitura, sinesmen, tradizio, etab.ak barneratzen dituen prozesuari deritzo. Batez ere familian eta eskolan emango da. Akulturazioaenkulturazioaren ondorengo urratsa da.Umeak familian eta eskolan jokabide eredu zehatz batzuk barneratu ostean, eragin berriak jasoko dituzte. Denok aldatzen gara etengabe. Transkulturazioabi pertsona desberdinen kulturazko trasbasea da. Enkulturazio modu berezi bat da.   
