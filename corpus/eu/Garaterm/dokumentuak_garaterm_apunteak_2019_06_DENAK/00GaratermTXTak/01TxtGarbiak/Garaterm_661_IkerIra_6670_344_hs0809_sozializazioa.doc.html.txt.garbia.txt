                             SOZIALIZAZIOA eta GIZABANAKOA  Bideoa: “Hombre y sociedad”, 10 min.  Sozializazioa gizaki bilakatzeko bizi dugun prozesua da. Gizaki izateko behar ditugun tresnak barneratzeko prozesua da. Bizitza osoan zehar ematen den prozesua da sozializazioarena.  Sozializazioakpertsonalitateagaratzea ahalbidetzen digu. Horrela, pertsonalitatea esperientzia sozialean oinarrituz eraikitzen dugu. Pertsonalitatea horrela defini dezakegu: pentsatzeko, sentitzeko eta aktuatzeko formen multzoa. Hortaz, kontaktu sozialik gabe ezinezkoa da pertsonalitatea garatzea.  XIX. ,mendeko autore gehienek, gizakiaren alde soziala gutxietsi eta arrazoi biologikoekin esplikatzen zuten gizakiaren izatea. Oraindik ere, errealitate soziala aspektu biologikotik azaltzen dutenak badira. Adibidez:  -kapitalismoa gizakien instintu lehiakorren ondorio gisa hartzea -jaiotzetiko kriminalak badirela ( criminales natos) -emakumeak naturaz gizonak baino “emozionalagoak” direla, eta gizonezkoak arrazionalagoak  Horrela, talde edo gizarte baten ezaugarriak “naturaltzat” hartzen dira, jaiotzetik balituzte bezala. Baina ez dugu ahaztu behar ezaugarri horiek ez direla biologikoak, kulturalak baizik, eta beraz gizakiak sortuak (“kultura” atalean sakonduko dugu gehiago puntu honetan).  Bestalde, gizarte batzuk beste batzuk baino aurreratuagoak egotea ere arrazoi naturalei egotzi izan zaie historian zehar. Horrela, darwinismoa arlo sozialera eramanez (darwinismo soziala) inperialismoa eta bestelako basakeria hainbat justifikatu egin dira historian zehar, horiek naturalak bailiran aurkeztuz. Finean, norbait esplotatzea errazagoa da “zibilizatzen” ari bazara.  XX. ,mendean gizakien instintuen ideia hauek zalantzan jarri zituzten gizarte zientzialariek. Margaret Mead antropoloak, adibidez:   Hortaz, alde biologikoak ez du inolako eraginik? Badu, baina oso txiki. Haurrek gurasoengandik heredatzen dituzte hainbat ezaugarri fisiko: pisua, altuera, begien edo ile kolorea, etab. Nolabaiteko eragina dauka ere pertsonalitatean (“inteligentzian” edo “adimenean”, adibidez). Baian gizakiak gaitasun horiek garatzea, hein handi batean, gizaki horren testuinguruaren araberakoa izango da; zehazki, familiak dituen aukerak eta baliabideak.  Gizakien isolamenduaIrakurgaia (Genie)  -- Mota horretako kasuek demostratzen duten pertsona baten garapenerako beste pertsonekin kontaktua izatea (kontaktu soziala) berebizikoa dela.                            Gerorge Herbert Mead: SELFa  Sozializazioa sakonki aztertu zuen soziologo eta gizarte psikologoa da (1863- 1931). Freud eta Piaget-ek ere, bestalde, gizarteratzeari buruzko teoriak eraiki zituzten, beste ikuspegi batzutik bada ere. Bere ikuspegi teorikoari konduktismo soziala deritzo. Mead-ek uste zuen inguruak izugarrizko eragina zuela giza jarreran. Horrela, Mead-ek batez ere kontzientzia ikertu zuen.  Self  Pertsonalitatearen atal bat da, eta bi osagai nagusi ditu: kontzientzia eta gizakiak bere buruaz duen irudia. Mead-en aburuz,self-a ezin da gizartetik at existitu.Self-a esperientzia sozialarekin batera sortzen da. Hortaz, ez da zerbait biologikoa. Gizartearekin kontakturik izan gabe, ez daself-a garatzen (ume isolatuen kasuan ikusten den bezala). Esperientzia sozialik gabe gorputza garatu daiteke, baina ezself-a.  Esperientzia soziala, nagusiki,elkartruke sinbolikoada. Elkartruke hori hizkuntzaren eta keinuen bidez ematen da. Gizakiokesanahiak(significados) sortzen ditugu, eta hori gizakiok soilik egin dezakegu.  Adibidez, zakur bat saritu edo zigortu dezakegu keinuen bidez; baina ezingo du inoiz gure ekintzen esanahia ulertu. Ez du elkartruke sinbolikorik egiteko gaitasunik. Gizakiok, aitzitik, beste gizakien ekintzak ulertzen ditugu ekintza horien atzean dagoen intentzionalitatea suposatzen dugulako. (animaliak automatikoki egingo du).  Mead-en aburuz, beste pertsonen ekintzen atzean dagoen intentzionalitatea ulertzeko, gizakiek beste pertsona horren perspektiba hartu behar dute. Finean, elkarrekintza sozialak “bestea”ren azalean jartzeko ahalmena eskatzen du.  Self-aren garapena  Mead-en aburuz, pertsonalitatea garatzeko funtsezko etapahaurtzaroada.  Meaden aburuz, haurrek beste pertsonekinimitazioaren bidez elkarrekintza burutzen dute. Haurrek, hortaz, ez dute ulertzen ekintza horien atzean dauden helburuak edota interesak. Sinboloak sortu edo erabiltzeko gaitasuna ez dutenez, hortaz, haurrek ez duteself-ik.  Umeek jolasaren bidez bereganatzen dute sinboloen mundua, batez ere imitazio jolasen bidez (adibidez, medikuetara jolastea, edo aita edo ama izatera jolastea). Hasieran, haurrek beren bizitzetan inportanteenak direnen paperak betez jolasten dute (Otros significativos). Horrela, aita-amak izatera jolasten dutenean, mundua gurasoen ikuspegitik ikusten ikasten ari dira.  Gutxinaka, haurrek jolas konplexuagoak ikasten dituzte. Adibidez, pelota pasatzera jolastetik, futbolera jolastera pasatzen direnean. Jolas konplexu hauek “bestea”-ren lekuan jartzea eskatzen dute. Haur gehienek 7 edo 8 urtetan esperientzia sozial maila hau lortzen dute.  Azken etapan, pausu bat ematen da: besteen paperean jartzetik (3. pausoa, taldekako jokoekin)beste hainbat pertsonaren paperean jartzeko gai izatea, pertsona ezagunak edo ezezagunak izan arren. Hau da, etapa horretan beste pertsonentzat balio duten arau eta baloreak ezagutzen hasten gara. Horiek gureself-ean barneratuko ditugu.  Mead-ek, balio eta arau kultural hauei, gehiengoak onartzen dituenak,beste orokortuadeitu zien. Horren bidez geure burua ebaluatzen dugu.  Etapa honetara iristean sozializazio prozesua amaitzen da? Ez.  Gizakiak, bere bizitzan zehar, esperientzia berriak bizitzen dituzte. Horregatik, gizakiek euren buruaz duten irudia aldatzen joaten dira.Self- a aldatu daiteke, adibidez, dibortzio baten ostean, gaixotasun bat eta gero, posizio ekonomikoan aldaketa handi bat ematean, etab.  Adibide gehiago esperientzia sozialak haurrarengan duen eraginaz:  -Bereziki adierazgarritzat dituen pertsonen ( otros significativos, beste adierazgarriak) pautak eta arauak barneratzen hasten da haurra (gurasoak, anaia-arrebak, zaintzaileak...). Hauen jarreran kongruentzia bat badela ulertuko du haurrak, keinu eta jarrera batzuen bidez bereziki. Adibidez: -Familiaren eta lagunen bisita erregularrak -Gai batzuei buruzko hizketaldi periodikoak -Gai batzuez ez hitz egitea -Familiarteko jaiak; jai handiagoak (patriotikoak) -Etxeko erritualak: bazkariak, “ateratzeko” edo “lanerako” janztea, etab.  -Bigarrenik, haurrak egoeren definizioak eta estatus sozialak “ikasiko” ditu. Hauek ere, normalean, beste adierazkorrenekintzetatik ikasita. Adibidez: -Papin bat oparitzea, liburu bat... Feminitatea azpimarratu, jakintzaren balioa... -Desordena zigortu, edukazio falta... Ordena baloratu, edukazio soziala... -Politikari baten zintzotasun eza kritikatu, funtzionari batena... “Joko garbiaren” garrantzia azpimarratu joko sozialaren arau gisa.                             SOZIALIZAZIOA ETA HEZKUNTZA  Hezkuntzaren definizio arrakastatsuenetako bat da Emile Durkheim-ena. Definizio horren arabera, hezkuntza da:  “belaunaldi zaharrek oraindik helduak ez direnen gain egiten duten presioa, umearengan zenbait disposizio (états) fisiko, kultural eta moral sortu eta garatzeko helburuarekin; gizarte politikoaren eta umearen inguruaren eskakizunen arabera.”  Hortaz, Durkehim Hezkuntzaren soziologiaren sortzaile izaki, soziologiaren ikuspuntutik zera azpimarra daiteke: Hezkuntza gizartearen “barruan”, gizarteko beste instituzioekin elkarrekintzan aztertu behar da, eta ez gizartetik isolaturik aztertu beharreko eremu ideial gisa (“Desarrollar en cada individuo toda la perfección de que sea susceptible”, Kant; “Hacer del individuo un instrumento de felicidad para sí mismo y para sus semejantes”, James Mill).  Hortaz,hezkuntza belaunaldi berrien sozializazio metodikoa da(Durkheim). Hau da, hezkuntzaren helburua gizaki soziala eraikitzea da, hots, ondokoak osatutako gizakia: ideien eta sentimenduen sistema, ohitura eta praktika moralak, tradizio nazionalak edo profesionalak... Hauek guztiak ez era pertsonalean ulertuta, baizik eta pertsona bat parte den taldearen ikuspegitik.  Zer sozializatu?  Zerda Sozializazioaren bidez haurrak barneratzen duena? Gizarte rolak osatzen dituzten jarrerenespektatibakdira barneratzen direna. Hau da, rol sozial bakoitzari suposatzen zaizkion ezaugarriak.  Zer darola? Gizarteko talde bakoitzari suposatzen zaizkion jarreren multzoa. Hau da, gizartearen aurrean jokatzen ditugun “paper” edo “gidoi” desberdinak. Rolaestatusarilotuta dago, hots, pertsonok gure dirua, maila kulturala, generoa, etab.en arabera dugun posizio sozialari. Gizakiok rol desberdinak betetzen ditugu (pertsona batek, adibide modura, izan ditzake hauek: irakaslea, ama, lankidea, sindikatuko kidea, idazlea, emaztea...).  Rolak gizarte bizitzan jarduteko gidoiak dira eta, hortaz, gizabanakoak bere erara interpretatzen ditu. Hau da, norbanakoaren autonomiarako tartea ere badago. Halaber, rola guk betetzen dugun papera baino, besteek gutaz duten espektatibari lotuta dago.                               Sozializazioaren etapak  Bizitzaren lehen urteak –haurtzaroa- sozializazioari dagokionez funtsezkoak badira ere, gizarteratze prozesua bizitza osoan zehar garatzen dugu gizakiok.            o Sozializazio_primarioa                 # Familian (eta eskolan) burutzen da                 # Haurtzaroan,beraz                 # Mundua ikusteko modu oso bat barneratzen da                       # Jaiotzen garen errealitatea, inportanteena da guretzat.                         Aukera bat da soilik, baina aukera bakar gisa sentitzen                         dugu.                 # Osagai afektiboak/moralak dira nagusi > Identifikazioa                   funtsezkoa da, familiarekiko batez ere.  <<Mutil ausartek ez dute negarrik egiten>>     * Errepikapenaren bidez barneratzen duu     * Hizkuntza funtsezkoa da, sailkapen sozialak, besteak beste, hizkuntzan       oinarrituz egiten ditugu.     * Kontzientzian sendo barneratzen da sozializazio honetan transmititutakoa.            o Sozializazio_sekundarioa                 # Familiaz kanpoko erakundeetan gauzatzen da (gaur egun,                   hezkuntza sisteman batez ere)                 # Nerabezarotik aurrera > Helduagotan                 # Azpimundu instituzionaletan nola ihardun barneratzen da: lan                   merkatuan, herritar gisa,… > Eremu berrietarako trebeziak.                   Hortaz,hainbat sozializaziozhitz egin daiteke: eskola, kirol                   taldea, arlo politikoa…                 # Rol gehiago barneratzen ditugu (anitzak); baina zama                   afektibo-emozional txikiagokoak (amarekiko identifikazioa vs.                   Irakaslearekiko identifikazioa). Horrela, harreman anonimo                   eta formalak gailentzen dira sozializazio etapa honetan. Rol                   horiek betetzeko edozein pertsona aritu liteke (irakaslea,                   adb.), eta ordezkagarria da (hortik bere anonimotasuna).                   Identifikazioak indarra galtzen du (aitaren rola vs.                   Correosko langilearena).                 # Kontzientzian ahulago barneratzen dira sozializazio etapa                   honetan landutako pauta nahiz arauak.                 # Sozializazio metodikoa da                         Sozializazio agenteak edo eragileak  Bizitzan zehar ditugun esperientzia sozial guztiek neurri handiagoan edo txikiagoan eragiten digute. Egungo gizarteetan, hala ere, badaude zenbait agente eragin berezia, sakona, dutela gure sozializazioan.  Historikoki, sozializazio eremu inportanteenak familia, eliza eta eskola izan dira. Instituzio hauetako batzuek indarra galdu dute (eliza?), eta beste berri batzuk agertu dira, adin taldea/pareko taldea eta hedabideak, adibidez.  (Testuaren bidez landu) FAMILIA Lehen sozializazioko agentea izan ohi da > Garrantzitsuena. Funtsezko eragina du haurraren jarrera eta portaerak zehazterakoan. ESKOLA Haurra beste jatorri sozialeko pertsonekin harremana izaten hasi ohi da. Edukiez gain, “ganorazko” helduak izateko portaerak eta jarrerak ikasten ditu (puntualtasuna, lehiakortasuna…). >> Jakintza eta arau zurrun eta formalak ADIN TALDEAK Helduen kontroletik at sozializatzen hasten dira. Eragin handia nerabezaroan bereziki. >> Informaltasuna KOMUNIKABIDEAK Bizitzaren denboraren tarte handia: Telebista (haurren kasuan eragin handia), Internet… Portaerak eta jarrerak hedatu eta uniformizatzeko tresnak. Legitimazio indar handia dute.  + Familian sozializaziorako inportanteak diren mekanismoak -Elkarrekintza bera, bai familia estuarekin (gurasoak eta semea/alaba) zein zabalagoarekin -Sariak eta zigorrak, jarrera egokiaren ereduaren arabera, hots, zer ulertzen dugun “ondo portatzea” bezala -Identifikazio afektiboa  Familian arazoak ugariak dira gizarteratzeari dagokionez. Laburtuz, ondoko biak azpimarra ditzakegu:    a. Gurasoen belaunaldiaren balioek eta haurraren gizartearenak bat ez       etortzea    b. Familiaren eta inguruaren partikulartasunaren eta egungo gizarteek,       neurri batean, bultzatzen duten unibertsaltasunaren arteko gatazka  Eskolaren sozializazio funtzio nagusiak     1. Gizartean gehien baloratutako eta gehien behar diren abileziak eta       oinarrizko jakintzak transmititzea    2. Gizartearen iraupena bermatu, umea bere rol sozialera adaptatuz    3. Haurra eta nerabea bere gurasoekiko independizatzen lagundu, honen bidez:       leialtasun berriak, beste jarrera eredu batzuk, eta beste ezagutza       “iturri” batzuk    4. Indar kontserbadore gisa jardun: eskolaren bidez taldeak talde gisa       irauteko behar dituen bitartekoak erreproduzitzen ditu    5. Gutxiengo batentzat mugikortasun sozialerako tresna izango da, hezkuntza       maila altua eskuratuz eta horrela gizarte mailan gora egiteko baldintzak       ezarriz    6. Kasurik gehienetan. familiatik heredatutako estatusa indartu,       mugikortasun soziala oztopatuz. Mugikortasun soziala blokeatzearen       adibide dira ikastetxe pribatu itxi eta klasistak.  Irakaslearen paper sozializatzailea  Bere paperaren indarra da ikaslearentzat irakaslea “beste adierazgarria” dela (gogoratu Mead-en eskema). Gainera, garrantzi handiko norbait izango da, eta berritasun erakargarri bat suposatuko duena. Bereziki inportantea da jarreren eredu bezala betetzen duen egitekoa: autoritatea, jakintza, ardura, etab.  Eskolan, horrela, sozializazio mekanismo nagusiak ezagunak izango dira: sariak eta zigorrak, umeak beren merituen eta esfortzu akademikoen arabera sailkatzea, irakaslearen eta ikasleen arteko lotura afektiboa (familiarekin alderatuz txikiagoa bada ere,...).  Adin_taldea                    Familia eta eskola                                                    Adin taldea 1. Gai konbentzionalei buruz, era konbentzionalean     1. “Tabu”-ak diren gaiak esploratzen dira taldean (sexualitatea, adibidez) 2. Haurraren espektatibak mugatzeko joera dago, bi rol 2. Umearen mundu “sinplea” (familia, eskola) “lehertzen” da, pertsona lehenetsiz: “seme/alaba ona”; “ikasle ona”     konplexuagoa bilakatuz 3. Autoritateaz eta sumisioaz esperientziak izango     3. Berdintasunean oinarritutako esperientziak izango ditu ditu haurrak 4. Lotura afektiboak mantentzen dira                   4. Beste lotura batzuk sortuz, haurra guraso eta irakasleengandik                                                        independizatzen joango da 5. Jarreren inguruan exijentziak ematen dira,          5. Familia eta eskolatik emandako exijentzien aurrean “ebaditzeko” aukerak autoritate posizio batetik  Masa_hedabideak  Gizarte zientzialariek hedabideen edo komunikabideen eragina azpimarratzen dute.  Gaur egun, Internet kontuan izan beharko litzateke. Hala ere, segun eta haurra zenbat urterekin hasten den bertan, eragina handiagoa edo txikiagoa izango da. Gainera TB, haurrentzako publikazioak, etab.  Oro har, hala ere, gainontzeko agenteek baino indar txikiagoa izan dezakete gizarteratzeari dagokionez hedabideek. Besteak beste arrazoi hauek direla eta:           1. Hedabideetan zabaldutako ereduak, gaiak edota “heroiak” oso modu             desberdinean barneratuko dira haurraren estatus sozioekonomikoaren             arabera eta familia giroaren arabera          2. Hedabideetan zabalduriko ereduak askotan haurrarentzat             “exotiko”egiak dira, eta beraz beraiekin identifikatuta sentitu ez             eta ez dira asko barneratzen
