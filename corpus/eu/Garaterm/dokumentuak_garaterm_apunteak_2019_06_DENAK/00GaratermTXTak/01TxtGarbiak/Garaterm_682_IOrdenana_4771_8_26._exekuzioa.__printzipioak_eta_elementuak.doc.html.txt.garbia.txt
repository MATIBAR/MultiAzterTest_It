                                  26._GAIA:_EXEKUZIOA.                          PRINTZIPIOAK_ETA_ELEMENTUAK.   I. EXEKUZIO KONTZEPTUA.     1. EXEKUTATU BEHAR EZ DIREN EPAIAK.    2. DEKLARAZIORIK GABEKO EXEKUZIOA.  II. IZAERA.   III. PRINTZIPIOAK.     1. ALDERDIEI BURUZKOAK.    2. PROZESUARI BURUZKOAK.    3. PROZEDURARI BURUZKOAK.  IV. EXEKUZIOAREN ELEMENTU PERTSONALAK.   1. ORGANO JURISDIKZIONALA.  A. Eskumena. B. Ebazpen motak.  2. PROZESUKO ALDERDIAK.     1. Postulazioa.    2. Legitimazio arrunta.    3. Aparteko legitimazioa.  3. HIRUGARRENAK EXEKUZIOAN.   V. EXEKUZIOAREN OBJEKTUA.     1. ESKAERA.    2. ESKATZEKO ZIOA.  VI. EXEKUZIO-TITULUA ETA BERE MOTAK.     1. EXEKUZIO-TITULUAK.     1. MOTAK.                 1. Titulu judizialak eta parekatuak.                2. Judizialak ez diren tituluak edo kontratuzkoak.                               26._GAIA:_EXEKUZIOA.                          PRINTZIPIOAK_ETA_ELEMENTUAK.   I. EXEKUZIOAREN KONTZEPTUA.  EK 117.3 artikuluan dugu exekuzioaren oinarria: “juzgatuz eta juzgatua betearaziz”. Artikulu honetan bi prozesu motak adierazten dira: alde batetik, deklarazio-prozesua (eskubidea deklaratu egiten da), eta bestetik, exekuzio- prozesua (deklaratu dena exekutatzen da).  Lehenik eta behin eskubidea deklaratu egiten da; hau da, uzia baietsi eta demandatua kondenatzen denean. Behin eskubidea deklaratua, exekutatu egin behar da. Hau da, hain zuzen bide arrunta.  Hala ere, hainbat kasutan exekuzioa ez da beharrezkoa. Beste batzuetan deklarazio-prozesurik burutu gabe exekuta daiteke.  1. EXEKUTATU BEHAR EZ DIREN EPAIAK.     1. Epai ezesleak: Argi dago uzia ezesten duten epaiak ez direla exekutatu       behar.    2. Epai deklaratiboak hutsak: (PZlsentencias merodeclarativas) Uzi       deklaratibo hutsak badira, erlazio edo egoera juridikoaren deklarazioa       nahikoa izango da auzi-jartzaileari asetzeko (sozietateren paktu baten       deuseztapena, kasu).    3. Epai eratzaileak: (sentencias constitutivas) PZL 521.1 Epaiak berak       aldaketa sortzen du, beraz, ez dago exekutatu beharrik (dibortzioa       adib.).  Epai eratzaileei dagokienez, legeak arau bereziak ezartzen ditu. PZL 521.2: Epai irmo hauen ziurtagiri edo egokia den manamendu judizialaren bidez egin ahal izango dira Erregistro Publikoen inskripzio edo aldaketak (kantzelazioak barne) exekutatu beharrik gabe.  PZL 521.3 artikuluak, bere aldetik, zera dio: epai eratzaileak kondena- erabakiak ere dituenean (hau da uziak bateratu direnean), ezekuzioa PZLaren araberakoa izango da.  Gainera, PZL 522 artikuluaren esanetan, epaiak ezartzen duenak pertsona guztiak lotesten ditu. Epaileak pertsona guztiak lotesten dituen erlazio edo egoera juridikoa sortzen du. Amaitzeko, bidezko eta zuzeneko interesa egiaztatzen duten alderdiek epaien eraginkortasuna lortzeko beharrezkoak diten neurriak eska diezazkiokete auzitegiari.  Beraz, eta konklusio moduan, uzia baiesten duten epaiak bakarrik exekutatu behar dira. Hau da, babes judizial eraginkorra lortzeko, eskubidearen deklarazioaz gain, bere exekuzioa ere beharrezkoa da. Behin diru-zorraren existentzia deklaratuta, zordunak borondatez betetzea du; honela izan ezean, nahitaezko exekuzioaren ildotik joko da, jurisdikzioko organoek, exekuzioaren bitartez, betearaziko dute. 2. DEKLARAZIORIK GABEKO EXEKUZIOA.  Batzuetan aldez aurreko deklaraziorik egon gabe posiblea da exekuzioa. Adib., epaileek esku hartu ez duten deklarazioak (laudo arbitrala kasu), pertsona pribatuen arteko burututako kontratuko tituluak (babes pribilegiatuak direnak).  II. IZAERA.  Exekuzioa:Exekutatzailearen uzia kontuan hartuta, jurisdikzioko organoak errealitatean aldaketa sortarazten duen jardun fisikoa burutzen du, errealitate hori tituluak ezartzen duenera moldatzearren.  Hori dela eta, Estatu espainiarrean exekuzioak jurisdikzioko izaera duela argi eta garbi geratu behar da. Exekuzioan auzitegiak prozesuaren bitartez jarduten du. Jurisdikzioko prozesua da exekuzioa (oinarriak: EK 117.3, BJLO 2.1 eta PZL 545 art.).  Exekuzioko jurisdikzio-jarduerak alderdi exekutatuaren borondatea ordezkatu egiten du, honek epe barruan prestazioa borondatez bete ezean. Jurisdikzioko organoak berak zordunaren ondasunak besterendu egingo ditu. Horregatik diote alderdi exekutatuaren jarduera suntsigarria (fungible) dela (botere publikoak exekutatuaren jarduketa ordezkatzea du).  III. PRINTZIPIOAK.  1. ALDERDIEI BURUZKOAK.      * Kontradikzioa.     * Berdintasuna.     * Dualtasuna (alderdi bitasuna).  Esan ohi da exekuzio-prozesuan kontradikzio eta berdintasun printzipioak gutxitu egiten direla. Exekuzioko oinarria eskubidearen deklarazioa denez, eztabaidatzeko aukerak gutxi izango litzateke. Baina hau ez da erabat egia.  Egiazkoa da, jurisdikzioko titulua izanez gero, aldez aurreko deklarazioa egon dela; edo jurisdikziokoak ez diren beste tituluetan, exekuzioa hastea ahalbidetzen duten bermeak daudela. Baina honek ez du esan nahi kontradikzioa eta berdintasuna desagertzen direnik. Alde batetik, exekuzio-tituluaren existentziak ez dio alderdi exekutatuari erlazio juridiko-materialari buruzko arazoak alegatzen galarazten; ezta prozesuko garapenari buruzkoak ere.  2. PROZESUARI BURUZKOAK.      * Oprtunitate edo abagune-printzipioa..     * Xedapen-printzipioa (principio dispositivo).  Deklarazio eta exekuzio judizioetan jardunak (edukia) desberdinak izan arren, prozesu batean zein bestean, norbaitek prozesua ireki beharko du. Izan ere, tituluan legitimatu aktibo gisan agertzen denak obligazioaren titularraren aurrean (zordunaren aurrean) eskatuko du exekuzioa (PZL 549. art.).      * Alderdien eta ofiziozko bultzada.  Deklarazio-prozesuan ofiziozko bultzada printzipio hartzen duten bitartean, exekuzio prozesuan bai alderdien eta bai ofiziozko bultzada ematen dira. Kasu batzuetan, jarduna exekutatzaileak eskatu ezean, epaileak ez du ofizioz egingo (ondarearen ikerketa, PZL 590. art.; enbargoaren aurreneurrizko idatzohar, PZL 629. art.; eta enbargoa hobetzea, PZL 612. art, kasu). Beste batzuetan, legeak ez du esaten jarduna alderdiak eskatu behar duenik, berak alderdiak eskatu ezean, epaileak ofizioz jardungo du (ondasunak erakustea PZL 589. art.; enkantearen deialdia, PZL 644. art.).  3. PROZEDURARI BURUZKOAK.      * Idazkuntza.     * Barreiadura (dispersión).     * Bitartekotza(mediación).  Azken biak idazkuntzaren ondorio dira. Exekuzioa momentu desberdinetan burutzen diren jardunez osatzen da; beraz, kontzentrazioa ez da posible. Honez gain, baliteke jardun bera behin eta berriro errepikatzea, honela gertatzen da, hain zuzen ere, behin eta berriro enbargoa saiatzen denean, ondasun nahikoak aurkitu arte.  IV. EXEKUZIOAREN ELEMENTU PERTSONALAK.  1. ORGANO JURISDIKZIONALA.     1. Eskumena.                 1. Estatu Espainiarreko epaileek emandako ebazpenak: Irizpide                   funtzionala aplikatzen da. Lehen auzialdian deklarazio                   prozesuaz arduratu den jurisdikzioko organoa izango da                   eskuduna exekuziorako (nahiz eta exekutatzen den ebazpena                   bigarren auzialdian emandakoa izan). PZL 61 eta 545.1 art.                2. Transakzio nahiz akordio bat onetsi edo homologatzen duen                   ebazpen judiziala:Akordio edo transakzioa onetsi edo                   homologatzeko ebazpena eman zuen jurisdikzioko organoa izango                   da eskuduna exekuzioaz arduratzeko. PZL 61 eta 545.1 art.                3. Laudo arbitrala: Ebazpena eman den lekuko lehen auzialdiko                   epaitegia izango da eskuduna (PZL 545.2 art.).                4. Gainerako titulu guztiak:Lehen auzialdiko epaitegiak izango                   du eskumena PZL 45 eta 545.3, 50 eta 51 art.). Lurralde                   eskumenaren aldetik, alderdi exekutatuaren helbide edo                   bizilekua hartuko da kontuan. Exekutatu batzuk izanez gero,                   exekutatzaileak haien helbideen arteko bat aukeratuko du                   lurralde-eskumena zehazteko (PZL 545.3 III art.). Arau                   hauetaz gain, exekutatzaileak bi epaitegiren artean aukera                   dezake: exekuzio-tituluaren arabera obligazioaren lekuko                   epaitegia (hau da, lekua, non obligazioa bete behar den) eta                   lekua non exekutatuaren ondasunak dauden.  Kontuan hartu behar da eskumenari buruzko arauak (objektiboa, funtzionala eta lurraldekoa) aginduzkoak direla. Beraz, ez da onartzen auzitegi baten berariazko eskumenean jartze, ezta tazitua ere (PZL 545.3 art.). Hori dela eta jurisdikzioko organoak berak bere lurralde-eskumena ofizioz aztertu beharko du. Dena den, alderdi exekutatuak deklinatoria aurkeztea du exekuzio-prozesuko notifikazioa jasotzearen ondorengo bost egunetan.  B. Ebazpen motak.  Eman behar diren ebazpenen arabera, jardunak epaile eta idazkariaren artean banatzen dira (PZL 545.4 art.).           1. Epaileak eman behar dituen ebazpenak:Autoak eta             probidentziak.Autoak: exekuzioa agintzeari buruzko ebazpenak,             eNbargo edo altxamenduari buruzkoak, exekuzioaren aurka egiteari             buruzkoak, etendurari buruzkoaki, exekuzioaren largespen edo berriz             hasteari buruzkoak, (tercerías) hirugarrengotzari buruzkoak eta             legeak berariaz ezarritako beste batzuk. Probidentziak: Legeak             honela ezartzen duenean.          2. Idazkari judizialak eman beharrekoak: Ordenazioko eginbideak.             Ordenazioko eginbideen bitartez idazkari judizialak exekuzioa             aurrerarazi egiten du.          3. Agente judizialaren partehartzea: (BJLO 487 art.) Agente judiziala             enbargo eta jaurtiketez arduratzen da.          4. Jurisdikzioko organoaz kanpo dauden beste organo batzuen             partehartzea: Polizia judiziala, kreditu-erakundeak,             erregistratzaileak, notarioak, e.a.  2. PROZESUKO ALDERDIAK.  Bi dira exekuzio-prozesuko alderdiak (PZL 538.1 art.): alde batetik, exekutatzaile edo hartzekoduna dugu, hau da, exekuzio-uzia jartzen duena; eta bestetik, exekutatu edo zorduna, honen kontra, hain zuzen, hartzekodunak jartzen du uzia. Hartzekodunak/exekutatzaileak zordun/exekutatuaren aurrean aurkezten du uzia.     1. Postulazioa.  Abokatu eta prokuradorearen eskuartzea beharrezkoa da, eskuhartze hori eskatzen ez den deklarazio-prozesuetan emandako epaien exekuzioan izan ezik.     1. Legitimazio arrunta.  Normalean exekuzio-tituluak ezartzen du legitimazioa. Titulu honek adieraziko du nortzuk diren hartzekoduna eta zorduna, eskubidearen eta obligazioaren titularrak. Baina hau ez da kasu guztietan gertatzen, posiblea baita tituluan agertzen ez denak exekuzioa eskatzea, edo tituluan agertzen ez den pertsonaren kontra exekutatzea. Izan ere, hau da ondorengotzan (PZL 540. art.) eta enpresen fusioan gertatzen dena.  Adib., baliteke pertsonak batek deklarazio prozesua hastea. Prozesu hau amaituta eta epaia emanda, pertsona hori hilez gero, ondorengotza dela eta, bere jaraunslea izango da legitimatu aktibo berria; honek exekuzioa eskatzea izango du. Baina beste batzuetan ondorengotza exekuzioa hasita izanik gertatzea (PZL 16 eta 17 art.).  Baina kontrako kasua ere gerta daiteke: alderdi exekutatua bada hiltzen dena, exekutatzaileak hildakoaren jaraunsleen kontra jardun dezakete. Hauek jaraunspenagatik bereganatutako ondasun eta beraien ondasunekin erantzun beharko dute (KZ 1003. art.), jaraunspenaren inbentario-araberako onarpenean (aceptación de la herencia a beneficio de inventario) izan ezik (KZ 1023. art.).           1. Legitimatu aktiboa: Exekuzio-tituluan hartzekodun agertzen dena.             Hainbatetan arazoak gerta daitezke, kontsumitzaile eta             erabiltzaileen legitimazioarekin gertatzen den bezala. Normalean             epai baiesleek ez dute zehazten kontzumitzaile eta erabiltzaile             onuradunak banan-banan zeintzuk diren, baizik eta ordainketa             exigitu ahal izateko ezinbesteko ezaugarri edota baldintzak             zehazten dira (PZL 221. art.). PZL 519. artikuluak adierazten du,             nola ematen den legitimazioa pertsona bakoitzak, hau da, onuradun             bakoitzak exekuzioa exijitu ahal izateko. Exekuzioaz arduratuko den             auzitegiak autoa emango du, baldintzak betetzeagatik, onuradunak             zeintzuk diren zehaztuz.          2. Legitimatu pasiboa:Legitimatu pasiboaren kontra eskatuko da             exekuzioa. PZL 538.2 artikuluak ezartzen du legitimazio pasiboa: 1)             Exekuzio-tituluan zordun agertzen dena; 2) Exekuzio-tituluan             agertzen ez dena, baina lege-xedapenagatik edo dokumentu             publikoaren bidez egiaztatutako fidantzamenduagatik pertsonalki             erantzun behar duena; 3) Zorraren ordainketak afektatzen dituen             ondasunen jabea, baldin eta afektazioa legetik edo dokumentu fede             emailetik ondorioztatzen bada.Kasu honetan exekuzioa ondasun             horietara bakarrik mugatuko da (transmititu diren hipotekatutako             ondasunak dira).          3. Kasu bereziak: PZL 541, 543 eta 544. art.: ondasun ganantzialak,             elkarte tenporalak eta pertsonalitaterik gabeko erakundeak.          4. Prozesuak bateratzea: PZL 555. art. prozesuak bateratzeari buruzko             bi kasu aurreikusten ditu. 1) Hartzekodun eta zordun beren arteko             prozesu batzuk badaude, batak zein besteak uziak bateratzea eska             dezake. 2) Exekutatzaile batzuk izanik, exekutatu beraren kontra             prozesu batzuk badaude, edozein exekutatzailek prozesuak bateratzea             eskatzea izango du, baldin eta prozesurik zaharrenaz arduratzen den             auzitegiak beharrezkotzat hartzen badu (exekutatzaile guztiak             asetzeko). Arauak : PZL 74 eta hurrengo artikuluak. 3) Deklarazio-             judizioan uziak bateratu badira, eman den epaiak uziak beste             erabaki izango ditu, beraz, exekuzioa ere bateratzeagatik ere             burutuko da.          5. Ezinbesteko auzikidetza: Prozesu bakar bat dago baina batzuk dira             alderdiak. Deklarazio judizioan auzi-jartzaile bat eta demandatu             batzuk izanez gero, auzikidetza hori exekuzioan ere beharrezkoa             izango da. Baina kondena diru-kopuru bat ordaintzean badatza,             exekutatu bakar baten kontra exekuta daiteke (ondoren barruko             erlazioen bidez moldatuko dira).          6. Obligazio solidarioak: (PZL 542. art.) Exekuzio-tituluaren arabera             desberdinduko da: 1) Titulu judiziala edo laudo arbitrala bada,             alderdi izan diren zordun solidarioen kontra bakarrik zuzendu             daiteke exekuzioa. 2)Judizioz kanpoko exekuzio-tituluak: exekuzio             tituluan edo exekutatu daitekeen dokumentuan agertzen diren             zordunen kontra baino ezin izango da exekuzioa agindu.     1. Aparteko legitimazioa.  KZ 1111. art.: Subrogazio-akzioa. Adib., Zordunak bere zordun baten kontra exekuzio-titulua du; honek exekuzio-akzio hori egikaritu ezean, bere hartzekodunak, ondasun guztiak jazarri ondoren, zordunaren akzioan subrogatu daiteke exekutatu ahal izateko.  Beste kasu batzuk: Ministerio Fiskala, elkarteak, talde ekologistak, e.a.  3. HIRUGARRENAK EXEKUZIOAN.  Hirugarrena: Prozesuko alderdia ez dena. Hainbatetan exekuzio-prozesuak hirugarrenak uki ditzake.  Exekuzio-prozesua jardun pilo batek osatzen duenez, normalean hirugarren pertsonengan eragina izaten du; horregatik bere posizioa babesteko ahalmenak eman behar zaizkio hirugarrenari.     1. Hirugarrenaren posizio aktiboaren babesa:Hirugarrenak zordunaren aurka       lehentasunezko kreditua duenean. Kasu honetan lehentasunezko eta aurreko       kargen iraupenaren printzipioaaplikatzen da (principio de las cargas       anteriores y preferentes). Beraz, exekuzioak ezin du kreditu hori ukitu.       Baina lehentasuna generikoa izanez gero, hirugarrenak eskubide hobeko       hirugarrengotzara jo beharko du. Kreditua lehentasunezkoa izan ezean,       exekuzioa notifikatuko zaio (PZL 659. art.), ondasunen balorazio eta       enkantean parte hartu ahal izateko (hemen aurrekoak diren beste karga       batzuk daude).    2. Hirugarrenaren posizio pasiboaren babesa: Hainbatetan, exekuzioa       hirugarrenen ondasunen kontra zuzentzen da. 1) Baliteke Jabetza-       Erregistroan inskribatutako hirugarrenaren ondasun higiezin bat       okerragatik enbargatzea. Honela gertatzen bada, egoera hau epailearen       aurrean egiaztatzea nahikoa izango da enbargoa altxatzeko (PZL 658.       art.). Gainerako kasuetan (Jabetza-Erregistroan inskribatutako ondasun       higigarria ez denean) hirugarrenak jabari-hirugarrengotzaren (tercería de       dominio) ildotik jo beharko du. 2) Beste batzuetan auzitegiak       hirugarrenaren ondasun baten kontra zuzentzen du exekuzioa obligazioaren       menpe baitaude. PZL 538.3 artikuluaren arabera, hirugarrenak exekutatuari       dagozkion eskubide eta defendatzeko baliabideak erabiltzea izango du.  V. EXEKUZIOAREN OBJEKTUA.  Prozesuko objektua:Uzia: jurisdikzioko organo baten aurrean egindako eskaera oinarritua.  1. ESKAERA.                 1. Zuzeneko objektua: Jurisdikzioko organoak jardutea;                   jurisdikzioko organoak exekuzioa agin dezala eskatzen da,                   errealitatea exekuzio-tituluak ezartzen duenera moldatzea.                2. Bitarteko objektua: Exekuzio-tituluak obligazio baten                   existentzia deklaratzen du. Beraz, objektua prestazioan                   datza: egitean, ez egitean edo gauzaren bat ematean. Egiteko                   prestazioa bada, auzitegiak zordunak egiteko neurri egokiak                   hartuko ditu; gauzaren bat emateko prestazioa bada,                   auzitegiak gauzaren edukitza emango dio exekutatzaileari; eta                   diru-kopuru bat emateko prestazioa izanez gero, auzitegiak                   enbargo eta nahitaezko exekuzioa burutuko ditu.  2. ESKATZEKO ZIOA.  Betiere exekuzio-titulua izango da. Honek eskaera oinarritzen duen gertakari nagusia zehazten du. Exekutatzaileak ez du ezer frogatu beharrik exekuzio- titulua baitauka.  VI. EXEKUZIO-TITULUA ETA MOTAK.  1. EXEKUZIO-TITULUA.  Kondena-epai irmoa da exekuzio-titulu arruntena. Behin deklarazio-prozesua amaituta eta epaia emanda, exekutatzaileak exekuzio-titulua aurkeztu besterik ez du egin behar exekuzioa hasteko, berak ez baitu ezer frogatu behar.  Exekutatuak aurka egin diezaioke exekuzioari, adibidez gertakari iraungitzaileak alegatuz, baina arrazoitu egin beharko du.  Beraz, esan daiteke exekuzio tituluak bi gauza dakartzala: alde batetik, exekuzioaren hasiera eskatzeko hartzekodunaren eskubidea, eta bestetik, exekuzioa agintzeko auzitegiaren obligazioa.  Baina zer da exekuzio-titulua?. Doktrina ez dago batere ados. Batzuen ustez, legeak exekuzio-indarra ematen dion egintza edo egintza multzoa da. Egintza honi legeak exekuzioa lortzeko eraginkortasuna ematen dio. Beste batzuen ustez, froga agiria da exekuzio-titulua; agiriak egintzen existentzia frogatzen du; horregatik, agiriaren existentziak berak exekutatzeko eskubidea eta auzitegiaren obligazioa sortarazten ditu. Beste batzuen ustez, aldiz, exekuzio- titulua egintza eta agiria da.  Dena dela, gaur egun esaten da, alde batetik, exekuzio-tituluan egintza juridikoa dagoela; eta bestetik, egintza horrek obligazioa eta agiria sortzen ditu. Agiria obligazioaren irudikapena da.  Baina jakin behar dugu zer den garrantzitsuena, exekuzio-titulua eratzen duena; egintza juridikoa edo agiria?. Galderari erantzuteko zera kontuan hartu behar dugu: egintza juridikorik ez izan arren, baldin eta agiria badago, exekuzioa hastea dago; baina ez alderantziz. Agiririk izan ezean, exekutatzaileak ezin izango du exekuzioaren hasiera eskatu. Ondorioz, agiririk ez badago, ez da exekuzio-titulurik egongo.  Adib., merkataritza-kontratuari buruzko agiri faltsua. Agiriak PZL 517.5. artikuluaren betekizunak betetzekotan, nahitaezko exekuzioa hastea dago, nahiz eta agiria faltsua izan.  Aipatutako agiri honek izaera bikoitza du:      * Tipikotasuna:Ez dago exekuzio-tituluari buruzko kontzeptu abstrakturik.       Ez dago kontzeptu generikorik. Legegileak berak zehazten du zeintzuk       diren exekuzio-tituluak.     * Izaera prozesala: Exekuzio-prozesuaren ikuspuntutik baino ez dira       garrantzitsuak. Exekuzio-titulua, agiria, jurisdikzioko jarduketaren       legezko aurrepostua da. Izan ere, arau prozesalek arautzen dituzte.  2. MOTAK.  PZL 517. art. Legeak aurreikusitakoa baino ez dira exekuzio-tituluak.     1. Titulu judizialak eta parekatuak.  Estatu espainiarreko jurisdikzioko organoek emandako ebazpenak eta exekuzioan parekatuak (adib., laudo arbitrala); baita atzerriko auzitegiek eta arbitroek emandako epaiak eta laudoak.      * Kondena-epai irmoa (epaiaren xedapenezko zatia).     * Laudo edota arbitraiazko erabakia.     * Prozesuan zehar lortutako transakzio judizial edota akordioen onarpen edo       homologazioko ebazpenak.     * Gehienezko muntari buruzko autoa (erantzukizun zibil automobilen       asegurua).     * Gainerako ebazpen judizialak, baldin eta legeak exekuzioa eransten badio       (esaterako, kostuen tasazioa onartzen duen autoa (PZL 246. art.);       demandatzailea ez agertzeagatik demandatuaren indemnizazioa ezartzen duen       acta (PZL 442. art.)).  B Judizialak ez diren tituluak edo kontratuzkoak.  Kontratuzko izaera izan ohi dute. Legeak berme bereziak ematen dizkien agiriak dira.  Agiri hauek diru-obligazioak baino ezin dituzte dokumentatu; horrez gain hurrengo baldintzak bete beharko dituzte (PZL 520. art.):      * Munta zehatza.     * 50.000 pezeta (300€) baino gehiagokoa.     * Eskudirutan (dinero en efectivo), aldagarria den atzerriko monetan edo       dirutan zenbatu daitekeen gauzatan edo espezietan.  Hauek dira tituluak:      * Eskritura publikoak (eskritura nagusia eta kopiak).     * Merkataritza-kontratuen polizak.     * Obligazioak eta epemuga bete duten kupoiak (eramaile-tituluak, izendunak,       e.a.).     * Kontuan oharpenak.     * Beste dokumentu batzuk (517.2-9). Adib., prozesua hasi baino lehen       borondatezko adiskidetzean hitzartuaren akta.                                 10  
