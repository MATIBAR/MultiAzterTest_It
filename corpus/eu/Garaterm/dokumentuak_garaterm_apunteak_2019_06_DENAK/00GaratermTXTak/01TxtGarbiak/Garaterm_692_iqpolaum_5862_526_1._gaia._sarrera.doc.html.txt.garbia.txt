                                                                                  7   1. GAIA. SARRERA ERREAKZIO KIMIKOAREN INGENIARITZA ERREAKTOREEN DISEINUA (ED) irakasgaiaren edukia, ERREAKZIO KIMIKOAREN INGENIARITZA (EKI) deritzon arlo zabalagoaren oinarrizko gunea da. Gainera, ERREAKZIO KIMIKOAREN INGENIARITZA (EKI) zehatz mugaturik dago gure ikasketen ardatza den den INGENIARITZA KIMIKOA (IK) eremuan.    4.Irudia. Zinetikaren kalkulurako etapak.  Garraio eta zirkulazioaren ereduak Prozesu industrial heterogenoen (fase bat baino gehiagokoen) benetako zinetika erreakzio ingurunean dauden osagaien fase arteko garraioaren eta bero transferentziaren menpekoa da. Oro har, Newton-ek, Fick-ek eta abarrek fase arterako proposaturiko ohiko ereduak egokiak dira eta euren koefizienteak errore onargarriz kalkula daitezke. G-L eta L-L erreakzioetan, geruza bikoitzaren eredua da ohikoena, beste batzuk (i.e., sarpenaren teoria) baino sinpleagoa eta erabilera zabalagokoa baita. G-S erreakzio katalitikoetan Fick legearen bidez estimatzen da barne difusioa erreakzio sinpleetan. Erreakzio konplexuetan ostera, determinazioa askoz ere zailagoa.. G-S erreakzio ez-katalitikoetan egoerak oso desberdinak dira bai egiturari dagokionez baita solidoen ezaugarriei dagokienez. Beraz, kasuan kasuko ereduak erabili behar dira. G-L-S erreakzioetan egoerak oraindikarren desberdinagoak dira eta enpirismo handia erabili behar da euren deskribapenerako. Jariakinak erreaktore industrialean duen zirkulazioa deskribatzekodispertsioarenetaserieko tankeenereduak erabiltzen dira. Biak jariakin elementuek duten egoitza denboraren banaketan oinarriturak dira etamaila mikroskopikozko nahasteanoinarrituak baino errazagoak dira aplikatzeko. Eredu makrozinetikoak Eredu mikrozinetikoak eta garraiorakoak lotuz lortuak direnez, zenbat eta konplexuagoa den hauetariko bakoitza orduan eta konplexuagoa da eredu makrozinetikoa eta, beraz, aplikatzeko zailagoa. Zailtasunen zergatiak honako hauek dira: 1) Ekuazio diferentzial konplexuen sorta askatu behar da; 2) Parametro karakteristikoen estimazioak zihurgabetsun handia du. Eredu makrozinetikoak ezartzeko kontuan hartu beharreko paradigma hauxe da:                   Gutxiago gehiago da (less is more, - es +) Hots, kalkularako erraza den eredu sinplea egokiagoa da bai erreaktorearen diseinurako baita prozesuaren kontrolerako eta aldagaien optimizaziorako. Oro har, desfase handia dago literaturan era teorikoan garaturiko eredu makrozinetikoen eta euren erabileraren artean, batez ere maila industrialean. Zoritxarrez, itxurazko eredu zinetikoa erabili behar da sarri era enpirikoan eta ekuazio sinplearen bidez operazio aldagaien eragina neurtzeko. Aurrerapen teorikoaren eta operazio industrialaren arteko desfase hau dela eta, planta pilotuak eta frogapenerakoak erabili behar dira eskala handitzean aurrera egiteko. 
