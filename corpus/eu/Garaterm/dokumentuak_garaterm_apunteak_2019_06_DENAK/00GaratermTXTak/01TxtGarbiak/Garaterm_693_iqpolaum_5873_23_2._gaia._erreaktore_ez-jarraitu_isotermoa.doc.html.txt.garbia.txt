                                                                                 21  2. GAIA. TXANDAKAKO ERREAKTORE ISOTERMOA Gai honetan eta hurrengoetan, erreaktore idealak aztertuko dira fluxu idealaren ereduak erailiz, hots, bai nahaste perfektukoa (erreaktore ez-jarraituak eta jarraituak) edo bai pistoi fluxukoa (erreaktore jarraituak). Nahiz eta erreaktore ez-jarraitua ez den erabilera handikoa industrian, beraren azterketari ekingo diogu diseinu ekuazioak antzekoak baitira pistoi fluxuko erreaktore industrialetarako. Hala, erreaktore ez-jarraituetako “denbora” aldagaiaren ordez “egoitza denbora” aldagaia dagokio pistoi fluxuko erreaktorearen edozein posizio longitudinalari.  ERREAKTORE EZ-JARRAITUA Erreaktore ez-jarraitua (1 Irudia) erreakzioak dirauen artean erreakzionatzaileak dituen ontzia da eta osaera aldatuz doa bertan denboran zehar. Ondo eraginda dagoenez, osaera eta tenperatura uniformeak edo berdinak dira posizio guztietan aldiune batean. Isotermoa izateak tenperaturak konstante dirauela denboran zehar esan nahi du.                                    (113)    
