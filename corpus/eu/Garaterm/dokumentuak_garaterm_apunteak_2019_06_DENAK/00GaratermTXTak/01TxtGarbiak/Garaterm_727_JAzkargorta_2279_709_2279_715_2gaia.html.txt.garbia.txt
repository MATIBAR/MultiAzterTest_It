     46                       2._GAIA:_ELEKTROSTATIKA_MATERIALETAN  1.-SARRERA 2.-EROALEAK ELEKTROSTATIKAN 2.1.- Eremua eta karga eroale baten barnean. 2.2.- Eremua eroale baten gainazalean. 2.3 .- Eroale baten potentzial elektrostatikoa 2.4 .-Induzitutako kargak eta pantailamendu elektrostatikoa 3.-KAPAZITATEA ETA KONDENTSADOREAK 3.1.- Kondentsadore lau eta paralelo baten kapazitatea 3.2.- Kondentsadore zilindriko baten kapazitatea 3.3.-Kondentsadoreen elkarketak 4.- KONDENTSADORE KARGATU BATEN ENERGIA 5.- DIELEKTRIKOAK ELEKTROSTATIKAN  1.-SARRERA  Orain arte, espazio hutsean bakarrik aztertu ditugu karga-banaketa estatikoak sortzen dituzten eremu elektrostatikoen ezaugarriak. Gai honetan materia eremu elektrikoen aurrean daukan jokabidea aztertuko dugu eta material bat egotearen ondorioz eremu elektriko horiek nola aldatzen diren. Nahiz eta materiaren izaera elektrikoa era askotakoa izan daitekeen, ikastaro honetan propietate elektrikoak kontuan hartuz bi material mota bereiztuko ditugu bakarrik: eroaleaketaisolatzaileak(edodielektrikoak).Eroaleen ezaugarri nagusia honako hau da: atomo edo molekulen kanpoaldean dauden elektroiak oso lotura ahula dute nukleoetara eta ondorioz, atomo batetik beste batera heda daitezke, eremu elektriko makroskopikorik egon ez arren; elektroi horiek materialean zehar distantzia luze samarrak egin ditzakete noraezean, baina beti materialaren neutraltasun elektriko makroskopikoa kontserbatuz. Eroaleen artean metalak dira garrantzitsuenak eta gehien erabiltzen direnak. Materialen beste multzoa isolatzaileena da, hauetan kanpoaldean dauden elektroien higidura beren atomo edo molekula konkretuko orbitaletara mugatuta dago, eta elektroi horiek, kanpo- eremu elektrikoa aplikatu arren, ezin dira hedatu materialean zehar, beste atomo edo molekuletarantz alegia. Orohar, material batek (eroalea zein dielektrikoa) karga netoa lor dezake elektroiak eskuratuz edo elektroiak emanez. 2.-EROALEAK ELEKTROSTATIKAN  
