            Hasierako hausnarketa: Zergatik ikasi itzulpen-teoriak? Beharrezkoa al da teoria jakitea itzultzaile ona izateko? Irakurri Luna Castellanoren aipu hau: zenbaterainoko garrantzia ematen dio itzulpen-teoriari? Ados al zaude berarekin?   || ||  Mona Baker (In other words, 4. or): Lehen ez zitzaion garrantzirik ematen itzulpen-teoriari (Castellanoren aipua adibide  Desabantaila: itzultzen hasterako, ia lanbide-karreraren bukaeran zaude). Gaur egun, berriz, onartzen da itzulpen-teoria jakiteak zilegitasuna ematen diola itzultzailearen lanbideari; itzultzaileak profesional gisa ikusteko (eta ez langile erdi- trebatu gisa), beharrezkoa da ezagutza teoriko batzuk izatea. Itzultzaileak, bere jardunaren inguruko hausnarketa egiten duenean, hobeto ulertzen du zergatik jokatzen duen jokatzen duen moduan, eta horrek bere jarduna hobetzen laguntzen dio.  Anthony Pym (Exploring Translation Theories, 4-5. or.): - Ez dago froga garbirik ziurtatzen duenik itzulpen-teoriak ezagutzen dituen itzultzaile batek teoria horiei buruz ezer ez dakien batek baino hobeto itzultzen duenik. Are gehiago, baliteke teoria konplexuei buruz ezer ez dakiten itzultzaileak azkarragoak eta eraginkorragoak izatea, ez dutelako denborarik galtzen hainbat konturen inguruan hausnartzen.  - Halere, itzulpen-teoria batzuen inguruko ezagutza minimo batzuk izatea oso praktikoa izan liteke soluzio errazik ez duten eta nolabaiteko sormena eskatzen duten zenbait arazori aurre egiteko. Hainbat eta hainbat itzulpen-teoria daude, eta bakoitzak bere soluzio eta gomendioak ematen ditu, itzultzaileari unean unean baliagarriak egin dakizkiokeenak.  - Gainera, bezeroen aurrean itzultzaileak bere burua defendatzeko ere oso baliagarria da teoria, egindako hautuak justifikatzeko…  Beste argumentu batzuk: - Itzulpenaren etika - Itzultzailearen esku-hartzea - Itzulpenaren ideologia …  1.1. Itzulpenaren definizioa  ARIKETA:Eman papertxo bana ikasleei, eta esan idazteko itzulpenaren definizioa. Gero, papertxoak jaso eta ozen irakurri edo arbelean itsatsi. Eztabaidatu.  1.1.1. Hiztegi orokorretako definizioa  Harluxet: itzulpen. Testu bat beste hizkuntza batean emateko ekintza (prozesua); beste hizkuntza horretan eginiko testua bera (produktua). itzulpengintza. Itzultzailearen lanbidea edo jarduna.  Xabier Mendiguren Bereziartu (Itzulpengintza: Historia eta teoria, 1992): itzulpen.“hizkuntza bateko (SH) testu bat beste hizkuntza batera (XH) idatziz aldatzearen prozesua”, baina “prozesu horretatik sortzen den emaitza edo itzulkinak baliokidetza-eskakizun jakin batzuei erantzuten dielarik” (1992: 105)  BAINA: Itzulpena izan daiteke - ahozkoa (interpretazioa)? - euskalkien artekoa (hizkuntza berberaren barruan)? (Aitor Arana – Imanol Azkoitia: Oscar Wilderen Dorian Greyren erretratua azpeitieraz) - testu bat Braille-idazkeran edo Morse-zeinuetan jartzea? - mediku batentzat idatzitako txostena paziente batentzat berridaztea? …  Roman Jakobson errusiar-amerikarrak idatzizko itzulpena hiru motatan bereizi zuen (“On Linguistic Asects of Translation”, 1959  Hatim & Munday 2004: 124- 126):  1. Itzulpen intralinguistikoa edobirformulazioa: Hitzezko zeinuak hizkuntza bereko beste zeinu batzuen bidez interpretatzea. 2. Itzulpen interlinguistikoa edoitzulpena bere adiera hertsian: Hitzezko zeinuak beste hizkuntza baten bidez interpretatzea. 3. Itzulpen intersemiotikoa edotransmutazioa: Hitzezko zeinuak hitzezkoak ez diren zeinu-sistemetako zeinuen bidez interpretatzea.  Bai tradizionalki, bai gaur egun, Jakobsonen bigarren itzulpen mota jotzen da traduktologiaren ardatz edo fokutzat, nahiz eta beste itzulpen mota batzuk ere gero eta arreta handiagoa bereganatzen ari diren eta itzulpen moten arteko muga markatzea ez den beti erraza izaten.      1.1.2. Adituek emandako hainbat definizio(Hurtado Albir 2001: 37…): Definizioak PPT aurkezpenean!  1. Itzulpenahizkuntzenarteko jarduera gisa:  VINAY & DARBELNET:“A hizkuntza batetik B hizkuntza batera pasatzea errealitate berbera espresatzeko”.1  Ez da nahikoa itzulpena definitzeko, soilik elementu linguistikoak hartzen dituelako kontuan, eta itzulpena hizkuntzaren planoan kokatzen duelako, eta ez hizketaren planoan. Gainera, “errealitate” hitza ere anbiguoa gertatzen da. Zer da errealitatea?  2. Itzulpena jardueratestualgisa:  SELESKOVITCH:“itzultzea da testu baten barruko mezuaren zentzua transmititzea, eta ez testu hori formulatuta dagoen hizkuntza beste hizkuntza batera pasatzea”.2  Vinay eta Darbelneti aurre egin nahian bezala, Seleskovitchek itzulpenaren izaera testuala aldarrikatzen du, eta itzultzen dena zentzua dela azpimarratzen du. Itzulpena “komunikazio jarduera” dela adierazten du, eta ez “hizkuntzalaritzako jarduera”.  CATFORD:“Hizkuntza bateko (SH) testu-materiala beste hizkuntza bateko (XH) testu-material baliokidez ordezkatzea”.3  HOUSE:“Sorburu-hizkuntzako testu bat xede-hizkuntzan semantikoki eta pragmatikoki baliokidea den beste testu batez ordezkatzea”.  3. Itzulpenakomunikazioekintza gisa:  Definizio hauek aldarrikatzen dute itzulpena komunikazio ekintza dela, testuinguru soziokulturalak itzulpenean duen eragina azpimarratuz (itzulpenaren harrera, helburua, xede-kultura…).  NIDA & TABER:“Itzultzea da sorburu-hizkuntzako mezu baten baliokide natural hurbilena hizkuntza hartzailean erreproduzitzea, lehenik esanahi mailan eta bigarrenik estilo mailan”.4  HATIM & MASON:“testuinguru sozial batean gertatzen den prozesu komunikatibo bat”.  HERMANS:“itzulpena egoera komunikatibo batean gertatzen da”.  TOURY: “komunikazio-ekintza intrasistemikoa”.  SNELL HORNBY: “ekintza transkulturala”.   REISS & VERMEER:“itzulpen ororen printzipio gailena bere helburua da”.  4. Itzulpenaprozesugisa:   Gramatika generatiboaren ikuspegitik egindako definizioa da, eta arazo nagusia da perpausen esparruan kokatzen dela, eta ez esparru testualean. Itzultze- prozesua, beraz, unitate linguistikoen deskodetze gisa ageri da, alde batera uzten direlarik elementu estralinguistikoak eta prozesu horretan parte hartzen duten operazio mentalen konplexutasuna.  LEDERER:“itzulpen prozesua lotuago dago ulertze- eta berradierazte-jarduerekin hizkuntzak alderatzeko jarduerekin baino”.  BELL:“itzulpen hitzak hiru esanahi desberdin ditu: 1) itzultzea, prozesua (itzultze-jarduera, eta ez hainbeste objektu hautemangarria); 2) itzulpen bat: itzultze-prozesuaren produktua (hots, testu itzulia), eta 3) itzulpena: itzultze-prozesua eta prozesu horren produktua barne hartzen dituen kontzeptu abstraktua”.5  1.1.3. Itzulpenaren definizio oro-hartzaile baterantz  Bellen definizio horrek abiatuta, hauek lirateke itzulpenaren esparrua definitzeko oinarrizko hiru ezaugarriak (Hurtado Albir 2001: 40 / Hatim & Mason 2004: 6):     1. PROZESUA (komunikazio-ekintza): Testu idatzi bat SHtik XHra       transferitzeko prozesua, itzultzaile batek edo batzuek testuinguru       soziokultural batean egiten dutena.     1. PRODUKTUA (testua): Prozesu horren emaitza den idatzizko produktua edo       XT, XHko testuinguru soziokulturalean funtzionatzen duena.     1. JARDUERA KOGNITIBOA: Itzultze-prozesuan eta itzulitako produktuan parte       hartzen duten fenomeno linguistiko, bisual, kultural eta ideologikoen       multzoa.   1.2. Itzulpenen sailkapena(Hurtado Albir 2001: 52…)  Itzulpen-teoria arloan sailkapen diferenteak aurki daitezke, sailkapen horiek irizpide ezberdinetan oinarritzen direlako. Batzuetan, itzulpen mota diferenteen arteko muga oso lausoa da. Guk, hemen, Hurtado Albirren sailkapena ikusiko dugu, lau kategoriaren arabera antolatua:  1. Esparru sozioprofesionala: Zein esparrutan kokatzen den jatorrizko testua eta, ondorioz, zein testu-generori dagokion. Horren arabera, itzulpen-tipoak bereizten dira:  ITZULPEN-TIPOAK Testu espezializatuen itzulpena Itzulpen teknikoa Itzulpen juridikoa Itzulpen ekonomikoa Itzulpen administratiboa Itzulpen erlijiosoa Konferentzia interpretazioa Interpretazio soziala6 Epaitegietako interpretazioa…  Testu espezializatuak hizkera espezializatuetan gertatzen diren komunikazio- ekintzak dira. Hizkera espezializatuak askotarikoak dira, eta espezializazio- maila desberdinak dituzte:  - espezializazio maila altua dutenak (fisika, matematika, biokimika, estatistika…) - hizkera espezializatuaren eta orokorraren artekoak (finantzak, zuzenbidea…) - ohiko hizkerarekin muga-mugan daudenak (kirolak, sukaldaritza, burdindegia…)  Espezializazio-eremu bakoitzak berezko zaizkion testu-generoak ditu. Adb.: eremu juridikoan: dekretuak, araudiak, kontratuak, testamentuak, eskriturak, lege-txostenak, epaiak, salaketak…  Modurik ohikoena idatzizkoa bada ere, testu espezializatuak ahozkoak eta ikusentzunezkoak ere izan daitezke: Medikuntza kongresu bateko hitzaldia, industria-prozesu bati buruzko bideo publizitarioa…  Testu espezializatuak itzultzeko, itzultzaileak itzuli beharreko materiari buruzko ezagutza tematikoak izan behar ditu, nahiz eta gaitasun hori ulermenezkoa soilik izan daitekeen; espezialistak ez bezala, testu espezializatuen itzultzaileak ez du zertan testu espezializatuak produzitzeko gai izan. Dokumentazio-gaitasuna izan behar du falta zaizkion ezagutza horiek eskuratzeko.  Testu ez-espezializatuen itzulpena Itzulpen literarioa Itzulpen publizitarioa Itzulpen periodistikoa …  Hizkera espezializatu jakin bati ez dagozkion testuak askotarikoak dira: literarioak, publizitarioak, periodistikoak.... Modu askotakoak izan daitezke (ahozkoak, idatzizkoak, ikusentzunezkoak…) eta itzulpen-modalitate askoren bidez itzul daitezke (idatzizkoa, ikusizkoa, bikoizketa, aldiberekoa…). Esparru bakoitzak bere ezaugarriak ditu. Nabarmenenak, beharbada, testu literarioen itzulpenarenak dira:  Testu_literarioen_itzulpena  - Testu literarioek gainkarga estetiko bat dute gainerako testu orokorrekin alderatuta. - Ohikoa baino estuagoa da formaren eta edukiaren arteko harremana, eta originaltasuna bilatzen da askotan. - Gainera, fikziozko munduak sortzen dituzte maiz, errealitatearekin bat ez datozenak. - Azkenik, testu literarioak sorburu-kulturako tradizio literarioan ainguratuta egon ohi dira, eta erreferentzia kultural ugari izan ohi dituzte.  Askotariko genero eta azpigenero literarioak daude, bakoitza bere ezaugarriekin: - Komikiak - Literatura didaktikoa (atsotitzak…) - Saiakera (historikoa, filosofikoa…) - Narratiba (ipuina, eleberri motza, polizia-eleberria, abenturazko eleberria…) - Poesia (dramatikoa, lirikoa, epikoa…) - Antzerkia (komedia, tragedia, drama…) …  2. Itzultze-modua: Nolakoa den jatorrizko testuaren eta itzulpenaren modua. Adb.: - Jatorrizko testua idatzizkoa bada, idatziz edo ahoz (ikusiz/a la vista) itzul daiteke - Ahozkoa bada, aldibereko edo esanosteko interpretazioa egin daiteke - Ikusentzunezkoa bada, bikoiztua edo azpidatzia izan daiteke …  Tradizionalki, itzulpenaren inguruko hausnarketa idatzizko itzulpen- modalitatera mugatu da (Zizeron  XX). XX. mendean hasi ziren agertzen itzulpen-modalitate berriak: - Esanosteko interpretazioa (1919ko Bake Konferentzian). - Aldibereko interpretazioa (lehen aldiz 1927ko Lanaren Nazioarteko Konferentzian eta 1930eko Energiaren Munduko Konferentzian, baina 1945-1946ko Nurenbergeko Epaiketan ezarri zen behin betiko). - Bikoizketa (1929).   ITZULPEN-MODALITATEAK Idatzizko itzulpena Ikusizko itzulpena (a la vista: testu idatzi bat irakurri ahala ahoz itzultzea) Aldibereko interpretazioa Esanosteko interpretazioa Loturazko interpretazioa: Elkarrizketak (politikoak, negozioetakoak…) ahoz itzultzea; bi norabideetan egin ohi da (zuzenean eta alderantziz) Xuxurlaketa: Hartzailearen belarrira xuxurlatuz egiten den aldibereko interpretazioa Bikoizketa: Ikusentzunezko itzulpen mota bat, testu bisuala berdin mantenduz jatorrizko testu orala beste hizkuntza bateko testu oral batekin ordezkatzean datzana. Gainjarritako ahotsak: Ikusentzunezko itzulpen mota bat, jatorrizko testu orala guztiz ezabatu gabe haren gainean beste hizkuntza bateko testu oral bat gainjartzean datzana. Azpidazketa: Ikusentzunezko itzulpen mota bat, jatorrizko testu ikusentzunezkoa berdin mantenduz beste hizkuntza batean idatzizko testu bat jatorrizko hizkuntzako enuntziatuen aldi berean emititzean datzana. Programa informatikoen itzulpena: sistemak, aplikazioak, fitxategiak… Multimediako produktu informatikoen itzulpena: Idatzizko testuz, bideoz eta audioz osaturiko produktu informatikoak. Kanten itzulpena: Kantatuak izateko. Gainidazketa musikala (supratitulación musical): Kanta baten letraren itzulpena, zeina oholtza gainean jarri ohi den banda magnetiko batean pasatzen baita. Itzulpen ikoniko-grafikoa: Hieroglifikoen, gurutzegramen eta hizki-zopen itzulpena; kartel publizitarioen itzulpena (adibidez, gripeari buruzko kartelean, paraxutetik zintzilik dauden hizkiak)…  Horiek dira modalitate nagusiak, baina ez bakarrak. Badira beste modalitate batzuk, “gurutzatuak”, modalitate nagusi horietako batzuen ezaugarriak nahasita dituztenak. Adb.:  - Filmen aldibereko itzulpena, zinema-jaialdietan egin ohi dena - Ozen irakurritako antzerkien itzulpena, aldibereko ekipamentua erabiliz - Aldibereko itzultzaileak askotan ikusizkoa egiten du. …   3. Itzultze-prozesuaren izaera norbanakoarengan:Zein harreman duen itzultzaileak itzultze-prozesuarekin, hau da, ea itzulpena helburua den, edo beste zerbaiterako bitartekoa; norabidea, eta abar.  ITZULPEN-KLASEAK a)_Itzulpenaren_funtzioaren_arabera:  - Itzulpen profesionala: Itzulpena bera da helburu, eta gaitasun ikasi eta landu batzuen bidez egiten da. - Itzulpen instrumentala: Itzulpena beste zerbaiterako bitartekoa da. - Itzulpen profesionalaren ikasketa: Itzultzen ikasteko egiten dena - Itzulpen pedagogikoa: Hizkuntzen irakaskuntzan ikasleari eginarazten zaizkion itzulpenak, hizkuntzen jabekuntza hobetzea helburu duena. - Itzulpen barneratua: bigarren hizkuntza bat ikastean (normalean hasieran) nork bere baitan bere ama-hizkuntzara egiten duen itzulpena (inkontziente eta bat-batekoa). - Itzulpen esplikatiboa: Hizkuntzen irakaskuntzan hainbat elementuren esanahiak esplikatzeko egiten dena.  b)_Norabidearen_arabera:  - Zuzeneko itzulpena - Alderantzizko itzulpena  4. Jatorrizko testua itzultzeko erabilitako metodoa:Itzultze-prozesuaren helburuaren arabera, itzulpen-metodo bat ala bestea erabiliko da. Itzultzaileak hautu orokor bat egiten du testua itzultzen hasi aurretik, bere itzulpenaren helburuaren arabera.  ITZULPEN-METODOAK Itzulpen komunikatiboa: Zentzua itzultzea Itzulpen literala: Transkodifikazio linguistikoa Itzulpen librea: Kategoria semiotiko edo komunikatiboak aldatzea Itzulpen filologikoa: Adituentzako itzulpen kritikoa …  Kategoria horiek ez dira konpartimentu itxi eta mugatuak. Aitzitik, elkarrekin nahasi eta gainjartzen dira itzulpena sailkatzen ahalegintzen garenean.  Adibidez: Cyrano de Bergérac testu literarioaren itzulpena: - Esparru sozioprofesionala: Itzulpen literarioa? Ikusentzunezkoa? - Itzultze-modua: Idatzizkoa? Bikoizketa? Azpidazketa? - Itzultze-prozesuaren izaera: Itzulpen profesionala? Pedagogikoa (ikasle batek itzulia)? - Itzulpen-metodoa: Literala? Librea? Adaptazioa?  ARIKETA 1: Itzulpenen sailkapena      1.3. Itzulpenari buruzko hausnarketak XX. mendea baino lehen  Itzulpenaren praktika giza zibilizazioa bezain zaharra da, eta haren inguruko gogoeta eta teorizazioak ere ez dira batere berriak (Zizeron eta Horazio K. a. I; San Jeronimo K. o. IV). Halere, jakintzagai akademiko moduan oso alor gaztea da, azken hamarkadetan garatu baita diziplina beregain moduan.  XX. mendera arte, itzultzaileek beren esperientzietan oinarritutako gogoetak eskaintzen zituzten soilik, eta, beraz, ezin dugu esan XX. mendera arte itzulpen-teoria sistematikorik egon denik, hausnarketa enpirikoak soilik baizik.  Atal honetan, itzulpengintzan agertu ohi ziren arazo edo eztabaida nagusiak aztertuko ditugu, Mendebaldeko zenbait autorek emandako gomendioak aipatuz tarteka (Mendebaldeko Europako idatzietan zentratu dira orain gutxi arte itzulpen ikasketak, eta gu ere horietara mugatuko gara, nahiz ondo dakigun hortik kanpo ere gero eta ikerketa gehiago egiten ari direla). Ikusiko duguna ez da zehazki korronteen edo pentsamoldeen azalpen kronologiko bat, ezpada nabarmendu diren ideia edo auzi nagusien zerrendatxo bat, gutxi-asko kronologikoki ordenatua. 1.3.1. Itzulpena erromatarren garaian: Hitzez hitzekoa (literala) vs. zentzuzkoa (librea)  Zizeron (K. a. I. mendea) jo izan da gerora hainbeste mendetan zehar iraun duen “hitzez hitzeko” eta “zentzuzko” itzulpenen arteko bereizketa egin zuen lehen itzultzailetzat. Itzultzaileak zintzotasuna testuko hitzari (itzulpen literala) ala testuaren pentsamenduari (itzulpen librea) zor ote zion, horixe zen planteatu zuen auzia, eta bigarrenaren aldeko hautu garbia egin zuen, Demostenes eta Eskineren7 Hitzaldien itzulpena zela-eta esandakoetan ikus daitekeenez:  Itzulpen hauek egiterakoan ez naiz itzultzaile gisa ari izan, baizik eta idazle bezala, esaldiak errespetatuz, hitzen edo pentsamenduen irudiekin, baina gure ohitura latinoetara egokituriko terminoak erabiliz. Horregatik, ez dut beharrezkotzat jo hitz bakoitza beste hitz batez itzultzea; baina hala ere ukigabe gorde dut funtsezko esanahia eta hitz guztien balioa8 (Zizeron, De optimo genere oratorum, V  . Nire ustean, bi bide baino ez daude: edo idazlea ahalik eta lasaien uzten du itzultzaileak eta irakurlea harengana gerturatzen du, edo irakurlea ahalik eta lasaien uzten du itzultzaileak eta idazlea harengana gerturatzen du.  Schleiermacherrek lehen aukeraren alde egiten du; alegia, idazlea irakurlearengana gerturatu beharrean, idazlea bakean utzi eta irakurlea harengana mugiaraztea lehenesten du. Horrela itzulitako testu batek arrotz kutsu nabarmena du; izan ere, helburua ez da idazleak xede-hizkuntzan idatzi balu bezala irakurtzen den testu bat sortzea, baizik eta xede-hizkuntzako irakurle batek sorburu-hizkuntzan idatzitako testu bat irakurtzean sentitzen duen inpresio bera eragingo duen testu bat sortzea. Horretarako, itzultzaileak metodo alienatzaile bat erabili behar du; kontrako bidea aukeratzen duten metodoak, aldiz, metodo naturalizatzaileak dira (testuak “bertokotu” egiten dituzte).  Autore horien guztien gomendio eta hausnarketak gorabehera, esan izan da XX. mendera arte ez dela benetako “teoriarik” garatu.  - Antzeko dikotomiak errepikatu izan dira beti (letra/espiritua, hitza/zentzua, forma/edukia... - Gomendioak oso preskriptibo edo normatiboak izan dira - Itzulpenak epaitzeko irizpideak oso lauso eta subjektiboak izan dira ...  ARIKETA: Euskal itzultzaileen hausnarketak  XX. mendearen bigarren erdian, beraz, “literala”, “librea” eta antzeko kontzeptuak birdefinitzeko eta “esanahia” termino zientifikoetan deskribatzeko beharra sentitu zen.     1.4. Traduktologiaren hastapenak  1.4.1. XX. mendeko lehen saiakerak  BAKER (1998/2000):Routledge Encyclopaedia of Translation Studies, 277. or.: Itzulpenaren praktika giza zibilizazioa bezain zaharra da, eta haren inguruko gogoeta eta teorizazioak ere, ikusi dugunez, ez dira batere berriak. Halere, jakintzagai akademiko moduan oso alor gaztea da, azken hamarkadetan garatu baita diziplina beregain moduan. Egia bada ere eremu akademikoan itzulpena aspalditxotik praktikatu eta aztertu izan dela (literatura konparatuaren edo hizkuntzalaritza kontrastiboaren barruan, XX. mende hasieratik), itzulpenaren inguruko ikerketa sistematiko baten eta itzulpen-teoria koherenteen beharra ez zen XX. mendearen bigarren erdira arte ikusi.  (Hurtado Albir 2001: 118) Izan ere, XX. mendearen hasieran aldaketa asko gertatu ziren: aurrerapen teknologiko handiak izan ziren; nazioarteko harremanak ugaritu ziren eta ondorioz gobernu-erakundeak eta gobernuz kanpoko erakundeak sortu ziren; bi mundu gerrek agerian utzi zuten gero eta beharrezkoagoa zela kultura eta hizkuntza desberdinak ezagutzea (etsaiaren estrategiak ezagutzeko edota propaganda beste herrialdeetan zabaltzeko)… Itzulpenaren eta interpretazioaren beharra lehen planoan jarri zen. Orduan sortu ziren itzulpen-aldaera berriak ere: aldibereko interpretazioa, bikoizketa, itzulpen automatikoa… Itzulpena jakintzaren alor guztietara zabaltzen da, eta itzulpen espezializatuak indar handia hartzen du. Lehen erakunde profesionalak sortzen dira, baita itzultzaileen trebakuntzarako lehen zentroak ere.  Itzulpenaren inguruko lehen teorizazio-saio sistematikoak, beraz, XX. mendearen bigarren erdian hasten dira (2. gaitik aurrera landuko ditugu teoria horiek). Saio horietan, itzulpen-fenomenoak aztertzen dituen jakintzagaiari izen bat baino gehiago eman izan zaizkio:      * “Science of translation” (Nida 1969), “Übersetzungswissenschaft” (Wilss       1977/1982)     * Traduktologia (traductologie – translatology) (Goffin 1971, Brian Harris       kanadarra eta Jean-René Ladmiral frantsesa 1973)  Mundu frankofonoan       arrakasta.     * Translémica, Lingüística aplicada a la traducción, Teoría de la       traducción… (Hurtado Albir 2001: 133)     * Translation Studies  Itzulpen Ikasketak (Holmes 1972) gaur egun       zabalduena mundu anglofonoan eta, ondorioz, beste hainbat hizkuntzatan       ere bai: Euskaraz?            o XMB (1992): Translation Studies = Itzulpen Estudioak /             Traduktologia           o Jaka: traduktologia: http://31eskutik.com/2014/06/23/traduktologia/   1.4.2. James Holmes (1972): “The Name and Nature of Translation Studies”  1972an eman zuen baina 1988 arte zabalpen handirik lortu ez zuen hitzaldi horretan, Holmesek ohartarazi zuen itzulpenaren inguruko ikerketa oso barreiatuta zegoela beste hainbat jakintzagaietan, eta beharrezkoa zela itzulpena aztertuko zuen jakintzagai beregain bat sortzea. “Translation Studies” izena proposatu zuen itzulpengintza jakintzagai akademiko moduan eta bere osotasunean izendatzeko, eta gaur egun izen horrek bere gain hartzen ditu itzulpen fenomenoetan arreta jartzen duten ikerketa-jarduera guztiak, modu kolektibo eta zabalean. Hala, “itzulpen ikasketak” izenaren azpian sartu ohi dira hainbat eta hainbat itzulpen aldaera: literarioa eta ez-literarioa, ahozko interpretazioa, bikoizketa, azpidazketa…  James Holmesena izan zen, beraz, itzulpen ikasketen eremua finkatu eta antolatzeko lehen saiakera serioa. Jakintzagaiaren “mapa” bat egin zuen (Munday 2001: 10-14 / Hurtado Albir: 138-139).     A. Itzulpen ikasketa “puruak” B. Itzulpen ikasketa aplikatuak  A. Lehenengoei eman zien lehentasuna Holmesek. Haren arabera, bi helburu zituzten itzulpen ikasketa puruek:  1. Deskriptiboa: Itzulpengintzaren (translating > prozesua) eta itzulpenen (translation > produktua) fenomenoak gure esperientzian nola agertzen diren deskribatu.  2. Teorikoa: Fenomeno horiek azaldu eta iragarri ahal izateko printzipio orokor batzuk ezarri.  Adar deskriptiboaren barruan, hiru ikerketa-adar bereizi zituen:  1. Produktuari begirakoa: itzulpen errealak deskribatzea helburu duten ikerketak.     * Abiapuntua: ST-XT pare baten deskribapen edo analisia     * Bigarren fasea: ST baten hainbat itzulpenen analisi konparatua     * Hirugarrena: Eskala txikiko lan horietan oinarrituta, corpus handiagoak       aztertu: - Diakronikoak: denboran zeharreko garapena aztertuz - Sinkronikoak: garai edo egoera jakin bat aztertuz ...     * Azken helburua: itzulpenaren historia orokor bat egitea (nahiz eta       oraindik oso xede anbiziotsua izan) 2. Funtzioari begirakoa: itzulpenek hartzailearen testuinguru soziokulturalean duten funtzioa deskribatzea helburu duten ikerketak. Ikerketa hauen aztergaiak testuinguruak dira, eta ez hainbeste testuak. Itzulpenaren “soziologia”. Adb.: - Zein liburu itzuli diren (eta zein ez) noiz eta non - Nolako eragina izan duten itzulitako testuek … Holmesen garaian ez zen ia azterketarik egin alor honetan, baina gaur egun arreta handia bereganatzen ari den ikerketa-esparrua da (ikasketa kulturalei lotua).  3. Prozesuari begirakoa: itzulpenean gertatzen diren prozesu mentalak aztertzen dituzten ikerketak, hots, itzulpenaren “psikologia” aztertzen dutenak. Nahiz eta saiakera batzuk egin diren “ozen pentsatzeko protokoloen” bidez, ikerketa alor hau oraindik ez da sistematikoki analizatu. Produktuari, prozesuari eta funtzioari begirako deskribapen horiek adar teorikoa elika dezakete eta itzulpen teoria orokor edo partzialak sortzen lagun dezakete.  Adar teorikoa bitan banatu zuen:  1. Orokorra: Itzulpen mota oro azaldu eta itzulpena bere osotasunean teorizatzen ahalegintzen diren testuek osatzen dutena. Halere, aitortzen du itzulpen-teoria orokor bat lortzea, ezinezkoa ez izan arren, oraindik oso urruti dagoen helburu bat dela. Itzulpen-teoria orokor bat egiteko egon diren saiakera gehienak ez dira berez “teoriak”, baizik eta postulatuak, hipotesiak edo axiomak, eta gainera inklusiboegiak edo esklusiboegiak.  2. Partziala: Itzulpen-teoria bat osatzeko egin diren beste saiakera batzuk, berriz, ez dira orokorrak izan, partzialak baizik; oraindik ere hainbat ikerketa partzial egin beharko dira itzulpen-teoria orokor bat garatu ahal izateko. Ikerketa partzial horiek parametro hauen arabera mugatuak izan dira:     1. Bitartekoak mugatuak: - Giza itzulpena - Idatzizko itzulpena - Ahozko itzulpena (interpretazioa) - Aldiberekoa - Esanostekoa - Itzulpen mekanikoa - Ordenagailuz lagundutako itzulpena     1. Area linguistiko edo kulturalak mugatuak: Hizkuntza edo kultura jakin       baten ingurukoak.    2. Mailak mugatuak:hitzaren, hitz-multzoaren, esaldiaren, testuaren...       mailako azterketak.    3. Testu-motak mugatuak: literarioa, teologikoa, zientifikoa…    4. Garaiak mugatua:testu garaikideak, antzinakoak…    5. Arazo jakinek mugatuak: arazo espezifikoak (baliokidetza, metafora, izen       bereziak…) edo arazo zabalagoak (baliokidetza-kontuak, itzulpen-       unibertsalik ba ote dagoen… Universals of translation Hatim & Munday       2004: 7-8 / Isabel Etxeberria?).  Itzulpen-ikasketa aplikatuak(irakurgaian ez zegoen! Bertsio berria igo dugu, osotua)  1. Itzultzailearen trebakuntza:Itzulpena atzerriko hizkuntzen irakaskuntzan eta itzulpenaren irakaskuntza itzultzaileen trebakuntzan.  2. Itzulpengintzarako tresna lagungarriak: lexikografia, terminologia, gramatikak, informazioaren teknologiak.  3. Itzulpenen kritika:Itzulpenen ebaluazioa; bai ikasleen itzulpenen zuzenketa eta baita argitaratutako itzulpenen kritikak edo erreseinak ere (EH: Miren Ibarluzea?)  Nolanahi ere, Holmesen mapako adar teoriko, deskriptibo eta aplikatuak ez dira itxiak eta mugatuak, eta elkarreragin etengabekoan daude. Banaketa horren abantaila handiena, halere, honako hau da: traduktologiaren alor desberdinak, garai batean nahasita zeudenak, argi bereizi eta banatzen ditu, eta hala ikerketa lanak erraztu.  ARIKETA POSIBLEA: Holmesen “mapa” eskema edo zuhaitz moduan eraiki. ARIKETA POSIBLEA: irakasle izan duten bat (edo oro har euskal itzulpenaren arloan ikerketa egiten ari den norbait) aukeratu, bilatu zer doktore-tesi edo ikerketa egin duen edo egiten ari den (Espainiako_Gobernuko TESEOnedoeuskadi.net-eko_bilatzaileanedoInguman edoSenezen), eta Holmes eskeman kokatzen saiatu. Ikaskideen aurrean azaldu: tesiaren izenburua, zeri buruzkoa den, eskeman non kokatzen den. Aukerak: Aiora Jaka, Eli Manterola, Naroa Zubillaga, Iker Sancho, Josu Barambones, Zuriñe Sanz Villar, Miren Ibarluzea, Manu López Gaseni)   1.4.3. Traduktologiaren diziplinartekotasuna  Holmesen proposamenaren ondotik, itzulpen ikasketak askotariko norabideetan garatu dira. Hainbesteraino, non gaur egun diziplinarteko jakintzagai bat baita traduktologia, bestelako alorrekin etengabeko eta ezinbesteko elkarreragin eta elkarrekintzan.  ARIKETA POSIBLEA: Ikasleek bota ditzatela jakintzagai edo alor horiek. Ea zenbat esaten ditugun denon artean.     BUKAERAKO ARIKETA POSIBLEAK:  - Zein irizpide hobetsi izan dira historian zehar (XX. mendera arte?) Fideltasuna (batez ere esanahi edo zentzuarekiko), hizkera ulerterraza, edukia eta forma biak….  - Eman euskal itzulpenaren historiako hitzaurre batzuk eta aztertu: zein irizpide lehenesten du itzultzaile bakoitzak?  - Gaur egungo euskarazko itzulpenen baten hitzaurrea edota itzulpen-kritikaren bat eman. Zein irizpide aipatzen dira?  - EIZIEren Literatura Unibertsaleko edo Jokin Zaitegi sariketako oinarriak irakurri. Zein irizpide aipatzen dira?  - Euskadi Itzulpen Saria  Zer esaten du epaiak? Zergatik hautatu du hautatu duena?   1 2 3 4 5 6 “Osasun, hezkuntza, gizarte zerbitzu eta udalerri mailan, esate baterako etxebizitza arloan egiten den eta etorkin komunitatebaten beharsozialarierantzuten dion interpretazioa da (Collard Abbas, 1989; Corsellis, 1997). Arrazoi ezberdinengatik hizkuntza nagusia menderatzen ez dutenean, pertsona horiek administrazioarekiko duten harremana kaltetua gertatzen da eta euren eskubide nahiz eginkizunak betetzeko garaian zailtasunak izaten dituzte zerbitzu publikoen aurrean.Nolabait esatearren, interpretazio soziala gizakiak bere buruarentzako soilik diharduenean ematen da eta ez bere lurralde, gobernu, enpresa edo taldearen alde ari denean (Fletcher, 1989:129)” (Erika González, Senez 26 (2003). Ikus, halaber, Mateo Alcalá, 2005. 7 Demostenes eta Eskile: greziar hizlari eta politikariak (K.a. IV. mendea). 8 9 10 “Les belles infidèles” adierazpidea Ménage izeneko gizon frantses bati zor zaio. Perrot d'Ablancourt izeneko baten itzulpenei buruz ari zela, zera esan zuen: “Tourseko emakume bat gogorarazi didate, behinola zeharo maiteminarazi ninduena; emakume eder baina desleial bat”. 
