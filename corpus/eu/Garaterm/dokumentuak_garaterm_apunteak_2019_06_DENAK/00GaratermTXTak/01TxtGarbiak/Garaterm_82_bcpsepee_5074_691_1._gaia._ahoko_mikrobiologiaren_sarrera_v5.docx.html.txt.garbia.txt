  ****** 4. AHOKO MIKROBIOLOGIA ****** Ahoko mikrobiologiaren jatorria bakterioen aurkikundearekin bat dator, Leeuwenhoek bere listuan eta hortzetan zuen materiala mikroskopioan ikusi zuenean ohartu zen izaki batzuk zeudela, eta animaculadeitu zion. 1745ean Pierre Fauchard-ek plaka eta lertzoa erlazionatu zituen gingibitisa eta periodontitisa bezalako gaixotasun-agerpenarekin periodontoan. 1773an, John Hunter-ek gingibitisek eta piorreek organismoko beste zona batzuetan eragin zezaketela seinalatu zuen. 1890ean, Willoughby Miller-ek, estatubatuarra, hortz-txantxarraren oinarri mikrobiologikoez deskribatu zuen. Dentista bihurtu zen kimikaria izan zen. Kockekin lan egin zuen laborategian Berlinen. Miller-ek The microorganism of the human mouthliburua argitaratu zuen. Liburu honetan quimioparasitaria teoria adierazten da, teoria honen arabera mikroorganismoek ekoiztutako azidoengatik dentinaren txantarra sortzen da, eta alde organikoaren suntsipena mikroorganismoek sortutako entzima proteolitikoen bidez. Ahoko mikroorganismo hauek identifikatzen Miller saiatu zen, baina oztopo asko aurkitu zuen mikrobiotako heterogenicidadeagatik. Hunter-en hipotesiaren gainean oinarrituz, Miller-ek, 1891n, ahoko bakterioek prozesu infekziosoak organismoaren beste puntu batzuetan sor litzaketen teoria proposatu zuen, teoria fokala, hain zuzen ere. 7
