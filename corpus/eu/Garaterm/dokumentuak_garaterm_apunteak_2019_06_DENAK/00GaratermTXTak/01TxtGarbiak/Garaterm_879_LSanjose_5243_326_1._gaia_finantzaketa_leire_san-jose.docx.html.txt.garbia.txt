          LEHENENGO ZATIA: SARRERA                     1._GAIA:_ENPRESEN_FINANTZAKETA-ITURRIAK 1.1. Enpresaren finantza-funtzioa. 1.2. Enpresaren finantza eta ekonomi egiturak. 1.2.1. Balantzearen aktiboa. 1.2.2. Ondare garbia eta balantzearen pasiboa. 1.3. Enpresaren finantza eta ekonomi egituraren arteko oreka erlazioak. 1.3.1. Enpresaren zikloak. 1.3.2. Errotazio-funtsa. Epe laburrerako eta epe luzerako finantzaketa. 1.4. Enpresaren finantzaketa-iturriak. 1.4.1. Berezko baliabideak eta besteren baliabideak. 1.4.2. Barne-finantzaketa edo autofinantzaketa eta kanpo-finantzaketa. 1.5. Finantza-baliabideen kostua. 1.5.1. Kostu esplizitu eta kostu inplizituaren analisia. 1.5.2. Kostu efektiboa eta urteko tasa baliokidea. 1.6. Kostea baino urrunago: Finantza iturriak aukeratzeko erabili daitezken beste alderdien azterketa 1.7. Galderak eta ariketak.    1.1. ENPRESAREN FINANTZA-FUNTZIOA Enpresa, besteak beste, finantza-ikuspuntutik defini daiteke. Enpresak, sortzen den unetik, finantza-behar batzuk sortzen ditu, eta horiei aurre egiteko finantza-baliabideak behar ditu. Enpresa-jarduera guztia garatu ahal izateko (produkzio-faktoreen eskuraketa, hornikuntzen ordainketa, langileen soldatak, eta beste gastu orokor batzuk), beharrezkoa da finantza-baliabideen erabilgarritasuna. Suárez Suárez-ek (1996, 28. or.) dioenez, enpresa da denboran zehar sortzen diren finantzaketa- eta inbertsio-proiektuen multzoa. Finantza-funtzioak bi azpi-funtzio nagusi garatzen ditu: zentzu hertsian harturik, kapitalaren lorpena eta, zentzu zabalean, inbertsio-funtzioa. Funtzio nagusi bi horietaz gain, beste funtzio zehatzago batzuk ere garatzen ditu; adibidez, diruzaintzaren kudeaketa, zergen kudeaketa, segurtasunaren kudeaketa eta dibidendu-politikaren zehaztapena. Ikasgai honetan, aipatutako lehenengo funtzioaz arituko gara. Finantzaketa da enpresak funtzionatzeko beharrezko dituen diru-baliabideen lorpena, negozioaren misioa, helburuak kontuan izanik, eta kostu, epe eta zenbateko onuragarrienaren arabera. Finantza iturriak aztertzerakoan kostea baino urrunago doazen beste alderdi batzuk ere erabili daitezke adi bidez enpresaren kultura eta irispide etikoak baloratzen dituzten irizpideak erabiltzen dira. Diru-baliabide horien jatorria finantzaketa-iturriak dira. Beharrezko finantzaketa-iturrien lorpena erlazionatuta dago enpresaren beraren helburuarekin. Honela lehenaldian enpresaren finantza helburua garrantzitsuena etabakarraenpresaren balioa beren akziodunentzako maximizatzea izan da.Baina azken denboretan enpresetan hauen giza erantzukizunari buruz (lana sortzerakoan, gizartearen beharrak asetzerakoan …) izan behar duten jarrera ere baloratu behar da Enpresan boterea duten beste giza talde eta erakunde ezberdinak parte hartzen dutelako, adibidez langileak, bezeroak, hornitzaileak, kontsumitzaileak, gizartea orokorrean , Estatua e.a finantza helburuaren ondoan talde hauen onuragatik beste helburu batzuk ezarri daitezke. Kasu gehienetan merkatuaren akatsek ez dute Modigliani-k eta Miller-ek egiten duten finantza-egiturari buruzko proposamena gauzatzea ahalbidetzen. Beraz, finantza-egiturarik egokiena ezartzea erabaki garrantzitsua da enpresaren finantza-zuzendaritzarentzat. 1.2. FINANTZA-EGITURA ETA EKONOMIA-EGITURA 1.2.1. Balantzearen aktiboa Enpresaren finantza-baliabideen beharra beraren inbertsio multzoaren araberakoa da. Horrela, finantza-baliabideen lorpena enpresaren barnean emango zaien erabilerarekin estuki loturik dago. Beraz, enpresak gara ditzakeen inbertsioekin hasiko gara. Enpresaren egoera-balantzearen aktiboak erakusten ditu enpresak egindako inbertsioak. Horregatik esaten da ekonomia-egitura dela. Aktiboa modu honetan sailka dezakegu:     * Aktibo finkoa (ibilgetua edo epe luzerako inbertsioak): inbertsioa       ekitaldi ekonomiko batean baino gehiagotan berreskuratzen da       amortizazioaren bidez. Horregatik deitzen zaio epe luzerako ziklo.     * Aktibo korrontea (epe laburrerako inbertsioak): ekitaldi ekonomiko batean       baino gehiagotan berreskuratzen da.                                   AKTIBOA               AKTIBO EZ-KORRONTEA edo EPE LUZERAKO INBERTSIOAK  AKTIBO UKIEZINA             I+G gastuak                             Patenteak, lizentziak, markak                             Aplikazio informatikoak                             Eskualdatze-eskubideak... IBILGETU MATERIALA          Instalazio teknikoak eta makineria                             Altzariak...  HIGIEZINEN INBERTSIOAK      Lurrak eta eraikinak FINANTZA-IBILGETUA          Beste enpresa batzuetako parte-hartzeak                             Epe luzerako balore-zorroa... *** AKTIBO KORRONTEA edo EPE LABURRERAKO INBERTSIOAK *** IZAKINAK                    Lehengaiak                             Bidean dauden produktuak                             Burututako produktuak MERKATARITZAKO ZORDUNAK     Zordunak (bezeroak, administrazio publikoak...)                             Hainbat zordun EPE LABURRERAKO INBERTSIOAK Enpresei emandako epe laburrerako kredituak                             Epe laburrerako finantza-inbertsioak ERABILGARRIA                Kutxa                             Bankuak Aktiboa likideziaren arabera ordenatzen da balantzean, likidezia txikienetik handienera. Inbertsio horiek guztiak bi motatako eraldatze-prozesuetan barneratu daitezke; horien iraupenak oinarrizko zikloak baldintzatzen ditu:     * Ibilgetuaren berriztatze-zikloa edo epe luzerako zikloa: Enpresak aktibo ez-korrontean egindako inbertsioak berreskuratzeko behar duen batez besteko denbora da, eta haren iraupena ibilgetuko ondasunen bizitza erabilgarriaren araberakoa da.     * Ustiapen-zikloa edo epe laburrerako zikloa: Enpresak aktibo korrontean egindako inbertsioak berreskuratzeko behar duen batez besteko denbora da, eta haren iraupena batez besteko heltze-aroaren araberakoa da. 1.2.2. Ondare garbia eta balantzearen pasiboa Ekoizpen-jarduera garatzeko eta ondasunak eskuratzeko funtsen beharra dauka enpresak. Horrek erabiltzen dituen finantza-baliabideak balantzearen pasiboan agertzen dira: hau da, pasiboak erabilitako baliabideen jatorria erakusten digu. Pasiboa hainbat irizpideren arabera sailka daiteke: I) Funtsen galdagarritasunaren arabera     * Pasibo ez-korrontea, epe luzerakoa edo baliabide iraunkorrak: urtebete       baino galdagarritasun handiagoa daukaten baliabideak dira.     * Pasibo korrontea edo epe laburrerakoa: urtebete baino galdagarritasun       txikiagoa daukaten baliabideak dira. II) Funtsen jabetasunaren arabera     * Ondare garbia edo berezko baliabideak. Jabeek edo akziodunek egindako       ekarpenak dira, hala nola, kapital soziala eta erreserbak, amortizazioak       eta funts galdurako diru-laguntzak.     * Besteren baliabideak. Zorrek edo galdagarritasun-epea duten funtsek       osatzen dute talde hori, haien epemuga edozein izanda ere. Beraz,       hartzekodunak dira baliabide horien jabeak. III) Funtsen jatorriaren arabera     * Barne-finantzaketa edo autofinantzaketa. Enpresaren barnean sortutako       finantza-baliabideak dira. Baliabide horiek ez datoz kanpotik egindako       ekarpen batetik (Durán, 1992, 270. or.). Adibidez, amortizazioak eta       banatu gabeko mozkinak.     * Kanpoko finantzaketa. Enpresatik kanpoko inbertitzaileek egindako       ekarpenak dira.   Laburbilduz:    Amortizazioak                                            Barne-finantzaketa                                                                    edo     Erreserbak                          Berezko baliabideak  autofinantzaketa    Kapital soziala   Kapital iraunkorrak      Jesapenak       Leasing Epe luzerako banku-      mailegua      Enpresa-    ordaindukoak                                             Kanpo-finantzaketa      Factoring                                Zorrak   Kreditu-poliza   Merkataritzako     Pasibo korrontea      deskontua   Epe laburrerako   banku-mailegua    Hornitzaileak  1.3. ENPRESAREN FINANTZA-EGITURAREN ETA EKONOMIA-EGITURAREN ARTEKO OREKA- ERLAZIOAK 1.3.1. Enpresaren zikloak Lehen azaldu den moduan, enpresan bi ziklo bereizten dira. Alde batetik, ibilgetuaren berriztatze-zikloa edo epe luzerako zikloa dugu. Ziklo hori enpresak aktibo finkoan egindako inbertsioak berreskuratzeko behar duen batez besteko denbora da, eta haren iraupena ibilgetuko ondasunen bizitza erabilgarriaren araberakoa da. Hau da, denbora horretan zehar aktibo ez- korrontea osatzen duten ondasunak irizpide teknikoen eta ekonomikoen arabera erabili ahal izango dira, eta haien balio-galera ekoizpen-kostuei gehitzen zaie, pixkanaka-pixkanaka, amortizazio-prozesuaren bidez. Beraz, ikuspegi ekonomikotik bizitza erabilgarria honako hau da: ondasun baten erabileratik sortutako errendimenduak ondasun hori berrituko edo ordezkatuko balitz lortuko liratekeenak baino handiagoak diren denbora-tartea. Beraz, amortizazioa ekoizpen-prozesuan parte hartzeagatik ondasunak jasaten duen balio-galeraren zenbatespena da. Balio-galera hori ez da alderdi teknikoen arabera definitu behar, baizik eta alderdi ekonomikoen arabera. Balio-galera horrek dakarren kostua produktuen kostura pasatu behar da. Beste zikloa ustiapen-zikloa edo epe laburrerako zikloa da, eta batez besteko heltze-aro ekonomiko izena hartzen du. Batez besteko heltze-aroa zera da: diru- unitate bat inbertitzen denetik kobrantzaren bidez berreskuratzen den arte pasatzen den denbora. Beraz, osagai hauek barne hartzen ditu: BHA ekonomikoa: Batez besteko biltegiratze-epea + Batez besteko ekoizpen-epea +           Batez besteko salmenta-epea + Batez besteko kobrantza-epea.    Non: D = diru-ateratzeak R = amortizazioen ordainketak, interesak edo bestelako gastuak, eragiketen kostu edo errendimendu efektiboetan gaineratuta n = emate-kopurua m = R-ren bidez adierazitako ordainketa-kopuruak tn= baliokidetasun-datatik n diru-ateratzera arte igarotako denbora tm= baliokidetasun-datatik m diru-ateratzera arte igarotako denbora ik= epe baten tasa efektiboa, tneta tmzenbaki osoetan adierazia  Urteko Tasa Baliokidea (i) honako hau da: i = (1+ ik)k-1 k = urtean zehar aukeratutako epea zenbat aldiz errepikatzen den. Hala ere, UTBren kalkuluan finantzaketa eskatzean sortutako gastu guztiak ez dira kontuan hartzen; aitzitik, aipatutako zirkularretan azaltzen diren eta bankuak bere onurarako kobratzen dituen gastuak soilik barneratzen dira. Izan ere, bankuak kobratu arren, beretzat diru-sarrerak ez diren gastuak daude.  1.6. KOSTEA BAINO URRUNAGO: FINANTZA ITURRIAK AUKERATZEKO ERABILI DAITEZKEN BESTE ALDERDIEN AZTERKETA Gai honetan azalduko dugunez enpresaren finantza egitura erabakitzerakoan finantza baliabide ezberdinen kostearen azterketa oso garrantzitsua da. Gainera finantza funtzioaren ohizko kudeaketa enpresaren emaitzen optimizatzera bideratu denez kostuen aurrezkia finantza iturriak aukeratzeko aldagai erabakigarria da. Gaur egun enpresaren kudeaketan finantza funtzioaren barruan erabakiak hartzerakoan aspektu kualitatiboak ere erabiltzen dira. Ikuspuntu honetan zenbait gizaki eta enpresetan inbertsio eta finantzapen erabakiak hartzerakoan orokorrean enpresaren portaera etikoa izan behar dela uzten da. Zehatzago esanda enpresaren finantzen kudeaketa etikoa eskatzen da. Finantza arloan portaera etikoari ezker finantza produktu “etikoak” edo “solidarioak” agertu dira. Honela banku etikoak sortu dira eta gure inguruan adi bidez Triodos eta FIARE aurkitzen ditugu. Banku etikoetan sartutako diruaren erabilpenari buruz informazio gehiago eta berme handiagoak ematen dira. Finantza etikoen beste helburu bat bezeroen zainketa da, honela bezeroei ez zaie saltzen finantza ondasun konplexuak hauek kontratatzerakoan onartzen diren arrisku guztiak azaldu gabe. Finantza arloan nahiz eta banku etikoen proportzioa oso txikia den, ohiko finantza erakundeek dituzten arazo sistemikoak kontutan hartuta, banku etikoen jardueraren hazkundea azkeneko urteetan handia izan da. Beraz hazkunde honen arabera bazkideen ikuspuntutik finantza baliabideen kudeaketan ez dira soilik ezaugarri ekonomikoak baloratzen. Bilakaera honen arabera ohiko finantza erakundeetan giza erantzukizuna baloratzen duten erabakiak hartzen ari dira. Beraz enpresa bakoitzaren helburu eta giza sentikortasunaren arabera finantza zuzendariek inbertsio erabakiak hartzerakoan eta finantza baliabideak lortzerakoan ondorengo bi aldeak baloratu beharko dituzte:    a. Finantza erakunde ezberdinetan Finantza baliabideen kostua.    b. Erakunde finantzarioaren giza erantzukizuna.   ****** 1.7. GALDERAK ETA ARIKETAK ****** 1. Zorraren kostua errentagarritasun finantzarioa baino txikiagoa bada, palanka-efektu finantzarioa positiboa izango da, eta kasu honetan enpresarako bere errotazio fondoa handitzea gomendagarria izango litzateke.Esan ezazu aurreko esaldiarekin ados zauden edo ez, zure erantzuna argudiatuz. 2. Enpresa batek 5 milioi euroko interesen eta zergen aurretiko mozkina (ustiapen-mozkina) lortu du. Enpresa hori finantza-egiturarik egokiena pentsatzen ari da, eta bi aukera aztertzen ari da: zorrak pasiboaren % 30 (30 milioi) ala % 70 (70 milioi) izatea. Zorraren kostu gordina % 6 bada, zein izango litzateke aukerarik egokiena? Zerga-tasa: % 28. 3.Enpresa batek zergen ondorengo % 8ko errentagarritasun finantzarioa lortu du. Zorraren kostu garbia (zergen ondorengoa) % 4 bada, zein da errentagarritasun ekonomiko gordina, baliabideen % 40 propioak baldin badira? Zerga-tasa: % 28. 4. Galdagarritasun-epe handiagoa duten finantzaketa-iturriak hobeak dira edozein kasutan, enpresak denbora gehiago baitu bere itzulpenerako. Azal ezazu aurreko baieztapenarekiko zure adostasun maila. 5. Enpresa batek 1.000.000 euroko aktiboa dauka eta bere berezko baliabideak 700.000 euro dira. Besteren baliabideengatik ordaindu beharreko finantza- gastuak 15.000 euro dira. Interesen eta zergen aurretiko mozkina 70.000 eurokoa da. Zerga- tasa % 28 da. Kalkula ezazu errentagarritasun ekonomiko eta finantzarioa garbia.      1 Errentagarritasun ekonomikoa, finantzarioa eta zorraren kostua gordinak zein garbiak izan daitezke: gordinak, zerga aurrekoak badira, eta garbiak, zerga ondorengoak badira. Horien eta palanka-efektu finantzarioaren arteko erlazioa bete dadin, magnitude guztiak modu berean kontuan hartu behar dira, hau da, termino gordinetan edo termino garbitan.
