                                                                                     26  ***** SUSTANTZIA PSIKOAKTIBOEKIN LOTURIKO NAHASTEAK ***** ***** Organismoan sartzean pertsonaren funtzionamendu mentala, umorea eta portaera aldatzen dituzten sustantziei deritze sustantzia psikoaktibo. Sustantzia horiekin erlazionatutako nahasteei buruz hitz egiten ari garenean, ez gara legez kanpoko sustantziei buruz bakarrik ari; hau da, ez gara heroinaz, kokainaz, anfetaminez, extasiaz edo marihuanaz bakarrik ari. Sustantzia psikoaktiboen artean sartzen ditugu kafea, nikotina, alkohola, barbiturikoak eta txokolatea ere. ***** ***** Lurralde guztietan aurkitu izan dira sufrikarioa, herstura fisikoa eta ondoez psikikoa arintzeko sustantzia toxikoak. Sustantzia horietako batzuen kontsumoa lege barruan dago; beste batzuena, legetik at; azkenik, beste batzuk medikuaren esanetara hartzen dira. Edozein modutan, sustantzia psikoaktiboen kontsumoak hasieran efektu atseginak eragiten baditu ere, luzera ondorio fisiko eta psikologiko larriak eragin ditzake. ***** Sustantzia psikoaktiboen kontsumo normalean sustantziaren kantitate moderatuak barneratzen dira eta horrek ez du pertsonaren funtzionamenduan aldaketa esanguratsurik ekartzen. Baina, sustantzia psikoaktiboen abusua dagoenean, sustantzia horiek modu jarraituan eta kantitate handitan kontsumitzen dira; horrek portaera arriskutsuak edo legearen kontrako portaerak eragiten ditu eta lanaren, harremanen edo osasunaren arloetan ondorio negatiboak izaten ditu. Sustantzia horiez toxikatua dagoenean portaera arriskutsuak egiten ditu pertsonak eta arazo sozialak, psikologikoak edo lan-arazo jarraituak izaten ditu. Sustantzien gehiegizko kontsumoak mendetasuna sortzen du. Sustantzia psikoaktiboen mendekoa denak drogarik kontsumitzen ez duenean abstinentzia- sintomak izaten ditu (tentsioa, izerdia, dardarak) eta gero eta sustantzia gehiago kontsumitu behar izaten du, hasieran lortzen zuen efektu bera lortzeko (tolerantzia). Hau da, efektu psikoaktibo bera lortzeko farmakoaren edo drogaren dosi handiagoaren beharra izango du edo denbora gehiagoz kontsumitu beharko du. Bide horretatik, nahiz eta sustantzia neurrian hartzen saiatu, gehiegi kontsumitzera helduko da eta horrek ondorio negatibo esanguratsuak eragingo dizkio denboraldi luze baterako. Sustantziaren mendeko edo adikto bihurtzen da pertsona eta ezin da bizi sustantzia hori kontsumitu gabe. Sustantzia bati atxikitzen zaionak edo haren mendeko denak sustantzia hori irrikaz bilatzen du eta sustantzia horren bidez atsegina lortzeko ekintzak errepikatu egiten ditu. Ekintza edo portaera horiek aurrera eramateko desira indartsua edo konpultsio sentimendua du, eta ezin izaten ditu portaerak kontrolatu edo inhibitu, horrek arazoak sortzen badizkio ere. Sustantzia psikoaktibo batekiko mendetasuna duen pertsonak sufrikario psikologikoa, herstura emozionala eta/edo nahaste fisikoak agertuko ditu sustantzia hori kontsumitzen ez duenean edo sustantzia gutxiegi kontsumitzen duenean. Gertaera honi abstinentzia-sindromea deritzo eta zeinu nahiz sintoma fisiko eta psikikoek osatzen dute. Mendetasun fisikoa duenak nahaste fisiko gogorrak jasaten ditu drogaren kontsumoa eteten duenean. Mendetasun psikologikoa duenak nahaste psikikoak jasaten ditu droga kontsumitzeari uzten dionean. Adibidez, alkoholarekiko mendetasuna duenak alkoholaren abstinentzia- eldarnioa edo delirium tremens jasaten du, alkohola uzten duenean edo kontsumitzen duen kantitatea nahikoa ez denean. Mendekotasun gurutzatuazhitz egiten dugu droga bat gai denean beste droga batek sortutako abstinentzia-sindromea ezabatzeko. Adibidez, metadona gai da heroinak eragindako abstinentzia-sindromea ezabatzeko. Mendekotasun gurutzatua sarri erabiltzen da destoxikapeneko metodo gisa. Mendekotasun gurutzatua ez ezik,tolerantzia gurutzatuaere badago: droga bat hartzen da eta droga horrekiko tolerantziarekin batera mota bereko droga batekiko tolerantzia ere agertzen da.Adibidez, heroinarekiko tolerantzia lortzen duenak, morfinarekiko tolerantzia gurutzatua lortzen du aldi berean. ***** Drogak kontsumi daitezke, haietaz abusatu gabe. Alkohola edan liteke, hartaz abusatu gabe. Bestalde, sustantzia batekiko mendetasuna eduki liteke, hartaz abusatu gabe; adibidez, barbiturikoekiko mendetasuna gara daiteke, lo hartzeko barbiturikoak modu moderatuan hartu ondoren. ***** ***** Droga motak ***** ***** Nerbio Sistema Zentralean dituzten ondorioen arabera, honakodroga-talde hauek bereizten dira: ***** - Depresoreak: tentsioa jaisten dutenak dira: alkohola, lasaitzaileak, hipnotikoak, antsiolitikoak (barbiturikoak, bentzodiazepinak…). ***** - Kitzikatzaileak: arreta gehitzen, nekea gutxitzen eta iraupena luzatzen dutenak dira: kokaina, anfetaminak, kafeina eta nikotina. ***** ***** - Opiazeoak: min fisikoa gutxitu, erlaxatu eta barne-herstura arintzen dutenak dira: heroina, kodeina, morfina. ***** - Haluzinogenoak edo asaldatzaileak: umorean, pentsamenduan eta portaeran aldaketak eragiten dituztenak eta norbere hautemate eta adimena hedatzen dutenak dira: psikodisleptikoak, eldarnio sortzaileak.    1. ***** DROGA DEPRESOREAK ***** ***** Nerbio-Sistema Zentralaren jarduera makaltzen dutenak dira. Horien artean sartzen dira alkohola, lasaitzaileak, loharrarazleak (barbiturikoak), barne- hersturaren eraisleak (bentzodiazepinak). ***** ***** ALKOHOLA ***** ***** Gizakiek aspalditik kontsumitu izan dituzte edari alkoholikoak.Duela 6000 urte jadanik kontsumitzen zen alkohola sumertarren artean (Goodwin eta Gabrielli, 1997). Egipton garagardoa kontsumitzen zen K. a. 3000 urte inguruan. Ezaguna da Bibliako Noeren mozkorraldia ere. Cambyses, Persiako erregea, K. a. 600 urte inguruan bizi izan zena da ezagutzen den lehen alkoholikoetakoa. Gaur egun, gure artean, alkohol asko kontsumitzen da eguneroko bizitzan, baina, batez ere, asteburuetan, festetan eta ospakizunetan. ***** Alkohola berez depresorea izan arren, haren lehen efektua estimulatzailea da, garuneko zentro inhibitzaileak deprimitzen dituelako. Alkoholak laster deprimitzen ditu garuneko beste eskualdeak ere, eta orduan pertsonak bere trebetasunak galtzen ditu: makal erreakzionatzen du, gaizki hitz egiten du, zentzuak moteltzen zaizkio. ***** Alkohol gehiegi hartzen dutenen portzentaje handi batek beste nahaste mentalen bat ere edukitzen du (Lapham, Smith et al., 2001)eta nahaste hori sarritan depresioa izaten da (Thas, Saloumetal, 2001). Alkoholaren abusua sarritan ikusten dugu delinkuentziarekin edo istripuekin erlazionatua ere. *****  ***** Efektuak ***** Alkoholak sistema neuro-hartzaile batzuk aldatzen ditu. Alde batetik, azido gama-aminobutirikoaren sistema neurotransmisorea inhibitzen du eta neuronen arteko komunikazioa hondatzen du. Beste aldetik, glutamato-sistema eta serotonina-sistema aldatzen ditu, eta horrek ondorioak ditu pertsonaren oroimenean, umore egoeran, loaldian eta jateari buruzko portaeran. Alkoholaren hasierako efektuak kitzikatzaileak dira. Ongizatea eta gizartekoitasuna pizten ditu eta odol-presioa igotzen du. Baina, laster hasten da alkohola efektu depresiboak eragiten eta emozio negatiboak sortzen. Alkohol asko edaten duenak epe luzera bitaminen gabezia izan dezake eta ondorioz oroimen arazoak, arazo kardiakoak eta barneko guruinen arazoak izan ditzake. Alkoholak kaloriak ematen ditu, baina osasunerako oinarrizkoak diren elikagaiak ez. Organismoaren defentsa-sistema jaitsi egiten da alkoholaren abusuaren ondorioz, eta infekzioak edo minbizia izateko aukera igo egiten da. Haurdun egonik alkoholaz abusatzen badu ama batek, jaioko den haurrak anormaltasun fisiko eta psikologikoak izan ditzake (fetuaren alkohol sindromea): aurpegian eta soin-adarretan anormaltasunak, nerbio sistema zentrala kaltetua, funtzionamendu kognitibo hondatua, hazteko arazoak, Down-en sindromea, bizkarrezur bifidoa.  Alkohola dosi txikietan hartzen denean, atseginaren eskualdeak aktibatzen dira eta gorputzaren barneko opioideak askatzen. Alkohola dosi handietan hartzen denean:     * Garunaren jarduera inhibitu eta deprimitu egiten da.     * Pentsamenduaren prozesua nahastu egiten da; ikusmena, lausotu; hizkera,       makaldu; giharren koordinazioa, kaltetu; eta begien nahi gabeko       mugimendua (nistagmoa), agertu.     * Inhibizio sexual gutxiago eta gaitasun sexual gutxiago du: desira sexuala       igo eta trebetasun sexuala jaitsi egin da (Shakespearek honela zioen       Machbeth-en: “desira probokatzen du, baina errendimendua gutxitzen du”).     * Oroimenaren hutsuneak agertzen dira.     * Alkoholaz abusatzen duten pertsonen %37k nahaste mentalen bat ere badu       (Lapham, Smith eta beste, 2001).     * Heriotzak eragiten dituzten auto-istripu asko alkoholaren eraginez       gertatuak dira.     * Lege-hauste eta krimen asko ere alkoholaren efektupean gertatzen dira       (Murdoch, Pihl eta Ross, 1990).     * Alkoholaren asimilazioa gibelak egiten du, baina alkohol kopuru handiak       hartzen direnean, gibela kaltetu egiten da. Zirrosiarekin hiltzen diren       pertsonen erdiek baino gehiagok alkoholaz abusatu dute (DuFour, Stinson       eta Cases, 1993).     * Elikadurari dagokionez, alkoholikoa gaizki elikatua egon liteke,       alkoholak kaloria asko dituelako eta alkohol asko edaten duenari apetitua       jaisten zaiolako. Alkoholikoek gorputzean tiamina gutxiago daukate eta       horrek eldarnioak eragiten ditu.     * Beste nahaste hauek ere sor ditzake: duodenoko ultzera, pankreatitis       kronikoa, gaixotasun kardio-baskularrak, nerbio sistema zentral eta       periferikoaren lesio itzulgaitzak (dementzia, Wernicke-ren gaixotasuna,       Korsakoff-en sindromea, Marchiafava Bignami-ren gaixotasuna). Korsakoff-       en sindromea edo alkoholaren sindrome amnesikoa tiamina gabeziak eragiten       du. Honako hauek dira nahaste horren sintomak: gertaerak ahanztea,       gertaeren faltsutzea (konfabulazioa), oroimen hutsuneak erreminiszentziz       betetzea.     * Ospitale orokorretan eta osasun mentaleko ospitaletan tratamenduan dauden       pertsona asko alkoholaz abusatzen dutenak dira. Pertsona horien       suizidiorako joera populazio orokorreko pertsonena baino handiagoa da.  Emakumeek ez dute gizonek bezain ondo metabolizatzen alkohola; beraz, azkarrago toxikatzen dira (Gordis et al., 1995). Nolanahi den, kontuan hartzen dena ez da edan den alkohola, odolean dagoena baizik. Kantitate berak efektu ezberdinak edukiko ditu pertsonak hartu duen janariaren arabera edo alkohol hori edateko hartu duen denboraren arabera. Drogek eta alkoholak dopaminaren bide mesokortikolinbikoa aktibatzen dute eta euforia edo atsegina sortzen dituzte. Bide mesokortikolinbikoa eskualde tegmental bentraletik accumbens nukleora eta hortik garunazal prefrontalera doana da. Zentro horrek erregulatzen ditu oroimena eta emozioak. Alkohol asko modu jarraituan kontsumitzen badu pertsona batek, gero eta tolerantzia handiagoa eduki dezake. Gehiegi edan eta gero, oraindik alkohol- maila txikia eduki dezake odolean. Gorputza ohitu egiten da alkoholera eta modu eraginkorragoan prozesatzen du hura. Glutamatoaren hartzaileen sentikortasuna aldatu egiten da eta ondorioz tolerantzia sortzen da (Tsai et al., 1998). Alkoholaren eragin inhibitzaileari kontra egiteko neurona-bide batzuk aktibatu egiten dira. Ondorioz, pertsonak edateari uzten dionean, alkoholak ez du inhibiziorik eragiten eta gehiegizko kitzikapena gertatzen da. Alkoholaren kontsumo kronikoari darraion abstinentzia-sindromeak honako bereizgarri hauek ditu: barne-herstura, oka egitea, goragalea, sukarra, eskuetako edo ezpainetako dardara, asaldura psikomotorea, insomnioa, sugestionagarritasun garaia, espazio eta denbora desorientazioa, haluzinazio iragankorrak. Sintoma horiek gorenean daude abstinentziaren 2. egunean eta hobera doaz 4. edo 5. egunean. Ondoren, loaldi sakon batean murgiltzen da pertsona eta esnatzean, sintoma gehienak desagertuak dira, pertsona izutua baldin badago ere. Alkohola kontsumituz gero, desagertu egiten dira abstinentzia-sintomak. Alkoholaz abusatzen duenak drogaren eragin negatiboa jasaten du lanean eta harremanetan, baina ez du jasaten alkoholarekiko mendetasuna dutenek agertzen duten tolerantziarik edo abstinentzia sindromerik. Laneko eginkizun nagusi batzuk ez ditu betetzen. Arrisku fisiko batzuk izaten ditu, adibidez, edanda gidatzerakoan. Lege-hauste batzuk egiten ditu, portaera txarragatik atxilotzen dute edo trafiko arauak hausten ditu. Pertsona arteko arazo ugari izaten ditu. Alkoholaz abusatzen dutenek normalean beste sustantzia batzuk ere erabiltzen dituzte; honela, adibidez, alkohol gehiegi edaten dutenek erre ere sarritan egiten dute. Drogen konbinazioak, gainera, efektu sinergikoa du sarritan. Alkohola eta barbiturikoak konbinatzeak heriotzara eraman dezake. Alkoholarekiko mendekotasun-sindromea duenak modu jarraituan edo aldika alkohola hartzeko konpultsioa sentitzen du, efektu psikiko batzuk lortzeko edo alkohol gabeziak sortzen dion ondoeza ekiditeko. Alkoholarekiko mendekotasuna duenak harekiko tolerantzia garatzen du: alkohol-kopuru berak efektu gutxiago eragiten dio. Efektu psikologikoak jasaten ditu, alkohola hartzeari uzten dionean, edo alkohol gutxiago hartzen duenean. Pertsona konturatzen da alkohol gehiegi hartzen duela, baina ezin izaten du gutxiago kontsumitu. Jarduera asko albora uzten ditu, lanean, harremanetan edo aisialdian. Alkoholarekiko mendekotasun-sindromea dutenen garuna normalena baino uzkurtuago dago (Lyvers, 2000) eta errendimendu kaxkarragoa du ariketa kognitiboetan (Pickworth, Rohrer eta Fant, 1997). Maiztasuna Euskadi eta Drogak 2010 inkestaren arabera, 15 eta 74 urte arteko euskal populazioaren %90,8k bere bizitzan noizbait alkohola kontsumitu du. Baina, alkohola egunero kontsumitzen dutenak populazioaren %15,4 osatzen dute. Egunero kontsumitzen dutenen artean gizonen kontsumoaren maiztasuna emakumeena baino hiru aldiz handiagoa da. Populazioaren %22,3k kasu berezietan edaten du, batez ere; eta populazioaren %39k asteburu eta jaiegunetan. %15,7k onartzen du azken urtean mozkortu izana. DSM-ko irizpideen arabera, alkoholarekiko mendekotasunak bizitzan zehar duen maiztasuna %20koa izango litzateke gizonen artean eta %8koa, emakumeen artean. Gizonek emakumeek baino bost aldiz gehiagotan dituzte alkoholarekiko mendetasun arazoak, gaur egun maiztasun-tasak aldatzen ari badira ere.  Garapena Alkoholaren mendekotasunetik ihes egin eta sendatzen direnak badira (Ludwig, 1985). Baina, alkoholaren mendekotasun kronikoan jarraitzen dutenen hiru laurdenek edatearen ondorioak jasaten dituzte lan arloan, 20-30 urte dituztenean. Hirugarren hamarkadan mutilek neskek baino arazo gehiago agertzen dituzte alkohol-abstinentziaren ondorioz. Hirugarren hamarkadan eta laugarrenaren hasieran gizonek edatearen ondorio larriak jasaten dituzte (pankreatitisa, hepatitisa, haluzinazioak, konbultsioak). Estatistikek alkoholaren toxikazioaren eta portaera bortitzaren arteko lotura erakutsi dute. Alkoholak den baino bortitzagoa egiten ez badu ere pertsona bat, biolentziaren erabilerak sortzen duen zigorraren beldur gutxiago izaten du alkoholaren mende dagoenak. Etiologia Alkoholarekiko mendekotasunaren zergatiak aztertu dituztenek mendekotasuna jasaten duen pertsonaren identitatearen mugen arazoa planteatu izan dute sarritan. Nahaste horren sustraian nartzisismoaren, identitatearen eta autoestima-galeraren arazoak egongo lirateke. Mugak lausotu eta ezabatzeko, desberdintasunaren eta bereizketaren hersturari aurre egiteko erabiltzen da alkohola. Nia eta nia ez dena bereizi gabe zeuden faseetara itzultzeko eta objektu on eta txarraren arteko bereizkuntza lausotzeko balio dezake. Alkoholiko izateko aurre-joera duen nortasuna inpultsiboa, erasokorra, arrisku- hartzailea, emozionalki ezegonkorra eta heldu gabea da; gutxiagotasun- sentimenduak ditu eta frustrazio-gaitasun gutxi du. Eskizofrenia duten pertsonen erdiek alkoholarekiko edo drogekiko mendetasuna dute (Kosten, 1997). Nortasuna antisozialaren edo drogen kontsumoaren artean ere erlazio estua dago (Alterman, 1988). Era berean, erlazio handia dago barne- hersturaren eta alkoholaren kontsumoaren artean, erlaxatzeko edaten duelako jende askok. Alkoholismorako aurre-joera dutenetan gehiago jaisten da estresa alkohola hartzean, aurre-joera hori ez dutenetan baino. Gainera, alkoholarekiko tolerantzia gehiago garatzen dute aurre-joera hori dutenek. Alkoholaren abstinentzia garaian gertatzen den dopamina-mailaren jaitsierak eramaten ditu alkohola edatera. Edaten hastean edo edaten jarraitzean eragina dute pertsonaren igurikapenek. Pertsonak pentsatzen badu alkoholak tentsioa jaitsiko diola, atsegina igoko diola eta lagunen onarpena handituko diola, igurikapen horrek alkohola kontsumitzera eramango du (Christiansen et al., 1989). Harremanetan sostengu gutxi dutenek gehiago edaten dute triste daudenean edo besteen etsaitasuna sentitzen dutenean, sostengu gehiago dutenek baino (Hussong et al., 2001). Bikotearen krisialdietan hasten dira sarritan edaten bikote horretako kideak. Mendebaldeko kulturan harremanak errazteko eta tentsioak jaisteko hartzen da sarritan alkohola. Alkoholik gehiena kultura horretan kontsumitzen da eta hor gertatzen dira alkoholaren ondorioz hilketa, istripu eta gibeleko gaixotasun gehien. Kultura batzuetako jendeak alkoholarekiko sentikortasun gehiago dute. Honela, asiarrek eta eskimalek goragalea, bihotz palpitazioak, odol presioaren jaitsiera eta azalaren gorritzea agertzen dituzte alkohola kontsumitzean. Asiarrek alkohol gutxiago kontsumitzearen arrazoietako bat horretan egon liteke; izan ere, azalaren gorritzeak ezinegon handia sortzen die (Higuci, Matsushita et al., 1994). Genetikak zerikusi handia du drogen botere adiktiboarekiko sentikortasunaren garapenarekin. Alkoholarekiko mendekotasuna dutenen heren batek gutxienez guraso bat badu arazo berarekin. Gurasoetako batek alkohol-arazoak izateak handitu egiten du seme-alabek ere arazo berbera izateko probabilitatea, baina bi gurasoek alkoholarekiko mendekotasuna izateak are gehiago gehitzen du probabilitate hori (Cloninger et al., 1986). Era berean, alkoholikoen seme- alaba biologikoak izanik, beste familietan adoptatuak izan direnek probabilitate gehiago dute alkoholikoak izateko, alkoholikoak ez direnen seme- alaba adoptatuek baino (Goldwin eta lankideak, 1973). Baina, genetikak bakarrik ez du azaltzen alkoholaren eta beste drogen etiologia. Ingurune sozialeko zirkunstantziek ere eragina dute drogen kontsumorako motibazioa eta aukera sortzerakoan. Batera eta elkarreraginean funtzionatzen dute herentziaren eta ingurunean faktoreek. Genetikako aurre- joerak bakarrik ez du funtzionatzen; beharrezkoa da droga eskuerara jartzen duen ingurune bat edo droga kontsumitzera bultzatzen duen ingurune bat ere. Ikaskuntzaren bidez pertsonak kinadetara baldintzaturik gelditzen dira: drogen kontsumoa indartu egiten da. Gurasoen eragina garrantzitsua da drogen kontsumoan. Alkohol edo droga asko kontsumitzen duten gurasoak dituzten haurrak zaurgarriak dira eta abusurako joera gara dezakete. Gurasoen alkoholismoa bizitzako gertaera negatibo kontrolaezinen ugalketarekin erlazionatua ageri da (Chassin et al., 1996). Gurasoen heziketaren ondorioak nerabezaroan agertzen dira (Brown, Tate et al., 1999): gurasoek ez dute haurren ibilbidearen jarraipenik egiten eta nerabeek drogak kontsumitzen dituzten lagunekiko atxikimendua garatzen dute.  Tratamendua Edari-arazoek kalte handiak sortzen dituzte familian, lagunartean, lanean. Arazo horien tratamendua zaila da beste arazo psikologiko (depresioa, barne- herstura…) askorekin batera gertatzen direlako. Sustantzia gehiegi kontsumitzen duen jende anitzi asko kostatzen zaio arazo bat duela onartzea. Alkoholarekiko mendetasunaren tratamendua behar duten askok ez dute beren arazoa ikusten; eta sendagile asko ere ez dira konturatzen, zenbait pertsonak alkohol mendekotasuna duela eta modu kontrolatu gabean edaten duela. Terapia hasten duten askok ere amaitu baino lehen eteten dute tratamendua. Tratamenduaren helburuak desintoxikazioa, errehabilitazio fisikoa, alkoholaren kontsumoaren kontrola eta bizitzako arazoei aurre egiten ikastea izaten dira. Tratamendu batzuk abstinentzia lortzera doaz eta beste batzuk edate-portaeraren kontrola lortzera. Ospitale pribatu eta publikoetara joan izan dira alkoholaren mendeko diren asko alkohola utzi, lehortu eta desintoxikatzera. Ospitaleratzea derrigorrezkoa da alkoholaren mende dagoenak sostengu sozialik ez duenean eta inguruneak alkoholaren kontsumora bultzatzen duenean. Alkoholarekiko mendekotasuna dutenak ospitalean daudenean, alkoholik ez edateak barne-hersturatu egiten ditu; abstinentzia-sindromepean daudenean, lasaitzaileak, konbultsioen aurkako sendagaiak eta bitaminak ematen zaizkie. Abstinentzia-sindromea gainditzen laguntzera doazen sendagai horiek dardarak, goragaleak, abstinentzia- eldarnioak, konbultsioak, barne-herstura eta tentsioa desagerrarazten dituzte. Edateko desira desagerrarazteko erabiltzen dira droga batzuk. Horrela, abertsio-terapian erabiltzen diren drogek erabat desatsegina bihurtzen dute drogaren kontsumoa. Horietakoa da disulfiram: alkoholaren mendekotasuna dutenei ematen zaie eta alkohola kontsumitzen dutenean goragalea, oka egitea, bihotz- taupada bizkorrak eta arnasketa bizkorra eragiten ditu. Baina, kontuz ibili behar da sustantzia hauen administrazioarekin: disulfiram edo antabuse norberak bere buruari administratzen badio, edaten hasi nahi duenean sendagai hori hartzeari utz diezaioke. Gainera, sendagai horiek ez dute askotan mesederik egiten eta albo-efektuak eragiten dituzte (Fuller, 1988). Alkohola edatera doanean karranpa elektrikoa ematea ere terapia abertsiboen artean sartuko litzateke. Naltrexona eta naloxona sendagaiak opiazioen antagonistak dira eta alkoholaz abusatzen dutenen alkohol-desira gutxitzeko erabiltzen dira, alkoholaren efektu atsegin-sortzaileak blokeatzen baitituzte. Alkoholak kitzikatzen dituen endorfinen jarduera blokeatzen dute. Eragin positiboa dute, batez ere kognizioen eta portaeraren terapiarekin bateratzen direnean. Alkohol-arazoa beste arazo psikologiko batzuei lotua joaten da sarritan: umore- egoerako arazoak, barne-hersturako arazoak. Horregatik, tratamendu psikologikoa ere beharrezkoa izaten da. Tratamendu psikologiko gisara talde-terapia, familia-terapia, kognizio- eta portaera-terapia edo Alkoholiko Anonimoen tratamendua erabiltzen dira. Alkohol mendetasunaren arazoa dutenen talde-terapia arazo bera duten kideen aurrean egiten da eta ondo dator arazoa gordetzen edo norbere ardura ukatzen ohituak daudenentzat. Alkoholaren abusu-arazoak dituztenek sarritan tratu txar fisikoak eragiten dizkiete familiako beste kideei. Horregatik, familia-terapian familia nahastu baten kide moduan tratatzen da alkohol-abusatzailea. Beraz, familiako beste kideak ere inplikatu egin behar dira alkoholikoaren tratamenduan. Baina, tratamenduak alkoholikoarengan eta haren familian ez ezik, pertsona alkoholikoaren inguru zabalagoan ere esku-hartu behar du, ingurune horrek ez baitu sostengatzen arazo alkoholikoak dituen gaixoa. Portaera- eta Kognizio-tratamenduaren bidez pazientearen aldartea aldatu nahi izaten da eta haren alkohol-kontsumoa gutxitu nahi izaten da. Horretarako hainbat teknika erabiltzen dira: 1. Baldintzapen abertsiboan kinada kaltegarriak aurkezten zaizkio pertsonari alkohola kontsumitzen duenean, alkohola begiratzen duenean edo alkohola eskuratzen duenean. Teknika hori errepikatzen bada, alkoholikoa gaizki sentitzen da alkohola edatean eta horrek alkohola uztera darama. Teknika horrek emaitza onik emango badu, beharrezkoa da pazientearen bizitzako gorabeherak, familiako gatazkak eta beldurrak kontuan hartzea. 2. Alkohola kontsumitzeko arriskua dakarten inguruei aurre egiten erakusten zaio. Alkoholari uko egiteko asertibitatea eta trebetasun sozialak irakasten zaizkio. 3. Alkoholaren kontsumoari buruzko kognizio eta igurikapenak aldarazten zaizkio. 4. Alkoholaren kontsumoa kontrolatzeko eta alkohol gutxiago kontsumitzeko teknikak erakusten zaizkio (Hester eta Delaney, 1997). Adibidez, pazienteak bere buruari edaten uzten dio, baina okasio berezietan bakarrik; zurrupada txikitan edan dezake, baina ez trago handitan. Ikertzaile batzuek pentsatzen dute alkoholaz abusatzen dutenek erabat utzi behar dutela alkohola, behin trago bat hartuz gero, edatearen gain kontrolik ez dutelako. Beste batzuek pentsatzen dute garrantzitsuak direla edaleek beren buruaz eta alkoholaz dituzten usteak. Edate kontrolatuaren teoriaren arabera, alkoholaz abusatzen duten batzuek ikas dezakete edaria kontrolatzen (Sobell eta Sobell, 1976). Ikertzaile horien arabera, alkoholaren kontsumoa kontrolatzeko programek emaitza onak izaten dituzte alkohol-arazo arinak dituztenengan (Heather, 1995); horien iritziz, edate kontrolatua abstinentzia osoa bezain eraginkorra izan daiteke alkoholismoaren tratamendurako (Marlatt et al., 1993). Alkoholarekin arazoak dituenari schock elektrikoak ematen zaizkio edari nahastuak hartu ordez likore purua hartzen badute edo zurrupada txikiak hartu ordez, trago handiak hartzen badituzte; edanda zeuden egoerako bideoak erakusten zaizkie; asertibo izaten eta arazoak ebazten irakasten zaie; estresa eramaten eta erlaxatzen irakasten zaie; lanetik etxera beste bide batetik joatea aholkatzen zaie, taberna beretatik pasatu beharrik ez izateko; bigarren tragoa hartu aurretik hogei minutu itxoiteko esaten zaie. Alkoholiko Anonimoak nahiko zurrunak dira alkoholaren kontrolaren aukerari dagokionean: ez dute pentsatzen alkoholaren mendean dagoena haren kontsumoa kontrolatzera irits daitekeenik. Alkoholiko Anonimoen erakundea 1935ean Estatu Batuetako Ohio-n eratu zuten “sendatutako” bi alkoholikok: Bob doktoreak eta Bill W.-k. Gaur egun oso hedatua dago mundu osoan zehar. Programako partaideek drogekin dituzten arazoak tratatzen dira bileretan eta edanari utzi dioten partaideen lekukotzak entzuten dira. Alkoholiko Anonimoen bileretan elkarteko kide berriek alkoholikoak direla iragartzen dute eta kide zaharrek, abstemioak direnek, beren lekukotzak ematen dituzte, edate-arazoak kontatuz eta orain bizitza nola doakien esanez. Taldeak sostengu emozionala ematen du. Elkarteko kideek elkarri deitu behar diote, arazoa gainditzeko laguntza behar dutenean. Izenak bakarrik erabiltzen dira, anonimatua gordetzearren. Alkoholiko Anonimoentzat gehiegi edaten dutenak alkoholikoak dira; baina, noizbait gehiegi edan dutenak, nahiz eta edateari utzi, alkoholiko izaten jarraituko dute bizitza osoan; horregatik etorkizunean ere ez dute alkoholik edan behar; beti zelatan egon behar dute. Alkoholiko Anonimoetatik bi autolaguntza-talde eratorri dira: 1) Alde batetik, alkoholikoen familietakoek eratzen dituzten Al-Anon familia-taldeak; familiako kideak elkarrekin biltzen dira, beren familiako alkoholikoei terapian nola lagundu hitz egiteko; beren esperientzia edo arazoak elkarrekin partekatzen dituzte. 2) Era berean, alkoholaz abusatzen dutenen haurrak bildu eta sostengatzen dira, gurasoen arazoen arduradun senti ez daitezen. Alkoholiko Anonimoen tratamenduak funtzionatzen du alkoholiko batzuekin (Ouimette, Finney eta Moos, 1997), baina ez beste batzuekin. Kasu larriekin ez du ematen hain emaitza onik; berrizkatura ugari gertatzen da; gainera, askok utzi egiten dute tratamendua (Maultsby eta Welsh, 1980). Tratamenduen emaitzei dagokienez, alkohol-arazoa bakarrik dutenekin emaitza hobeak dituzte tratamenduek, alkohol-nahastearekin batera nortasun-arazoak ere badituztenekin baino. Tratamendua eraginkorragoa da pazienteak arazoa onartzen duenean, terapeutarekin harreman ona duenean eta terapia saioetan piper egiten ez duenean.     1. OPIAZEOAK Barbiturikoekin batera, mendetasuna sortzen duten lasaitzaileen artean sartzen dira opiazeoak (morfina, heroina, kodeina). Lasaitzaileak direnez, gorputzaren jarduera eta erantzuteko gaitasuna makaltzen dute. ***** Papaver somniferumlandarearen hazien zukuan aurkitzen diren sustantzia naturalak dira opiazeoak. Zuku lehor eta hartzituariopioderitzo eta 18 bat alkaloide opiazeoren nahaste batez osatua dago. Opiotik eratorritako sustantziei deritze opiazeoak, morfinaren antzeko efektuak eduki ala ez.Adib. Papaverina opiazeo bat da, opiotik datorrelako, morfinaren antzeko efekturik eduki ez arren. Opioideek, berriz, hartzaile opioideen gain eragiten dute, opiotik eratorriak izan ala ez izan. ***** ***** Opioa eta hartatik eratorriak aspaldidanik erabiltzen ditu gizakiak; Kristo aurreko 7000. urtean sumertarrek ezagutzen zuten ia; Galenok (K.a. 201- 130) ere hainbat propietate egozten zizkion. XIX. mende hasieran isolatu zuten opioaren alkaloide nagusia etamorfina(Greziako ametsen jainkoa den Morfeoren omenez) deitu zuten; XIX. mendearen erdi aldera hasi ziren mina kentzeko morfina erabiltzen, orratz hipodermikoaz injektatuta. Gerora, morfina pixka bat aldatuz, opioide erdi-sintetikoak lortu zituzten: heroina eta buprenorfina. ***** ***** Heroinaopiotik eratorria da (1874). Hasieran mina kentzeko, eztula sendatzeko eta disnea tratatzeko erabiltzen zuten; mendekotasuna sortzen zuela ere laster ikusi zuten. G.O.M. (God´s own medicine) sendagai moduan ezagutzen zuten. Heroina kontsumitzen duenak goragalea edo disforia sentitzen du hasieran, baina berehala agertzen dira euforia, lasaitzea eta atsegina. Benatik injektatzen denean estasi indartsua eragiten du. Heroina gaindosiak heriotza ere eragin dezake, arnasketaren depresioa eragiten baitu (Pereiro, Bermejo eta López, 2005). ***** Metadona, berriz, opioide sintetiko bat da eta heroinaren ordezko moduan erabiltzen da tratamendu-programa askotan. ***** Opiazeoek endorfinetan eragiten dute eta efektu hauek sortzen dituzte: euforia, apatia, logura, disforia, inhibizio psikomotorea, judizio gaitasunaren eta laneko nahiz harremanetako errendimenduaren jaitsiera, minaren arintzea, arnasketaren makaltzea, mintzamena moteltzea eta arreta nahiz oroimenaren kaltetzea. ***** ***** Morfina eta heroinahainbat modutan kontsumi litezke: erreta, inhalatuta, janda, azalaren azpian droga likido moduan injektatuta edo odolean zuzenki injektatuta. Sustantzia horiek inhalatzen edo injektatzen direnean, berotasun- sentimendua, estasi hedakorra eta orgasmo sexualaren antzeko espasmo euforiko bat gertatzen da, minutu inguru irauten duena. Espasmo horren ondoren, egoera letargiko bat agertzen da, gorputz-premiak (gosea, sexua) jaisten dira, kezkak eta beldurrak albora uzten dira, euforia eta erlaxazioa sentitzen dira. 4- 6 ordu iraun dezakete efektu horiek, eta ondoren beherakada dator. Hilabete inguruan heroina kontsumitzen duenarengan droga horren desira bizia pizten da eta mendekotasun fisikoa agertzen da, hau da, fisikoki gaixo sentitzen da droga hartzen ez duenean. ***** Opioideek (heroinak, morfinak, opioak eta metadonak) pertsonaren organismoaren barneko opioideak aktibatzen dituzte. Heroina morfina bihurtuko da eta opioide naturalen (endorfinak eta entzefalinak) hartzaileekin lotuko da. Opioide natural horiek endorfinak dira: minari erreakzionatuz sortzen dira. Endorfina gutxiegi duenean garunak, opioideen kontsumorako desira sortzen da. Gorputzeko sistema opioidearen hartzaileak aktibatzen dituzte opiazeoek. ***** Opiazeoen ohiko kontsumoak mendetasun fisiko eta psikologiko handia eragiten du. Tolerantzia azkar eskuratzen da: drogaren dosia gehitu egin behar izaten da lehen eragiten zuen efektu berbera lortzeko eta abstinentzia ekiditeko. 8 ordu inguru heroina hartu gabe egoten bada, abstinentzia-sintomak agertzen dira; sintoma horietako asko gripearenak bezalakoak dira: sudur mukitsua, eztulak, begi malkotsuak, umore disforikoa, oka egitea edo botagura, giharretako minak, hotzikarak, izerdia, deshidratazioa, begi-ninien dilatazioa eta ileak tentetzea, kakeria, insomnioa, aharrausiak, egonezina, sukarra, laneko edo harremanetako errendimenduaren jaitsiera. Kolapso kardiobaskularra eta heriotza ere gerta daitezke. Tarteka eldarnioak eta haluzinazioak ere gertatzen dira. Hogeita hamasei orduren barruan abstinentzia-sintomak larriagoak izango dira: giharretako dardarak eta karranpak, hotzikarak eta izerdiak, bihotz-taupaden eta odol-presioaren igoera, lo egin ezina.Abstinentzia-sintomak jaitsi egiten dira hirugarren edo laugarren egunean, eta desagertu egiten dira aste baten buruan.Opioideen abstinentzia- sindromea ez da batere atsegina eta pertsona itzul daiteke berriro droga kontsumitzera. Abstinentzia-sintomak desagertzean tolerantzia ere desagertu egiten da; beraz, kontuz ibili behar da aurreko dosi berberekin, gaindosia gerta baitaiteke. ***** Opiazioekiko mendetasuna edo atxikimendua duten pertsonak inpultsiboak eta sariak atzeratzeko gaitasunik gabeak izaten dira. Era berean, tentsioa, ziurtasunik eza, depresioa eta joera antisoziala izaten dituzte. Tratamenduaren hasieran mendetasun fisikoa eta psikologikoa gainditzen lagundu behar zaio pazienteari. Abstinentzia gainditzean, bere ingurunera egokitzen lagundu behar zaio. Droga utzarazteko sistemarik onenetakoa mendekotasuna sortzen dion droga seguruagoa den beste batez ordezkatzea da. Droga seguruak droga adiktiboak duen efektu bera egiten du. Heroinaren desira fisiologikoa gainditzeko metadona erabiltzen da askotan. Metadona narkotiko sintetikoa da eta II. Mundu Gerran garatu zen. Hasieran adolfina deitu zuten, Adolf Hitler- engatik. Heroinak efektu lasaitzaileak ditu eta min kentzeko balio du. Metadonari esker heroina utz liteke, baina sarritan metadonarekiko mendetasuna garatzen da (O´Brien, 1996). Buprenorfina ere heroina ordezkatzeko erabiltzen da; sendagai horrek metadonak baino albo-efektu gutxiago ditu eta ez du eragiten heroinak eragiten duen mendekotasun fisikorik.  BARBITURIKOAK ETA LASAITZAILEAK Pertsona erlaxatzeko eta lo eginarazteko erabiltzen dira lasaitzaile sintetikoak. Nerbio-sistema zentralaren jarduera makaltzen dute, nekea eta lozorroa eragiten dute, giharrak erlaxatzen dituzte, barne-herstura gutxitzen dute eta dosi txikietan euforiara eramaten dute. Dosi handiek efektu hauek eduki ditzakete: hizkera makaltzea, aldarte-aldaketa, trebetasun kognitiboen eta emozioen kontrolaren galera, makaltasuna, ziurtasunik gabeko ibilera, kontzentrazio eskasa, lanerako gaitasunik eza, lozorroa, garuneko arnasketa- zentroaren paralisia. Dosi oso handiak erabiliz gero, diafragma gehiegi erlaxa daiteke eta asfixiatu liteke. Alkoholarekin batera, depresoreen artean sartzen dira barbiturikoak: lokarrarazi, lasaitu eta barne-herstura eraisten dute (bentzodiazepinak). Barbiturikoak 1882an sintetizatu zituzten lehen aldiz Alemanian (McKim. 1991), insomnio arazoak zituztenei laguntzeko. XX. mendearen erdi aldera arte asko erabili zituzten, baina 1940ko hamarkadan barbiturikoek efektu adiktiboa zutela ikusi zen eta lasaitzaile horiek tentuz preskribatzen hasi ziren sendagileak. Barbiturikoak gehiegi kontsumitzeak mendetasun fisiko eta psikologikoa eta tolerantzia eragiten ditu. Opiazeoen tolerantziak heriotzarako beharrezkoa den dosia handiagoa izatea eskatzen badu ere, ez da gauza bera gertatzen barbiturikoen tolerantziarekin: tolerantziak ez du eragiten hiltzeko dosi handiagoa behar izatea. Barbiturikoek ongizatea eta erlaxazioa sortzen dituzte, baina dosi handietan alkoholaren efektu berak eragiten dituzte eta diafragma-giharrak erlaxatzen dituzte. Barbiturikoen gaindosiak erabili izan dira suizidatzeko ere. Barne- herstura jaisteko eta pertsonak lasaitzeko edo lozorroan sartzeko bentzodiazepinak erabiltzen 1960ko hamarkadan hasi ziren. Modu jarraituan erabiliz gero, mendetasuna sortzen dute bentzodiazepinek eta abstinentzia garaian alkoholaren antzeko sintomak sortzen dituzte. Barbiturikoen abstinentzia-sintomak nahiko iraunkorrak eta arriskutsuak dira: barne-herstura, dardarak, konbultsioak, insomnioa, goragalea, oka egitea, bihotz-taupada bizkorrak, odol-presio handia, pisu-galera, eldarnio psikotikoa. Sintomek hilabete iraun dezakete, baina barbiturikoak dosi txikiekin hartuta arindu egiten dira. DSM-IV-TR-k irizpide berdinak erabiltzen ditu alkoholak sortutako nahastea deskribatzeko eta droga hipnotiko, lasaitzaile eta lokarrarazleek sortutako nahasteak deskribatzeko: portaera sexual eta erasokor desegokia, gizarte- mailako edo lan-arloko funtzionamendu desegokia, umore aldakorra, adimen kaltetua, mugimenduaren koordinazio-arazoak, ibilera desorekatua, gaizki ahoskatutako hizkera. Euskadiko Autonomia Elkarteko 15 eta 74 urte bitarteko populazioaren %17,1ek noizbait lasaigarriren bat hartu du sendagilearen errezetarekin. %8,3k lo hartzeko farmakoren bat hartu du noizbait. Emakumeek gizonek baino maizago kontsumitzen dituzte farmako lasaigarriak. Barbiturikoen mendeko bihurtzen diren gehienak helduak edo zaharrak izaten dira, eta droga hori lo hartzeko erabiltzen dute. Askotan alkoholarekin konbinatzen dituzte barbiturikoak eta batzuetan alkoholarekin eta anfetaminekin. Alkohola eta barbiturikoak konbinatuz heriotzara heltzea ez da harritzekoa, batak bestearen efektuak indartzen baititu.     1. DROGA EDO SUSTANTZIA ESTIMULATZAILEAK ***** Sustantzia estimulatzaileek nerbio-sistema zentrala eta nerbio-sistema autonomoaren adar sinpatikoa aktibatzen dituzte, mugimenduak gehitzen dituzte eta aldarte-egoera hobetzen dute. Erne edukitzen dute pertsona, apetitua gutxitzen dute, ongizatea eta euforia ematen dute. Mendekotasun fisiko eta psikologiko indartsua sortzen dute. Talde honetan sartzen dira kokaina, anfetaminak, kafeina eta nikotina. ***** Kokaina ***** Koka-zuhaixkaren (Erythroxylum coca) hostoetatik ateratzen da kokaina; Hego Ameriketan du jatorria landare horrek eta ezaguna zen Colon-en aurreko Peru eta Mexikon. Lurralde horietan ehunka urtetan kontsumitu izan dira koka- hostoak, nekeari eta goseari aurre egiteko. XIX. mendearen erdi aldera kokaina atera zuten koka-hostoetatik eta anestesiko moduan erabiltzen hasi ziren. Beraz, iraganean anestesiko lokal edo sendagai toniko moduan erabilia izan zen. Horretaz gain, estimulatzaile moduan ere erabili zuten, anfetaminak ordezkatuz. 1884an Freudek esan zuen kokainak ez ziola kalterik egiten osasun fisikoari. XIX. mendean sartu zen Estatu Batuetan; 1885ean koka-hostoen zigarroak, koka eta kokaina saldu zituzten Parke, Davies eta Konpainiak hainbat lurraldetan zehar. Coca-Cola-k ere kokaina zuen osagaietako bat. ***** ***** Koka hainbat modutan har liteke:koka-hostoa modu tradizionalean mastekatuz; kokaina klorhidratoaren hautsak esnifatuz edo injektatuz; crack- a errez; heroina eta kokaina nahastuz (speedball). Euskal populazioaren %6,8k esaten du bere bizitzan noizbait kokaina probatu duela (Euskadi eta Drogak, 2010). Espainiak, berriz, Europako Elkarteko lehen postua dauka kokainaren kontsumoan. ***** ***** Kokaina-molekula odol korrontean sartzen da; garunera heltzen denean, garun-azala kitzikatzen du, lo egiteko gogoa kentzen du eta sistema linbikoko atseginaren bidean eragiten du. Kokaina-molekulek dopaminaren berrartzea blokeatzen dute. Neuronak hartzen ez duen dopamina sinapsian gelditzen da, hurrengo neurona etengabe kitzikatuz eta atsegina sortuz. ***** DSM-IV-TR-renarabera, aldaketa psikologiko eta portaeraren aldaketa esanguratsuak eragiten ditu kokainak:euforia,gehiegizko zelatatzea, barne- herstura, arreta jartzeko zailtasunak, oroimenaren galera, haserrea, laneko jardueraren hondamena,takikardia,begi-ninien dilatazioa, hotz-ikarakedo izerdia, arterien gehiegizko tentsioa, pisu-galera,giharren ahultasuna. ***** Kokainak, dosi txikietan, bat bateko euforia eta ongizatea sortzen du, bihotz-taupadak bizkortzen ditu, odol-presioa gehitzen du, desira sexuala pizten du, gosea ezabatzen du eta insomnioa eragiten du. Dosi handietan, barne- herstura handia, hotzikarak, goragalea, lo egin ezina, gehiegizko beldurra eta zelatatzea, depresio malenkoniatsua, jazarpen erako eldarniozko egoerak eta haluzinazioak eragiten ditu. ***** ***** Kokainaren kontsumo kronikoak pentsamendu paranoideak, gehiegizko haserrekortasuna, jatearen eta loaren nahasteak, urdail eta hesteetako mina, nahaste psikotikoak, aldarteko nahasteak, barne-hersturako nahasteak eragin ditzake. Asaldura kardiobaskularrak, miokardio-infartuak, sudur-trenkadaren zulatzea eta giltzurrun-arteriaren infartua eragin ditzake. ***** Kokaina kontsumitzeko modurik ohikoena sudurretik esnifatuta hartzea da. Kokaina hautsa sudurretik inhalatzen da eta sudur-mintzetatik odolera pasatzen da. Benetatik zehar odolera zuzenki injektatuz ere har liteke. ***** Kokaina-klorhidrato moduan agertzen da eskuarki, baina modu horretan ezin da erre; klorhidratoa base libre bihurtuta, kokaina erre daiteke. Tabakoarekin nahastuta zigarrotxo moduan erre liteke; erretzen denean, kokainaren lurruna edo kea inhalatzen da; biriketatik odolera azkar pasatzen da kokaina; modu horretan efektu indartsuak eta azkarrak eragiten ditu, garunera modu zuzenean heltzen baita. Heroinarekin nahastuta ere har liteke,speedballedopowerballmoduan. ***** ***** Koka-pasta bikarbonato sodikoarekin amalgamatuta erre liteke,crackmoduan. Crack-a kokainaren base librea da; kristal edo aletxo txuri-horixka edo bola beige moduan aurkezten da. Kristal horiek haustean ateratzen duen zaratatik datorkio izena. Haluzinazioak, bortxazko portaerak eta suizidioak eragiten ditu. Laburrak dira efektuak, baina mendetasun handia eragiten du. ***** Hasieran besterik pentsatzen bazen ere, kokainak tolerantzia eta menpekotasuna sortzen ditu. 1980an oraindik pentsatzen zuten kokainak ez zuela kalte handirik eragiten, astean bi edo hirutan bakarrik hartuz gero (Grinspoon eta Bakalar, 1980). Baina, kokainaz kronikoki abusatzen dutenek depresioaren antzeko sintomak jasaten dituzte, kontsumitzeari uzten diotenean (Gawin eta Kleber, 1986). Kokainarekiko mendekotasuna poliki-poliki ezartzen da; batzuetan 5 urte behar izaten da mendekotasuna agertzerako. Kokainaren abstinentziak depresioa, anhedonia, nekea, gehiegizko logura, ametsen ugaltzea, apatia eta asperra eragiten du; ondorioz, atsegin gutxi hartzen du pertsonak eguneroko jardueretan; suizidio-ideiak ere ager litezke. Horregatik, abstinentzia garaian handia da kokaina hartzeko desira. Horrela, bizitza arrunta aspergarri bihurtzen denean, eta bizirik sentitzeko kokaina hartu behar denean, abusuan erortzen da. Kokainaren kontsumitzaileek sarriagotan izaten dituzte familiako arazoak, laneko arazoak, lege-hauste arazoak edo arazo psikologikoak. Hilketen biktima asko kokaina kontsumitzaileak dira; izan ere, diru asko lortu behar izaten dute beren kontsumo-ohiturei eusteko. Kokainaren abstinentzia tratatzeko desipramina eta naltrexona erabiltzen dira. Baina, kokainaren mendetasuna duten askok nortasun antisozialaren nahaste larria (Leal, Ziedonis eta Kosten, 1994) edo psikosirako joera (Kwapil, 1996) ere badutenez, terapia fisiologikoarekin batera terapia psikologikoa egin behar da. Kokainarekiko mendekotasuna eta nortasun antisozialaren nahastea dutenek onura gutxiago ateratzen dute terapiatik nortasun antisozialaren nahasterik ez duten kokainaren mendekoek baino.  ***** Anfetaminak ***** Talde honetan sartzen dira anfetaminak, metanfetaminak, dextroanfetaminak eta metilfenidatoa. Anfetaminek kokainaren antzeko efektuak dituzte nerbio-sistema zentralean. XIX. mende amaieran asmaren tratamendurako eta sudur-kongestiorako erabili ziren anfetaminak. Metanfetaminak (kristala, izotza, speed) badu anfetaminaren antza, baina indartsuagoa da. Droga horiek bozkarioa eta kemena sortzen dute eta apetitua nahiz nekea gutxitzen dituzte. Horien eraginpean, oso goian sentitzen da pertsona hasieran eta oso behera etortzen da gero. Pisua galtzeko, nekeari aurre egiteko, ordu luzez esna egoteko eta gogor lan egiteko ere erabili izan dira; horrela, II. Mundu Gerrako hegazkin-pilotuek hegaldi luzeetarako erabiltzen zituzten anfetaminak; gauzainek, ikasleek edo kamioi gidariek gauez esna egoteko kontsumitzen zituzten. Narkolepsia edo AGHNa tratatzeko edo anorexigeno moduan ere erabili izan dira. Depresioa gainditzeko ere erabili izan dira. Euskadiko Komunitate Autonomoan populazioaren %6.8k kontsumitu izan ditu noizbait anfetaminak. Anfetaminen kontsumoa kronikoa edo aldizkakoa izan liteke: egunero kontsumitzen dutenak badira eta asteburuetan bakarrik kontsumitzen dutenak ere bai. Akidura fisikoa gertatzean uzten zaio kontsumoari. Metanfetaminaren kontsumo kronikoak garunaren egituraren aldaketak eragiten ditu eta ondorioz ikaskuntzaren nahiz oroimenaren arloetan aldaketa kognitiboak eragiten ditu (Colado eta O´Shea, 2006). DSM-IV-TR-ren arabera, anfetaminen toxikapenak aldaketa psikologiko edo portaeraren aldaketa esanguratsuak eragiten ditu: euforia edo kamuste afektiboa, gizartekoitasunaren aldaketak, gehiegizko zelatatzea, barne- herstura, haserrea, portaera estereotipatua, judizio lausotua, laneko eta harremanetako jarduera hondatua. Gainera, ondorengo sintoma hauetako batzuk agertzen dira: takikardia edo bradikardia, begi-niniaren dilatazioa, arteria- tentsioaren goratzea edo beheratzea, oka egitea edo botagura, pisuaren galera, asaldura psikomotorra, giharren ahultasuna, bihotz-arritmia, diszinesiak, distoniak, krisi epileptikoak. Anfetaminen toxikapen larriak asaldura, izu- ikara, eldarnioak eta haluzinazioak eragin ditzake. Toxikatzearen efektu negatiboak ekiditeko har dezake alkohol, lasaitzaile edo hipnotiko gehiegi ere. Mendekotasun fisikoa eta psikologikoa eta tolerantzia eragiten dute anfetaminek. Sustantzia horien kontsumoa bat-batean uzten bada, depresioa, akidura, gehiegizko logura eta apetitua agertzen dira. Karranpak, diarrea, goragalea eta konbultsioak eragiten ditu abstinentziak eta egun asko irauten du. Depresioak 2-3 egunetara lortzen du bere gailurra. Depresio arinaren iraupena aste batzuetakoa edo hilabete batzuetakoa izan liteke. Nikotina ***** Tabako-landarea ehunka urtetan landatu eta erre izan zuten Ipar Amerikako indigenek. Amerika konkistatu ondoren berehala hasi ziren marinelak eta merkatariak ere tabako-hostoak erretzen. Gaur egun XX. mende erdialdean baino gutxiago erretzen da, baina oraindik ere jende askok erretzen jarraitzen du. Euskadiko Autonomia Elkartean populazioaren %34,1 zen erretzailea 2010ean. %28,9k modu jarraituan erretzen zuen eta %5,2k aldika erretzen zuen. Populazioaren %25,2 dira erretzaile izandakoak; populazioaren %40,7k ez du iraganean erre eta orain ere ez du erretzen. Erretzaileak direnen gehiengo handi batek (%91,4) zigarroak erretzen ditu; erretzaileen %4,8k zigarroak eta puruak konbinatzen ditu; %2,7k puruak bakarrik erretzen ditu; %1,1ek pipatik erretzen du edo ez du zehazten zer erretzen duen. Zigarroen batez besteko kontsumoa 12,8 zigarrokoa da; puruena, 2,5 purukoa, eta pipena, 3,2 pipakoa. ***** ***** Birika bidez jasotzen den zigarroen eta pipen keak, plexu benosoen bidez xurgatutako puruen gatz basikoek edo sudurretik aspiratua den tabako-hautsak garunaren erdi aldeko saretxo-sistemaren hartzaileak kitzikatzen dituzte. Eskualde mesolinbikoko dopamina-neuronak aktibatzen ditu. Nikotinak, dosi txikietan, nerbio-sistema zentrala kitzikatzen du, odol-presioa igotzen du, bihotzeko gaixotasuna eta minbizia eragiten du. Dosi handietan konbultsioak eragin ditzake, ikusmena lausotu dezake eta heriotzara eraman dezake. ***** Zigarroa erretzean brea, karbono dioxidoa eta nikotina barneratzen dira. Epe luzera arazo hauek sor ditzake zigarroa erretzeak: enfisema, biriketako minbizia, laringe eta esofagoko minbizia, gaixotasun kardiobaskularrak. Erretzaileak ez ezik, haren inguruan daudenek ere barneratzen dituzte zigarroaren sustantzia kaltegarriak: karbono monoxidoa, brea eta nikotina. Erretzaileen kea irenstearen ondorioz biriketako arazoak edo arnasketa-arazoak izan litezke. Haurdunaldia erretzen duten emakumeen haurrek pisu-arazo gehiago, jaiotzetiko akats gehiago eta jaiotza goiztiar gehiago izaten dituzte. ***** Nikotinagutxienez aste batzuetan kontsumitu ondoren, haren kontsumoa bat- batean eteten bada, abstinentzia-sindromea ager liteke, ondoko zeinu hauekin: aldarte depresibo edo disforikoa, haserrekortasuna, barne-herstura, egonezina, insomnioa, bihotz-taupaden jaitsiera, apetituaren goititzea. Depresio larria gehiagotan gertatzen da nikotinarekiko mendetasuna duten pertsonen artean, bai tabakoa utzi nahian dabiltzanean, bai erretzen jarraitzen dutenean (Breslau, Kilbey eta Andreski, 1993). Sintoma horiek direla eta maiztasun handiz gertatzen da tabakoa utzi nahi dutenen berrizkatura. ***** ***** Kafeina ***** ***** Populazioaren zati handi batekkafeina kontsumitzen du, kafea, tea, kola edo kakaoa hartzean. Dosi txikietan nekea desagerrarazi edo umorea igoarazi dezake kafeinak. Dosi handietan urduritasuna, kitzikapena, insomnioa, diuresia, gihar-uzkurdura, takikardia, asaldura psikomotorra, digestioaren nahasmendua edo nekaezintasuna eragin ditzake. Odol-korrontean 6 bat ordu iraun dezake kafeinak; beraz, arratsaldean hartzen den kafeek gaueko loa eragotz dezake. ***** ***** Beste estimulatzaileekin gertatzen den moduan, kafearekin ere gerta daitezke tolerantzia- eta mendetasun-efektuak. Horrela, goizero kafea hartzen ohitua dagoenak senti lezake logura edo umore txarra kaferik hartzen ez duen egunetan. *****     1. ***** LSDETA BESTE HALUZINOGENOAK ***** Sustantzia estimulatzaileek euforiko sentiarazten dutepertsona eta sustantzia depresoreek triste edo beheratua sentiarazten dute. Sustantzia haluzinogenoek, berriz, haluzinazioak sortu baino areago mundua hautemateko era aldatzen dute; zentzu guztietan distortsioak eragiten dituzte: ikusmenean, entzumenean, dastamenean, usaimenean.Hautematearen, pentsamenduaren eta aldartearen aldaketak, oroimen-galera edo denbora nahiz espazioko desorientazioa eragiten dituztehaluzinogenoek. Azido lisergikoaren dietilamida (LSD: Lysergic Acid diethylamide) da haluzinogenorik ezagunena. Zekale-ainoaren aleetako bizkarroia den txanpinoi batetik ateratzen da LSD. Laborategietan ere sintetizatzen da. Kolore, gustu eta usain gabea da. Oso kantitate txikitan hartuta toxika dezake pertsona. Albert Hoffmann-ek LSDren propietate batzuk aurkitu zituen 1943an, bere buruari istripuz haluzinogenoa aplikatu ondoren; eta Timothy Leary-k droga horren erabilera gizarteratu zuen. LSDren bidez esperientzia psikodelikoak lortzen zituzten: hautemate-, pentsamendu- eta aldarte-asaldurak; kontzientziaren hedatzea; haluzinazioak. Esperientzia horiek burua nahastu gabe, oroimena galdu gabe eta espazio nahiz denborako desorientaziorik gabe gertatzen dira. Esperientzia psikodelikoetako haluzinazioak eskizofreniakoetatik bereizi egiten dira, lehenengoek badakitelako haluzinazio horiek drogek sortuak direla; aldiz, eskizofrenikoek pentsatzen dute benetakoak direla. Droga horren kontsumoa 1971n galarazi zen EEBBetako hainbat estatutan. Euskadiko Komunitate Autonomoan %0,3k kontsumitzen du gaur egun eta %3,6 inguruk kontsumitu du esperimentalki. ***** LSDren efektuek 8 ordu inguru irauten dute eta honako hauek dira: gorputz tenperaturaren eta maiztasun kardiakoaren igoera, tentsioa, begi-niniaren dilatazioa, apetitu-galera, insomnioa, aho lehorra, dardarak. Dosi handietan sintoma hauek eragiten ditu: eldarnioak, ikusmen- nahiz entzumen-haluzinazioak, egoera disforikoak, despertsonalizazioa, suizidioak eta nahaste psikiko iraunkorrak. LSD kontsumitu eta handik aste edo hilabete batzuetara zenbaitetan hautematearen distortsioak eta haluzinazioak errepikatzen dira; gertaera horieiflashbackderitze. ***** Haluzinogenoekin bizi izandako den lehen esperientzia negatiboa izaten da sarritan. Batzuek ez dute esperientzia errepikatzen; beste batzuek beren kabuz errepikatzen dute edo esperientzia edukitzeko gidak hartzen dituzte; izan ere, LSD kontsumitzearen arrisku ezagunenetako bat bidaia txar bat izatearena da. Zenbaitetan izu-ikara eraso moduko bat agertzen du, haluzinazio desatseginak gertatzen dira, zoro bihurtzeko beldurrarekin. Batzuek, gainera, egoera psikotikoraino heltzen dira eta ospitaleratu beharra izaten da. Flashbackak ere gertatzen dira: toxikazio garaian bizi izandako esperientzien berritzen dira, LSD kontsumitu gabe. Haluzinogenoz toxikatzeak sortzen dituen sintomak eta marihuanarenak antzekoak dira: haluzinazioak, hautematearen aldaketak eta despertsonalizazioa edo desrealizazioa. Sintoma fisikoen artean honako hauek agertzen dira: palpitazioak, izerdia, takikardia, begi-ninien dilatazioa, dardarak, koordinazio gabezia, ikusmen lausoa (DSM-IV-TR). Haluzinogenoei buruzko tolerantzia azkar hazten da, baina abstinentzia- sintomarik ez da agertzen eskuarki. Hala ere, batzuetan erreakzio psikotikoak gerta daitezke.  ***** LSDrekin batera badira beste haluzinogeno batzuk ere: *****     * ***** Dimetiltriptamina: ayahuascaren printzipio aktiboa; garuneko       epifisian edo guruin pinealean ere aurkitzen da, modu naturalean. *****     * ***** Meskalina: peyotearen kaktusetik eratorria: errea edo kapsuletan       irentsia. LSDren antzeko efektuak ditu, baina ez hain indartsuak.       Mexikoko indioen errituetan ehunka urtetan erabilia. *****     * ***** Psilozibina:Psilocibe mexicanaizeneko perretxikoetatik lortutako       hauts kristalinoa; 40 txanpinoi espezietan aurki dezakegu. Meskalina eta       Psilozibina aztekek eta Mexikoko hainbat herrik erabiltzen zuten eta       erabiltzen dute beren errituetan, ohikoek ez diren esperientziak eta       errealitatea bizi izateko. Serotonina-hartzaileetan eragiten dute.       Timothy Leary-k eta Richar Alpertek droga psikodelikoekin esperientziak       egin zituzten 1960ko lehen urteetan, baina urte pare batez esperientzia       horietan jardun ondoren, Harvard-etik jaurtiki egin zituzten eta 1966an       sustantzia horiek debekatu egin zituen Kongresuak. Euskadiko Komunitate       Autonomoan populazioaren %2,3k kontsumitu ditu onddo haluzinogenoak.       *****     * ***** Fenziklidina: sintetikoki prozesatua; 1957 urtean hasi ziren       anestesiko moduan sustantzia hori erabiltzen eta albo-efektuengatik utzi       zioten erabiltzeari, haluzinogenoek eragiten duten egoera mentalaren       antzekoa sortzen zuelako. Animalientzat lasaitzaile moduan erabilia;       “aingeruen hautsa” deitua; irudien distortsioa, aldarte-aldaketak,       biolentzia, haluzinazioak, paranoia, zorabioa eta takikardia eragiten       ditu. *****     * ***** MDMA droga (3,4-metilenodioximetanfetamina),Extasiaere deitua,       haluzinogeoa eta estimulatzailea da aldi berean. Alemanian sintetizatu       zen eta Merck konpainia farmazeutikoak 1913an patentatu zuen, apetitua       jaisteko helburuaz, baina ez zuten komertzializatu, bere albo-       efektuengatik. 1960an konturatu ziren haren ezaugarri psikodelikoez.       Euskadiko Komunitate Autonomoan %2,3k kontsumitu du estasia. Hartu eta       hogei minutura sentipen bulkadatsu bat sortzen du, eta lasai, kementsu,       kitzikatua eta ongi sentitzen da ondoren. Haluzinazioak sentitzen ditu,       koloreak eta soinuak sumatzen ditu. Estasia amodioaren pilula moduan       erabili izan da, garuneko serotoninaren tasa altxatzeko. Ukipen fisiko       eta intelektualaren premia sortzen du, umorea jasotzen du, kontzientzia       estetikoa handitzen du, inhibizio sozialak desagerrarazteen ditu, enpatia       gaitasuna altxatzen du, intimitatea gehitzen du. Efektu enpatogenoak       ditu, hau da, identifikazio afektiboaren edo enpatia emozionalaren       sentipen subjektiboa sortzen du. Albo-efektuak: goragalea, gihar-       tentsioa, hotzikarak, depresioa, gihar-karranpak, ikusmen lausotua,       nahasmena, haluzinazioak, izerdia, hortzak estutzea, izu-ikara nahastea,       psikosia, oroimenaren galera, garun-basoetako lesioa. Kontsumoa bat-       batean uzten denean, nekea, gehiegizko logura, depresioa eta apetitu-       igoera gertatzen dira. ***** ***** Marihuana ***** Legez kanpoko sustantzien artean gehien kontsumitzen dena da.Landarearen hosto lehortuak (marihuana, grifa, maria, belarra) edo landarearen erretxina (haschis, txokolatea, gorotza, kostoa, goma) erre daitezke. ***** Kalamu landarearen (Kanabis sativa) hostoak eta loreak lehortu eta zapalduta ateratzen da marihuana. Hostoak zigarrotxo moduan edo pipan erretzen dira:“porroa”, “kanutoa”, “petardoa”, “belarra”. Kultura batzuetan, ur berotan edukita gero, ura edaten da, tearen moduan. ***** Kalamu-landare emearen loreak erretxina ekoizten du eta erretxina horretan dago marihuanaren printzipio aktibo nagusia (THC: delta-9-tetrahidrocannabinol: sustantzia horren antzeko beste sustantzia bat jariatzen du garunak: anandamida, hain zuzen ere). Erretxina horretatik lortzen da hatxisa. Hatxisa, beraz, kanabis belarretik datorren erretxin likatsua da, kolore marroi ilun edo beltzekoa. Hatxisa normalean erre egiten da. ***** Kanabisaaspalditik kontsumitzen da. Kristo aurreko 2737an agertzen zen jadanik Txinako Enperadorearen belarren bilduman. XX. mendean indar handia hartu zuen sustantzia horren kontsumoak,hippieetabeatmugimenduei esker. Gaur egun jende askok kontsumitzen du marihuana. Euskadiko Autonomia Elkarteko populazioaren %34,2k bere bizitzan noizbait hartu du kanabisa. Gizonen artean %41,5eko maiztasuna du eta emakumeen artean, %27koa. Espainiak, berriz, Europako Elkarteko lehen postua dauka 14 eta 25 urteko gazteen kanabisaren kontsumoan. ***** Marihuanaren efektuak asko aldatzen dira kontsumitzailearen nortasunaren, esperientziaren, umorearen, igurikapenen eta sustantziaren beraren dosi edo kalitatearen arabera.Kontsumitzailearen aldartearen araberako efektuak eragiten ditu batzuetan. Esate baterako, aldarte txarrean dagoela kontsumitzen badu pertsona batek, haserretu liteke, beldurtu liteke edo susmo txarrak egin ditzake. Marihuanaren epe laburreko efektuak hauek dira: aho eta eztarri lehortuak, apetitua gehitua, begi-barneko presio txikiagoa, begi gorrituak. Dosi txikietan ongizate sentimendua sortzen du, baina dosi handietan haluzinazioak, esperientzia psikotikoak eta zorabioa eragin ditzake; egunero marihuana kontsumitzea oso erlazionatua dago sintoma psikotikoekin (Tien eta Anthony, 1990). Kanabisaren toxikapenak aldaketa esanguratsuak eragiten ditu pertsonaren portaeran eta bereizgarri psikologikoetan: sentipen positiboak (erlaxazio atsegina, ongizatea, euforia, airean flotatzen sentitzea), mugimenduen koordinazioaren galera, emozioen aldaketa bizkorrak, zentzuen esperientzia biziak, arretaren kamustea, judizio gaitasunaren eta oroimenaren galera, pentsamenduaren zatikatzea, atzerapen soziala, denboraren sentipen distortsionatua (denbora makal doala sentitu). Konjuntiba (injekzioa) odoleztatzen du, apetitua gehitzen du, takikardia eragiten du, ahoa lehortzen du. Epe luzeko efektuen artean, honako efektu hauek eragin ditzake: motibazio, oroimen, kontzentrazio eta autoestimaren galera; makaltasuna; pasibitatea; eskolako errendimenduaren jaitsiera (McLeod et al., 2004). Marihuanaren erabiltzaile kronikoek haserrekortasuna, urduritasuna, apetituaren galera edo lo egiteko zailtasunak izan ditzakete. Biriken egitura eta jarduera kaltetzen du, eta tabako-zigarroaren antzeko efektuak eragiten ditu. Marihuanaren keak tabako-kearen antzeko ondorio negatiboak eragiten ditu erretzaileen artean: biriketako minbizia eragin dezake. Marihuanak eta tabako- zigarroak antzeko karbono dioxido kopurua dute, baina marihuanak brea gehiago du eta, gainera, tolerantzia ere eragin dezake (Nowlan eta Cohen, 1977). Marihuanak ez du menpetasun fisiko handirik sortzen, baina mendetasun psikologikoa eragiten du. Marihuanaren kontsumitzaileek abstinentzia-sintomak agertzen dituzte: tentsioa, urduritasuna, apetituaren aldaketak eta lo-arazoak (Budney, Hughes et al., 2001). Marihuanak efektu terapeutiko positiboak ere eduki ditzake. Tetrahidrokanabinolak kimioterapiaren ondorengo goragalea eta apetitu-galera desagerrarazten ditu (Simone, Daughters eta Li, 1997), eta zaurien ondorengo mina kentzeko edo HIESak (Hartutako Immuno Eskasia Sindromeak) eragindako ondoeza sendatzeko ere balio du (Sussman et al., 1996). Marihuana-mendekotasunaren tratamendua eraginkorra izan daiteke, baina mendetasunarekin batera nortasunaren nahastea gertatzen denean, emaitzak okerragoak dira.  Patologia bikoitza eta komorbilitatea Sustantzien abusuaren nahastea eta nahaste psikiatriko bat batera gertatzen direnean, patologia bikoitza dagoela esaten dugu. Nahaste psikiatrikoa dagoen ala ez jakiteko, abstinentzia-aldi batetik iragan behar du pazienteak; osterantzean, ez dugu jakingo sustantziaren kontsumoak eragindako sintomak diren ala nahaste psikiatrikoak eraginak diren. Sustantzien kontsumoarekin batera gertatzen diren nahaste psikiatriko arruntenak honako hauek dira: barne- herstura, depresioa, afektibitatearen nahasteak, nahaste psikotikoak. Droga-mendetasuna duten pertsonen %50ek depresioa ere izaten du eta %70ek nortasunaren nahasteren bat ere badu (Grant eta beste, 2004); droga-mendetasuna duten pertsonen %43k barne-herstura nahasteren bat ere badu (Grant eta beste, 2005). Nahaste bikoitzetako drogen kontsumoari eta psikopatologiari buruz ari garenean, honako harreman-mota hauek ikusten ditugu:     * Drogen kontsumoa da primarioa.     * Nahaste psikopatologikoa da primarioa.     * Bi nahasteen zergatia hirugarren faktore bat da.     * Bi nahasteak independenteak eta primarioak dira (Becoña, 2011: Caballo,       Salazar, Carrobles (Zuz.), 2001) Kasu batzuetan bi nahaste baino gehiago edukitzen ditu pertsonak; adibidez, sustantzien mendetasuna eta bi nahaste psikiatriko (I. ardatzeko nahaste bat eta II. ardatzeko beste nahaste bat). Kasu honetan nahaste bikoitzaz hitz egin ordez, komorbilitateaz hitz egiten da.  Drogen kontsumoaren zergatiak Drogen mendean erortzen denak garapen- edo endekapen-prozesu bat jarraitzen du. Drogak kontsumitzeko joera edo zaurgarritasun genetikoa edukitzeak ez du ezinbestean esan nahi droga kontsumituko duenik edo droga-mendekotasuna garatuko duenik. Drogen mende eroriko da: drogak kontsumitzeko joera edo zaurgarritasun genetikoa izanik, drogekiko jarrera positiboa duena, drogak probatzen dituena eta haiek sarritan kontsumitzen eta haietaz abusatzen hasten dena. Drogak kontsumitzen hasteko aurre-joera bat eduki behar da; aurre-joera horren sorreran eragina dute faktore genetikoek, psikologikoek eta inguruneko faktoreek.     * Drogen kontsumoak badu osagai genetiko bat. Edate arazoak dituztenen       senitartekoen artean alkoholaren abusuaren edo mendekotasunaren arazo       gehiago daude. Biki monozigotikoen artean dizigotikoen artean baino       adostasun gehiago dago alkoholaren abusuari dagokionez (McGue, Pickens       eta Svikis, 1992), erretzeari dagokionez (True et al., 1993) edo       kanabisaren abusuari dagokionez (Kendler eta Prescott, 1999).       Alkoholismo-mota bat genetikari lotuago dago eta beste mota bat       inguruneari lotuago. Alkoholismoa DRD2 geneari lotua dago (Blum et al.,       1990), baina gene hori duten guztiek ez dute alkoholismoa garatzen eta       gene hori ez duten batzuek alkoholismoa garatzen dute. DRD2 genea eta       beste geneak elkarreraginean jarduten dira.     * Drogen kontsumoa garunaren barneko sari- edo atsegin-zentroarekin lotua       dago. Atsegin-zentroa kitzikatzen dute opiazeoek, anfetaminek, kokainak,       alkoholak eta nikotinak. Atseginaren zentroa sistema dopaminergikoa da.       Anfetaminek eta kokainak dopamina-sisteman eragiten dute. Opiazeoek GABA       (inhibizioko neurotransmisore-sistema, neuronen informazio bidaltzea       blokeatzen duena) inhibitzen dute eta atsegin-zentroaren eskuerara uzten       dute dopamina. Beste droga batzuek GABAren jarduera indartzen dute eta       garunaren erreakzio normala inhibitzen dute: droga lasaitzaileak,       antsiolitikoak, hipnotikoak.     * Alkoholiko bihurtuko bada, pertsona batek alkohol kantitate handiak       toleratu behar ditu. Asiako talde etniko batzuek ez dituzte alkohol       kantitate horiek toleratzen eta ez dira alkoholiko bihurtzen.     * Drogen kontsumora eramaten duten motibo psikologikoen artean aipatzekoa       da aldartearena. Emozioen desoreka batek eraman dezake pertsona droga       kontsumitzetik drogaz abusatzera, edo droga arin bat kontsumitzetik droga       gogorrago edo arriskutsuago bat kontsumitzera. Drogek aldarte positiboak       indartuko lituzkete eta aldarte negatiboak makalduko lituzkete.       Batzuetan, adibidez, pertsona bat aspertua dagoenean, afektu positiboak       lortzeko erabiliko dira drogak. Beste batzuetan, adibidez, pertsona bat       estres-egoeran dagoenean, tentsio emozionala jaisteko erabiliko dira       drogak. Jendeak espero du alkoholak tentsioa baretuko duela; horregatik,       estres garaietan alkohola kontsumitzera joko du bere herstura-egoera       gainditzeko. Horrela, afektu negatiboak dituztenek droga gehiago       kontsumitzen dute besteek baino, egoera negatiboei ihes egiteko       erabiltzen baitute droga. Droga psikoaktiboek atsegina sortzen dute edo       sentimendu desatseginak desagerrarazten laguntzen dute. Alkoholak       estresari ihes egiten, bentzodiazepinek barne-hersturari ihes egiten eta       opiazeoek min fisikoari ihes egiten laguntzen dute.     * Faktore kognitiboei dagokienez, drogek harreman sozialak hobetuko       zituztela espero zutenek alkohol gehiago edaten zuten handik urte betera,       igurikapen horiek ez zituztenek baino (Christiansen et al., 1989). Beraz,       edateak ondorio positiboak edukiko dituela pentsatzen dutenek edaten dute       gehiago. Drogaren kontsumoan berrerortzearen arrazoietako bat ere drogen       efektu positiboen igurikapenean dago (Tiffany, 1990). Bada beste faktore       kognitibo bat ere drogen kontsumoan eragina duena. Hain zuzen ere, drogen       kontsumoak kontsumitzaileari eragiten dion kalteari buruzko iritzia da.       Droga bat kaltegarria ez dela pentsatzen den garai eta tokietan gehiago       kontsumitzen da droga hori.     * Drogen kontsumoan eragina duten nortasunaren aldagaien artean aipatzekoak       dira barne-herstura maila, sentipen-bilaketa, nortasun antisozialeko       nahastea edukitzea, hiperaktibitatedun arreta gabeziako nahastea. Drogen       kontsumoaren hasierak pertsonaren eboluzio eta garapen mailarekin lotura       handia du. Horrela, nerabezaroan hasten da droga askoren kontsumoa.     * Drogen kontsumoan eragina duten aldagai soziokulturalen artean,       aipatzekoak dira: guraso eta lagunen eragina, kulturaren eragina eta       medien eragina. Kultura batzuetan droga batzuk eskuerarago daude. Era       berean, familia batzuetan droga batzuk eskuerarago daude; gainera,       gurasoen gidaritzarik eta sostengu emozionalik ez dagoen familietan       drogen kontsumo handiagoa dago. Drogak hartzen dituzten lagunak       edukitzeak handitu egiten du drogak kontsumitzeko probabilitatea. Hala       ere, faktore sozialen eraginari dagokionez, mediek eragin gehiago dute       nerabeen erretze-portaeran lagunen presioak baino (Pierce eta Gilpin,       1995). Edozein modutan, inguruneak garrantzi handia du, haurra txiki-       txikia denetik. Esate baterako, begiak itxita usaimenaren bidez kafea,       ardoa, whisky-a, garagardoa eta zigarroak bereizteko gai dira 3 eta 6       urte arteko haur asko (Nolly, Zucker eta Greenberg, 1990). Drogak kontsumitzen hastean faktore biologikoek, psikologikoek eta sozialek eragiten dute. Drogak kontsumitzeari uztean ere barneko faktoreek eta kanpokoek eragiten dute. Droga kontsumitzeari uzteko barneko faktoreen artean honako hauek egongo lirateke: drogak sortzen dituen osasun fisiko eta psikikoko arazoak ekidin nahia. Kanpoko faktoreen artean honako hauek egon daitezke: lagunarteko, laneko edo familiako arazoak ekidin nahia Bi joera nagusi daude drogekiko mendetasuna azaltzeko. Ikuspegi psikosozialaren edo ahultasun moralaren ikuspegiaren arabera, pertsonak drogen mende gelditzen dira, tentazioen aurrean ezin izaten diotelako autokontrolari eutsi; beraz, errudunak dira pertsona horiek. Gaixotasunaren ikuspegiaren arabera, azpiko nahaste fisiologiko batek eragiten du drogekiko mendetasuna; beraz, pertsona ez da errudun, ezin baitu ezer egin drogak ekiditeko. Drogaren erabileraren eta abusuaren eredu integratzaileak honela ikusten du drogen kontsumoaren etiologia: 1. Drogek eskueran egon behar dute eta drogekin topo egin behar du pertsonak: medien eraginagatik, guraso eta lagunek droga kontsumitzen dutelako edo gurasoek drogetatik babesten ez dutelako; 2. Gizartean eta kulturaren igurikapenak drogaren erabilerari buruz: droga kontsumitzera bultzatu edo haietatik urrundu egiten dute; 3. Estresatzaile psikosozialek handitu egiten dute sustantzia psikoaktiboez abusatzeko eta haien mende gelditzeko arriskua; 4. Eragin genetikoa: drogen efektuekiko sentikortasun gehiago edo gutxiago edukitzea; drogen sustantziak metabolizatzeko gaitasun gehiago edo gutxiago izatea; garun-azaleko aktibazio handiagoak edo txikiagoak drogen kontsumo gehiago edo gutxiagora bultzatzea; aldarte-nahasteek eta barne-hersturako nahasteek eraman dezakete drogen kontsumo handiagora. 5. Baldintzapenak ere eragiten du: drogak sortutako atsegin-esperientziak ingurune batekin erlazionatzen badira, ingurune horretara itzultzeak eragin dezake droga kontsumitzeko joera.  Tratamendua Arrazoi askorengatik has daiteke pertsona bat droga gehiegi hartzen. Mendetasun fisikoa drogaren kontsumoa kontrolatzera heldu baino lehen, motibo askorengatik murgiltzen da pertsona droga horren abusuan. Drogen mendekotasunetik norbait askatu nahi denean, drogatik desintoxikatu egin behar du lehenengo, baina, ondoren, drogarik gabe funtzionatzen erakutsi behar zaio pertsonari. Tratamenduaren helburua droga uztea, droga kontrolatzea edo drogak eragindako kalteak arintzea izan daiteke. Tratamenduak luzeak izaten dira drogaren abusu kronikoa gainditu nahi denean, eta berrizkaturak ere sarri gertatzen dira. Kognizioen eta portaeraren terapia sarritan erabiltzen da, drogen abusuaz gain nahaste psikologikoa ere badagoenean. Sarritan erabiltzen dira, baira ere, kontingentzien kudeaketa bidezko terapia eta talde-terapia ere. Heroinaren mendekotasunetik ateratzeko, heroinaren ordezko sustantziak ematen zaizkio, hala nola, metadona; metadona, narkotiko sintetiko bat da, heroinaren antzeko ezaugarri kimikoak dituena, eta heroinak ukitzen dituen hartzaile berberak ukitzen ditu nerbio sistema zentralean. Metadonak ere baditu abstinentzia-sintomak, baina heroinarenak baino arinagoak dira. Pertsona batzuek metadona-tratamendua utzi egiten dute, haren albo-efektuengatik (idorreria, insomnioa, izerdia…). Beste batzuek heroinara itzultzen dira, metadonak ez duelako ematen hark ematen zuen gorakada euforikoa. Metadonaren tratamendua eraginkorragoa da tratamendu psikologikoarekin batera gertatzen bada (Ball eta Ross, 1991). Droga psikoaktiboek efektu euforikoak eragiten dituzte garunean eta droga antagonistek droga psikoaktiboen efektuak desegiten dituzte. Opiazeoen efektuak desegiteko gehien erabilia izan den droga naltrexona izan da. Naltrexonak abstinentzia-sintomak berehala eragiten ditu: efektu desatsegina sortzen du. Terapia psikologikoarekin batera aplikatuz gero, ondorio positiboak ditu. Kokainaren kontsumoa jaisteko tratamendu kognitibo batean (Carroll, Rounsaville eta Gordon, 1994) arrisku handiko egoerak ekiditen, drogaren erakarpena ezagutzen eta kokainaren ordezkoak erabiltzen erakutsi zen. Tratamendu psikosozialaren efektuak sendagai antidepresiboarenak baino hobeak izan ziren kokainaren kontsumoa gutxitzerakoan. Tabakoa uzten duten askok beren kabuz, terapeuten laguntzarik gabe, lortzen dute hori. Bestalde, tabakoa uzteko programetara joaten diren erdiek uzten diote erretzeari. Zenbat eta zigarro gehiago erre eguneko, orduan eta zailagoa izaten da tabakoa uztea. Tabakoa uzten laguntzeko nikotina inhalatzailea, nikotina-txiklea edo partxea erabil dezake erretzaileak. Nikotina inhalatzailea: plastikozko tutu batetik nikotina inhalatzen da. Nikotina partxeak: polietilenozko partxeak daraman nikotina azalean zehar sartzen da odolera eta odolaren bidez garunera; hiru hilabetetan zehar egunero jartzen ditu partxeak, gero eta txikiagoak; arriskutsua izan daiteke partxea jarrita eramatea eta erretzen jarraitzea. Gai horren inguru eztabaida dago: 1) Ikerlari batzuen arabera, tratamendu honetan sartu den hainbat pertsonak txiklearekiko mendekotasuna garatu du; gainera, txikleak daukan nikotinak eragin dezake bihotz-taupaden bizkortzea eta odol-presioaren igoera. 2) Beste ikerlari batzuek diote, txiklearekin ez dela kerik irensten, eta beraz, erretzeak baino kalte gutxiago egiten duela. Edozein tratamendu fisiko dela ere, tratamendu psikologikorik gabe egiten bada, berrizkadurak errazago gertatzen dira. Programarik onenetakoak nikotina-txiklea eta tratamendu psikologikoa konbinatzen dituztenak dira. Tabakoa uzteko programa psikologikoen emaitzak onak dira epe laburrera, baina epe luzera berrerortze asko gertatzen dira (DiClemente, 1993). Beste zenbat teknika ere erabili izan dira erretzeari uzteko: gela itxi batean zigarro pila bat erre, atsedenik hartu gabe (erretze-bizkorra); kea inhalatu gabe erretze bizkorra; denbora luzez erretzea; minutu askotan kea ahoan gordetzea, inhalatu gabe. Teknika hauekin berrizkatura asko gertatzen dira hilabete batzuen buruan. Erretze planifikatuaren teknikan, gero eta denbora- tarte handiagoa uzten dira zigarro bat erretzearen eta hurrengoa erretzearen artean: lehen astean 20 zigarro erretzen dira; bigarren astean, 10 zigarro; hirugarrenean, 5 zigarro; eta laugarrenean, batere ez. Erretzeari uzteko programa batzuetan antidepresoreak ere erabiltzen dira. Izan ere, erretzeari uzteak depresioa eragin dezake, batez ere, erretzen hasi aurretik depresioa duen norbaitengan. Antidepresoreek dopaminaren maila jaisten dutenez, tabakoa uzterakoan dopamina igoko duten sendagaiak ematen dira. Edozein terapia-teknika erabiltzen dela ere, asko erretzen dutenen artean berrizkatura gehiago gertatzen dira gutxi erretzen dutenen artean baino. Era berean, inguruan erretzaileak dituztenen artean berrizkatura gehiago gertatzen dira inguruan erretzailerik ez dutenen artean baino. Drogaren kontsumoko berrizkaturak ekiditeko arrisku handiko egoerak identifikatu behar dira. Drogara eramaten duten estres maila altuko egoerak ezagutu behar dira. Praktikak    1. Praktika          1. Drogen prebentzioari buruzko puntu hauek azter itzazue taldean: Sustantzien abusuari aurre hartzen noiz hasi behar da? Prebentzio ahaleginak nerabeengana zuzenduak egoten dira: helduaroan kontsumitzaileak direnek nerabezaroan egin zituzten lehen esperientziak. Zer egiten da programa horietan?     * Nerabearen autoestima jaso.     * Trebetasun sozialak irakatsi.     * Lagunei ezetz esaten irakatsi. Autoestima igotzeak eragin positiborik eduki ez badu ere, emaitza positiboak eduki dituzte trebetasun sozialak ikasteak eta ezetz esaten ikasteak.           1. Drogei aurre hartzeko hartu diren neurri hauen eraginkortasuna             eztabaida ezazu taldean:     * Kirolari ezagunak eraman ikastetxera, drogen kontsumoari buruzko beren       esperientzia konta dezaten.     * Drogen kontrako eskolako programetan gaztetxoen gurasoak inplikatu.     * Haurdun dagoen emakumearen alkohol-kontsumoak fetuarengan eduki ditzakeen       ondorenak aztertu.     * Drogak kontsumitu ondoren autoa gidatzeagatik jasotako zigor gogorren       berri eman medietan.     * Edari alkoholikoen botiletan ohar nabarmenak jarri.     1. Praktika Sustantziekiko mendekotasun-irizpideak azter itzazue taldean:       Sustantziekin_erlazionaturiko_nahasteak:_Sustantziekiko_mendekotasun-       irizpideak       Sustantziak kontsumitzeko patroi bat, moldagarria ez dena; klinikoki       nabaria den hondamen eta atsekabea eragiten du, eta 12 hilabeteko       denboraldi jarraituaren buruan uneren batean agertzen da ondorengo hiru       itemen (edo gehiagoren) bidez:       1. tolerantzia, ondorengo itemek definitzen dutena:       (a) gero eta sustantzia kantitate handiagoak, nabarmenki handiagoak,       behar ditu, toxikazioa edo desiratzen duen efektua lortzeko.       (b) sustantzia kantitate berberen efektua nabarmenki gutxitzen da haren       kontsumo jarraituarekin.       2.abstinentzia, ondorengo itemek definitzen dutena:       (a) sustantziarekiko berezia de abstinentzia sindromea (Ikus sustantzia       bereziekiko abstinentziaren irizpide diagnostikoen A eta B irizpideak).       (b) sustantzia bera (edo oso antzeko bat) hartzen da abstinentzia       sintomak arindu edo ekiditeko.       3. sarritan hasieran pentsatzen zena baino kantitate handiagoetan eta       denboraldi luzeagoz hartzen da sustantzia.       4. sustantziaren kontsumoa kontrolatzeko edo eteteko desira iraunkorra       edo alferrikako ahaleginak agertzen dira.       5. denbora asko ematen da sustantzia eskuratzeko jardueretan (adibidez,       mediku asko bisitatu edo distantzia handiak egin), sustantziaren       kontsumitzen (zigarro bat bestearen atzetik erre), edo sustantziaren       efektuak desagerrarazten.       6. gizarteko, laneko edo jolaseko jarduera garrantzitsuak gutxitu egiten       ditu, sustantziaren kontsumoa dela eta.       7. sustantzia hartzen jarraitzen du, arazo psikologiko edo fisiko       iraunkor eta errepikarien kontzientzia eduki arren eta arazoak eragiten       edo larritzen dituena sustantziaren kontsumoa dela dirudien arren       (adibidez, kokaina kontsumitzen jarraitzen du, depresioa eragiten duela       jakin arren edo alkohola hartzen jarraitzen du, ultzera okerragotzen       duela jakin arren).       1. Praktika Nola antzeman daiteke pertsona bat heroinaz toxikatua dagoela? Ondorengo zeinu eta sintoma hauek agertuko lituzke:     * Miosi gogorra: begi-niniak hertsatuta.     * Euforia, logura, haserrekortasuna.     * Makaltasun psikomotorea, hizkera traketsa.     * Arreta eta judizioaren galera.     * Bradikardia, hipotentsioa, idorreria, hipotermia, analgesia.     1. Heroinaren abstinentzia sindromearen ezaugarriak zeintzuk dira?     * Kontsumitzeari utzi eta handik zortzi bat ordutara hasten da eta bi-hiru       egunetan jotzen du gailurra.     * Zeinu nagusiak: biloak tente, malkoak, izerdia, mukiak, begi-ninien       dilatazioa, oka egitea, arnasketaren maiztasuna handiagoa,       artikulazioetako mina.     * Azken aldiz kontsumitu denetik hiru egun pasatzean, abstinentzia-       sindromea larritu egiten da eta zeinu hauek agertzen dira: giharren       uzkurdurak, hotz-ikarak, izerdia, odol-presioaren igoera, loaren       nahasteak, karranpak.     * Ondorengo bost egunetatik hamar egunetara bitartean zeinuak eta sintomak       desagertu egiten dira.     1. Inhalatzaileak sudurretik edo ahotik inhalatzen dira. Hidrokarburo       alifatiko eta aromatikoak dira horien sustantzia psikoaktiboak. Produktu       hauetan aurki daitezke sustantzia psikoaktiboak; gasolinetan, pinturetan,       disolbatzaileetan (tolueno, bentzeno), koletan, bernizetan,       desodoranteetan, aerosoletan, zementu plastikoan. Eragiten dituzten       efektuak: euforia bizkorra, hegan dabilelako sentipena, inhibizioen       desagertzea, kitzikapena, lasaitzea eta haserrekortasuna. Ondoren gihar       eta hesteetako nahasteak eta buruko minak agertzen dira. Luzaz       kontsumitzen bada, honako ondoren hauek eduki ditzake: zirkulazio- eta       arnasketa-arazoak, neuropatiak, arazo fisiko eta mentalak, gibeleko eta       giltzurrunetako arazoak.     1. Portaera-mendetasunak (jokoari, sexuari, janariari, ariketa fisikoari,       erosketei, teknologi bitartekoei) portaera jakin batzuk dira, hasieran       atsegina sortzen dutenak. Jokaera horiek errepikatu egiten dira, saria       lortzearren. Ondorioz, pertsonaren mendekotasun psikologikoa eta       kontrolaren galera gertatzen da. Portaera hori burutu behar izaten da,       eguneroko bizitzan interferentziak eragiten baditu ere.        Mendetasun-motaren izena          Mendetasun-motaren deskribapena       Jatearekiko mendetasuna               * Gehiegi eta azkar jatea.                                             * Betekada gertatu arte jaten                                               jarraitzea.                                             * Jan ondoren atsekabetuta eta                                               errudun sentitzea       Ariketa fisikoarekiko mendetasuna     * Ariketa fisikoa egiteko kezka                                               obsesiboa.                                             * Egunean behin baino gehiagotan                                               ariketa fisikoa egitea, lesioak                                               agertu arte.                                             * Abstinentzia-sindromea agertzea,                                               ariketa egin ezin duenean.       Internetarekiko mendetasuna           * Denbora gehiegi ematen du                                               Interneten.                                             * Lotarako ohiturak ere aldatu                                               egiten ditu.                                             * Gehiegizko nekea.                                             * Estimulatzaileak erabiltzen ditu.                                             * Eskolako edo laneko errendimendua                                               jaisten da.                                             * Portaera ezkutatu egiten du.                                             * Osasun-arazo batzuk gertatzen                                               zaizkio.       Lanarekiko mendetasuna                * Ekoitzi beharraren pentsamenduak                                               ezin ditu burutik kendu.                                             * Lanaren eskaerei buruzko                                               distortsio kognitiboak ditu.                                             * Lana egin ezin duenean barne-                                               hersturatua eta haserre ageri da.       Erosketekiko mendetasuna              * Aldarte disforikoa: triste eta                                               urduri.                                             * Erosteko igurikapenaren aurrean                                               kitzikatu egiten da.                                             * Alferrikako diren objektuak                                               atseginez erosten ditu.                                             * Damutu egiten da kontrolik gabe                                               dirua xahutu duelako.                                             * Portaera errepikatu egiten du,                                               atsekabea gainditzearren.       Sexuarekiko mendetasuna               * Portaera sexual inpultsiboak,                                               kontrolatu ezin dituenak.                                             * Etengabe jotzen du maitaleekin                                               amodiozko harremanak edukitzera,                                               telefono erotikoetara etengabeko                                               deiak, orri pornografikoetara                                               etengabeko bisitaldiak,                                               masturbazio konpultsiboa.     1. Portaera-mendetasun bat nola finkatzen da? Echeburúa, Corral eta Amor-ek (2005) honela deskribatzen dute mendetasun- portaera batek izaten duen segida:     * Portaerak hasieran atsegina sortzen du.     * Portaera egiten ez denean, hura egiteari buruzko pentsamenduak ugaltzen       dira.     * Portaera maiztasun gehiagoz egiteko joera agertzen da.     * Portaera burutzeko desira handia agertzen da, horretatik eratorriko diren       ondorio positiboetara berehala heltzeko.     * Portaera modu iraunkorrean egitea justifikatu egiten du, ondorio negatibo       batzuk eduki arren.     * Esperientzia negatiboak ugaltzen direnean, bere portaera kontrolatzen       hasten da pertsona, baina ez du lortzen.     * Portaerak atseginik ematen ez badio ere, hura egiten jarraitzen du, bere       atsekabea arintzearren.     * Sariak gero eta txikiagoak eta iraupen gutxiagokoak izan arren,       mendetasun-portaera egiten jarraitzen du pertsonak, bere eguneroko       bizitzan interferentzia larria eragin arren.     1. Alkoholari buruzko iritzi oker hauek eztabaida itzazue:     * Alkohola edateak lo sakonagoa edukitzen lagun dezake.     * Kafe batzuk hartzeak alkoholaren efektuak ezaba ditzake.     * Ariketa fisikoak edo dutxa hotzak bizkortu egiten du alkoholaren       metabolismoa.     * Pertsona bat ezin daiteke alkoholiko bihurtu garagardoa bakarrik edanez.     * Alkoholak marihuanak baino askoz ere arrisku gutxiago du.     * Alkohol asko edateak gibela lehenago kaltetzen du garuna baino.     * Alkoholak ez du benetako mendetasunik eragiten, beste droga batzuek       (heroinak, adibidez) ez bezala.     * Likore-nahastea kontsumituta gehiago toxikatzen da, kantitate berean       likore bakar bat kontsumituta baino.     1. Kafeina eta nikotina Beste droga batzuek eragiten dituzten nahasteak eragiten ez badituzte ere, arazo fisiko eta psikiko garrantzitsuak sor ditzakete. Izan ere, droga horiek:     * Eguneroko bizitzan jendearen eskuerara daude eta erraza da gehiegi       kontsumitzea.     * Bereizgarri adiktiboak dituzte: eguneroko dosiaren beharra sentitzera       iristen dira kontsumitzaileak.     * Ingurune sozialean ongi txertatuta daudelako eta bereizgarri adkitiboak       dituztelako zaila da droga horien kontsumoa uztea.     * Abstinentzia-sindromea dela eta zaila gertatzen da ohitura uztea.     * Albo-efektu garrantzitsuak ditu nikotinaren kontsumoak.     * Kafeinak induzitutako nahaste mentalak sintoma hauek ditu: urduritasuna,       insomnioa, egonezina, urdail eta hesteetako ondoeza, giharretako       uzkurdurak.     * Kafeinaren abstinentziak ez du sintoma larririk eragiten (buruko min       pixka bat).     * Nikotinaren abstinentzia-sindromeak sintoma hauek ditu: haserrekortasuna,       barne-herstura, kontzentratu ezina, apetituaren gehitzea, pisua       irabaztea. Sintoma horiek egun batzuetan edo aste batzuetan jarraituko       dute.     1. Joko patologikoa Sustantzia kimiko adiktiborik ez du erabiltzen. Portaerak eragiten dituen epe laburreko irabaziak dira portaerari eusten diotenak. Luzera kaltea ekartzen diote jokalariari portaera horiek. Kultura guztietan eta maila sozial guztietan gertatzen da. Joko konpultsiboa da: jokatzeari buruzko kontrola galtzen du modu jarraituen edo aldi baterako. Emakumeek eta gizonak jasaten dute nahaste hori. Hainbat joko motarekiko mendetasuna eduki dezake pertsonak: erruleta, loteria, kartak, bingoa, zaldi-lasterketak, pilota, makina txanponjaleak. Pertsonaren arlo psikologikoa, soziala edo ekonomikoa uki dezake nahaste horrek. Jokoarekiko mendekotasuna duten askok hasieran zorte ona eduki zuten eta errefortzu horrek zerikusia eduki zuen mendetasun patologikoaren ezarpenean. Gerora, aldizkako errefortzuek eusten diote mendekotasunari. Jokalari patologikoak heldu gabeak, erreboltariak, emozio bilatzaileak, superstiziosoak, konpultsiboak eta antisozialak izan ohi dira. Joko-mendetasunaz gain, sustantziekiko mendekotasuna ere sarritan jasaten dute. Kultura batzuetan (Asiako hego-ekialdean, Laos aldean) oso hedatua dago nahaste hori.     1. Ondorengo bideoa ikusi eta taldean eztabaida ezazu: http://www.youtube.com/watch?v=7BL51iU91bM http://www.youtube.com/watch?v=BQfKs1WFeNE http://www.youtube.com/watch?v=xu6pHkC_m-s http://www.youtube.com/watch?v=0dRVv1NAIPw 
