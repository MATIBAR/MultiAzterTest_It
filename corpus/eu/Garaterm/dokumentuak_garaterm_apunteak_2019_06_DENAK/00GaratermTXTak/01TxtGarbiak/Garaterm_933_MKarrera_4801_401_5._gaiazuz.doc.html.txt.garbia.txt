                             5._GAIA:_“ONDASUN-ERKIDEGOA”   I.-ARAUDIA  -Kode Zibila: 392. eta hurrengo artikuluak   II.-KONTZEPTUA ETA MOTAK  KZko 392. artikuluak aurkezten du ondasun-erkidegoa: Hay comunidad de bienes cuando la propiedad de una cosa o de un derecho pertenece pro indiviso a varias personas. A falta de contratos, o de disposiciones especiales, se regirá la comunidad por las prescripciones de este Título.Hala, jakina da eskubide erreal baten titulartasuna ez duela zertan pertsona bakar batek izan. Erkidegoa sortuko da, orduan, pertsona bat baino gehiago denean eskubide beraren titular, aldi berean  . Egia esan, nahiz eta egile batzuek sozietatea ondare dinamiko gisa definitu duten eta erkidegoa, ondare estatiko bezala, erkidegoa ez da bateraezina ondare dinamiko batekin. KZko 1669. artikuluak, izatez, hala onartzen du. Ez da beharrezkoa, halaber, erkidegoak berezko nortasun juridikoa izatea sozietatetzat hartu ahal izateko. Funtsean, beraz, figura antzekoak lirateke puntu horretan.    III.-ONDASUN-ERKIDEGOAREN ERAENTZA JURIDIKOA  Erkidegoa eratzen denean, kideen artean eskubideak eta betebeharrak sortzen dira. Saia gaitezen horiek zerrendatzen, nolabait:      1. ERABILTZEA ETA GOZATZEA: oinarrizko arau gisa, KZko 394. artikulua       agertzen da: Cada partícipe podrá servirse de las cosas comunes, siempre       que disponga de ellas conforme a su destino y de manera que no perjudique       el interés de la comunidad, ni impida a los copartícipes utilizarlas       según su derecho.Beraz, kide bakoitzak erkidegoa osatzen duten gauzak edo       ondasunak erabil ditzake, betiere xedapenak ezartzen dituen hiru mugak       errespetatzen baditu: ondasunen xede ekonomikoa, erkidegoaren interesak       eta beste kideen eskubideak, alegia. Hala ere, jakina da kide batek baino       gehiagok aldi berean ondasunok erabili nahi izatekotan, erraz sor       daitezkeela bateraezintasunak eta gatazkak. Egoera horietan, kideek       ezarri dituzten arauak kontuan hartu beharko dira, eta, horien faltan,       KZko 398. artikuluak ezarritako gehiengoaren erabakian oinarritutako       printzipio demokratikoa. Erkidegoaren interesak, beraz, norbanakoen       gainetik jarriko lirateke.    2. ADMINISTRATZEA: KZko 398. artikuluari jarraiki, berriz ere, ondasun       komunak administratzeko, kuoten gehiengoaren erabakiari erreparatu       beharko zaio. Beraz, kideak batu beharko dira eta hainbat aukera egonez       gero, horietako bat bozkatu. Erkidegoaren filosofia ez da kuoten       gutxiengoa baztertzea, aukera guztiak aztertuta, gehiengoak egokia       estimatzen duena hautatzea baizik. Hala ere, nahiz eta KZko 398.       artikuluak gehiengoen sistema ezarri, 392. artikuluaren xedapenari       erreparatuz, ondoriozta daiteke erkidegoa osatzen duten kideek beste       sistema bat ezar dezaketela, esaterako, ahobatekotasunean oinarritutakoa,       administrazio unipertsonalari dagokiona edo/eta gehiengoa modu ezberdin       batean neurtzen duena (bi herenak, kuoten gehiengoa beharrean kideen       gehiengoa…). Halaber, akordioa adostea ezinezkoa suertatzen denean edo       berau erkidegoaren interesen aurkakoa bada, legegileak, subsidiarioki,       botere judizialaren esku-hartzea ahalbidetzen du.    3. KONTSERBATZEA ETA HOBETZEA: atal honetan bi eremu landuko dira. Alde       batetik, erkidegoa osatzen duten ondasun eta eskubideak kontserbatzeko       edo mantentzeko kideek egin behar dituzten gastuei dagokiena, eta,       bestetik, hirugarrenen erasoen aurrean kideek eskura duten defentsa       judizialari dagokiona:           1. Kontserbazio-gastuen esparruari dagokionez, KZko 395. artikuluak             hau dio: Todo copropietario tendrá derecho para obligar a los             partícipes a contribuir a los gastos de conservación de la cosa o             derecho común. Sólo podrá eximirse de esta obligación el que             renuncie a la parte que le pertenece en el dominio.Hala, kideetako             batek aurreratzen baldin badu gastu horien ordainketa, besteei             haien partea galdatzeko eskubidea izango du, bakoitzari bere             kuotaren proportzioa aplikatuz, noski. Baina hobekuntzak eta             konponketak egitea gehiengoak adostutako erabakia izan beharko du,             urgentzia-kasuetan izan ezik, batek bere kabuz erabaki baitezake,             eta ondoren, besteei kontuak eskatu. Bere ‘zatiari’ uko egiten             dionak ez du gastu horiek ordaintzeko beharrik izango. Zati horrek             zuzenean ‘loditu’ egingo ditu besteen kuotak, gehiagotze-eskubidea             dela medio. Hobekuntzei dagokionez, halaber, bi xedapen izan             daitezke aplikagarri. Hobekuntzak ez badira luxuzkoak, ondasunak             hobeto gozatzea ahalbidetzen duten horietakoak baizik, KZko 398.             artikulua aplikatuko zaie, eta gehiengoz onartu beharko dira,             beraz. Aldiz, luxuzkoak diren hobekuntzak badira, KZko 397.             artikulua gailenduko da: Ninguno de los condueños podrá, sin             consentimiento de los demás, hacer alteraciones en la cosa común,             aunque de ellas pudieran resultar ventajas para todos.Hipotesi             honetan sartzen badira hobekuntzok, beraz, kideek aho batez onartu             beharko dituzte.          2. Defentsa judizialaridagokionez, ordea, jurisprudentziak,             legegilearen isiltasuna ordezkatuz, maiz aitortu izan dio erkidegoa             osatzen duten kideei horietako bakoitzak erkidegoaren interesak             judizialki defendatzeko duen eskubidea, bai demandatzaile gisa bai             demandatu gisa. Hala ere, kide batek demanda bat tarteratzen badu             eta beste kide bat ez badago egintza horrekin ados, ez da hura             legitimatua kontsideratuko, irizpide ezberdinak baitaude erkidegoan             egintza horren zuzentasunari begira. Edozelan ere, hirugarren batek             erkidegoaren kontrako demanda jarri nahi badu, kide guztiak             demandatu beharko ditu.    1. EDUKITZA: erkidegoa osatzen duten ondasunen edukitza kide guztien       aldetik, KZko 445.I eta 450. artikuluetan aurreikusten da, gogoratuko den       bezala. Lehengo xedapenak hau dio: La posesión, como hecho, no puede       reconocerse en dos personalidades distintas, fuera de los casos de       indivisión.Bigarrenak, aldiz, zera ezartzen du: Cada uno de los       partícipes de una cosa que se posea en común, se entenderá que ha poseído       exclusivamente la parte que al dividirse le cupiere durante todo el       tiempo que duró la indivisión. La interrupción en la posesión del todo o       parte de una cosa poseída en común perjudicará por igual a       todos.Edukitza-akzioak eskura dituzte kideek eta horien egikaritzari       lotzen zaion eraentza juridikoa aurreko atalean defentsa judizialari       buruz esandakoa litzateke. Haien artean ere egikaritu ditzakete kideek       edukitza-akzioak, batek bestearen edukitza zapaltzen duen       suposamenduetan, alegia.    2. ALDAKETAK: hauei lehenago aipatutako KZko 397. artikulua aplikatuko zaie.       Aho batez hartu beharko dituzte kideek ondasunei aldaketak ekarriko       dizkieten erabakiak, baita xede-aldaketari dagozkionak ere.    3. XEDAPENA: orain arte ikusi ahal izan da, erkidegoaren barne-antolaketari       dagokionez, kuota gehiengoaren edo/eta guztien adostasuna gailentzen dela       printzipio zuzentzaile gisa. Kide bakoitzari dagokion kuotari dagokionez,       aldiz, askatasuna da arau nagusia. Hala argitzen du KZko 399. artikuluak:       Todo condueño tendrá la plena propiedad de su parte y la de los frutos y       utilidades que le correspondan, pudiendo en su consecuencia enajenarla,       cederla o hipotecarla, y aun sustituir otro en su aprovechamiento, salvo       si se tratare de derechos personales. Pero el efecto de la enajenación o       de la hipoteca con relación a los condueños estará limitado a la porción       que se le adjudique en la división al cesar la comunidad.Badirudi,       xedapenak bi hipotesi bereizten dituela. Alde batetik, kide bakoitzak       bere kuota xedatzeko aukera du (saldu, dohaintzan eman, hipotekatu, beste       eskubide erreal mugatu batekin grabatu…), hots, hirugarren bati       eskualdatzeko, dohainik ala kostubidez. Kasu horretan, hirugarrena kide       haren postuan jarriko da erkidegoaren baitan, eta eskubide eta betebehar       guztiak eskuratuko ditu. Hala ere, hipotesi honetan KZko 1522. artikuluak       aurreikusten duen lehentasunez eskuratzeko eskubidea izango dute beste       kideek, hirugarrenaren aurretik. Soluzio hori hobesten du espainiar       legegileak, izan ere, erkidegoa kide gutxiagok osatuko dute lehentasunez       eskuratzeko eskubide hori egikarituz gero, eta jakina da estatuko       legegilearentzat erkidegoa behin-behineko egoera dela. Bestetik, kide       bakoitzak hirugarren bat jar dezake bere tokian, ondasunekiko duen       kuotaren aprobetxamenduan bera ordezkatzeko. Kasu honetan, hirugarrenak       fruituak eskuratzeko eskubidea izango du, kuota horren proportzioan, eta       erkidegoa iraungitzean kuotari dagokion partea eskuratzekoa, baina ez da       erkidegoko kide izango.       IV.-ONDASUN-ERKIDEGOA IRAUNGITZEA. ONDARE KOMUNA BANATZEA   Printzipioz, ondasun-erkidegoa eskubide errealak iraungi egiten diren kausak direla medio iraungiko da: kontsolidazioz (kuota guztiak kide baten eskuetan geratuz gero), erkidegoa osatzen duten ondasunak galdu egiten badira, kide guztien errenuntziagauzatzen denean eta ondare komuna banatzean. Azken honi dedikatzen dio estatuko legegileak KZko 400.-406. artikuluek aurreikusten duten eraentza, eta suposamendu espezifikoa da erkidegoaren iraungitzeari begira. Xedapen horiek arautzen ez dutena, halaber, erremisioz, jaraunspenaren partizioari dagozkion arauek beteko dute (KZko 406. art.).  Erkidegoa banatzea, beraz, kide bakoitzari bere kuotaren araberako ‘zatia’ ematean datza. Operazio horren bidez, kide bakoitzak ondasun kopuru bat jasotzeko eskubidea izango du, eta ondasuna zatiezina balitz, bere balioa dirutan kobratzeko. Banatzeak, beraz, kuotak ondasun zehatzetan bilakatzea dakarrela esan liteke.  Edozein kidek izango du banaketa eskatzeko zilegitasun aktiboa. Hala ezartzen du KZko 400.I artikuluak: Ningún copropietario estará obligado a permanecer en la comunidad. Cada uno de ellos podrá pedir en cualquier tiempo que se divida la cosa común.Kontuan hartzekoa da, gainera, banaketa eskatzeko eskubidea ez dela preskripzioz azkentzen (KZko 1965. art.: No prescribe entre los coherederos, condueños o propietarios de fincas colindantes la acción para pedir la partición de la herencia, la división de la cosa común o el deslinde de las propiedades contiguas.Kideen hartzekodunek edo aprobetxamenduan haiek ordezkatzen dituztenek ez dute eskubide bera. Ikus KZko 403. artikuluak xedatzen duena: Los acreedores o cesionarios de los partícipes podrán concurrir a la división de la cosa común y oponerse a la que se verifique sin su concurso. Pero no podrán impugnar la división consumada, excepto en caso de fraude, o en el de haberse verificado no obstante la oposición formalmente interpuesta para impedirla, y salvo siempre los derechos del deudor o del cedente para sostener su validez. Haien eskubideak defendatu ahal izango dituzte banaketan, baina ezin izango dute berau eskatu, subrogazioz, kidearen izenean.  Hala ere, erkidegoa osatzen duten kideek, itun bat dela medio, ondarea zatiezin manten dezakete, gehienez 10 urtez. Hori dio KZko 400.II artikuluak: Esto no obstante, será válido el pacto de conservar la cosa indivisa por tiempo determinado, que no exceda de diez años. Este plazo podrá prorrogarse por nueva convención.Itunak epe luzeagoa aurreikusten badu, deuseza izango da hamar urteko muga gainditzen duen neurrian. Hamar urtera murriztuko da epea, baina itunak balioko du. Egoera horretan, hala ere, kide bakoitzak bere kuota xedatzeko ahalmena izaten jarraituko du.  Banaketa burutzeko prozedurei dagokienez, KZko 402. artikuluak batzuk aipatzen ditu: La división de la cosa común podrá hacerse por los interesados, o por árbitros o amigables componedores nombrados a voluntad de los partícipes. En el caso de verificarse por árbitros o amigables componedores, deberán formar partes proporcionales al derecho de cada uno, evitando en cuanto sea posible los suplementos en metálico.Beraz, kideek akordioz bana dezakete ondare komuna, edo/eta arbitroen bidezko banaketara jo dezakete. Xedapenak ez du aipatzen, baina banaketa judiziala ere izan liteke, adostasunik ez dagoen kasuetan. Hala ere, kontuan hartu beharrekoak dira KZko 401. artikuluak aurreikusten dituen irizpideak: Sin embargo lo dispuesto en el artículo anterior, los copropietarios no podrán exigir la división de la cosa común, cuando de hacerla resulte inservible para el uso a que se destina. Si se tratare de un edificio cuyas características lo permitan, a solicitud de cualquiera de los comuneros, la división podrá realizarse mediante la adjudicación de pisos o locales independientes, con sus elementos comunes anejos, en la forma prevista por el artículo 396.Horregatik gehitzen du KZko 404. artikuluak honako hau: Cuando la cosa fuere esencialmente indivisible, y los condueños no convinieren en que se adjudique a uno de ellos indemnizando a los demás, se venderá y repartirá su precio.  Banaketa egina, kide bakoitzak jabetza esklusiboa izango du, printzipioz, esleitzen zaion lotearekiko. Baina hirugarrenen eskubideei dagokienez, lehenago aipatutako KZko 403. artikuluaz gain, 405. artikuluak xedatzen duena ere kontuan hartu beharko da: La división de una cosa común no perjudicará a tercero, el cual conservará los derechos de hipoteca, servidumbre u otros derechos reales que le pertenecieran antes de hacer la partición. Conservarán igualmente su fuerza, no obstante la división, los derechos personales que pertenezcan a un tercero contra la comunidad.Erkidegoa osatzen duten ondasunen gaineko eskubide errealen titularrak diren hirugarrenak badaude, hauen balioa kontuan hartu beharko da kideen loteak kalkulatzeko orduan, ez baita gauza bera ondasun-lote bat kargarik gabe esleitzea edo beste baten aldeko eskubide erreal batekin grabatua dagoena ematea. Eskubide pertsonalei dagokienez, aldiz, KZko 403. artikulua suertatuko da aplikagarri, hartzekodunak banaketan egon baitaitezke eta berau inpugnatu, haien eskubideei maula egin bazaie.    V.-BIBLIOGRAFIA  -BELTRÁN DE HEREDIA: La comunidad de bienes en el Derecho español, Madril, 1954. -CRISTÓBAL Y FERNÁNDEZ-PORTAL: Aspectos procesales de las acciones divisorias en nuestro Derecho, A Coruña, 1986. -DONDERIS TATAY: La copropiedad, Madrid, 1933. -EICHLER: “La idea de copropiedad”, ADC, 1961, 915. eta hurrengo or. -GAYOSO ARIAS: “Naturaleza y desarrollo procesal de la “actio communi dividundo””, RDP, 1920, 208. eta hurrengo or. -GARCÍA AMIGO: “Condominio pro diviso o propiedad separada”, RDP, 1974, 202. eta hurrengo or. -GARCÍA GRANERO: “Cotitularidad y comunidad”, RCDI, 1946, 145. eta hurrengo or. -GULLÓN BALLESTEROS: “La disolución de la comunidad de bienes en la jurisprudencia”, ADC, 1965, 365. eta hurrengo or. -HERRERO GARCÍA: La multipropiedad, Madril, 1989. -LOIS ESTÉVEZ: “La distinción de condominio y sociedad”, RGLJ, 1947, 681. eta hurrengo or.  91  
