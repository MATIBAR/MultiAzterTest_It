          5. GAIA. INFORMAZIO- ETA ADIERAZPEN-ASKATASUNETAN BOTERE PUBLIKOEN ESKU SARTZEAREN AURREKO BERMEAK  5.1. AURRE-ZENTSURAREN DEBEKUA  Adierazpen- eta informazio-askatasunei dagokienez,Konstituzioaren 20.2 artikuluak zera dio: “eskubide horien erabilera ezin murriztu da inolako aurre- zentsuraren bidez”. Zein da Konstituzioak ezartzen duen debeku horren irispena? Gogoratu behar da 1966ko Prentsaren eta Inprentaren Legeak modu adierazian debekatu zuela Administrazioaren aurre-zentsura (“legeetan aurreikusitako salbuespen- eta gerra-egoeretan izan ezik”), nahiz eta sartu zituen baliabideak zirela-eta praktikan aurre-zentsura zegoela baiezta daitekeen (argitalpenen aurre-depositua eta Prentsaren Legea urratzeagatik egin zitekeen administrazio- bahiketa, argitaratu ahal izateko administrazio-erregistro batean nahitaez izena eman beharra, atzerritik zetozen albisteak banatzeko EFE Agentziaren monopolioa, eta abar).  Zentsuraz –oro har– ulertu izan dabotere publikoenzereginahedatuko diren informazioen edukia, horiek hedatu aurretik, aztertzekoeta hedatzea mugatzekolegezkotasunezko(legeren bat urratzen dutelako) edoabagunezko arrazoiakdirela eta. Horregatik, bere izaera dela eta, zentsura, bere xedea bete ahal izateko, aurretiazkoa izan behar da nahitaez. “Gerora” egiten den zentsura ez da zentsura, beste figura bat baizik (bahiketa, zigor penala, eta abar). Hori dela eta, ez ziren sartu termino horietan 20.2 artikuluko debekuan, eta beste figura horien erregimenari arreta jarri behar zaie. Konstituzio Auzitegiak berak kontzepzio hori berretsi du zentsura idatzizko zein ikus- entzunezko mezuen argitalpena eta igorpena debekatzeko edo modulatzeko botere publikoen “aurretiazko” esku sartzea dela esan duenean (KAE 176/1995,“Hitler=SS komikiaren argitalpena”).  Konstituzio Auzitegiaren zentsuraren definizioahonako hau da:  “aurre-zentsuraz izpirituaren obra bat egiterakoan eta hedatzerakoan ezar daitekeen edozein neurri murriztailea ulertu behar da, horren bidez botere publiko batek haren aurre-azterketa egiten duelarik, askatasunaren balore abstraktu eta murriztaile batzuen arabera, obra epaitzeko xedearekin. Era horretan, zentsorearen iritziz horietara egokitzen den obrari argitaratu ahal izateko “placet”-a emango zaio, baina ez egokitzen ez denari” (KAE 187/1999,Ana Obregón eta Alessandro Lecquio v. Telecinco).  Zentsura hori egin ahal izateko (ordenamendu juridikoak botere publikoei hori debekatzen ez zien garaietan), organo zehatzak zeuden, hala nola, zentsoreak. Zuzenbide espainiarrean organo horiek –zentsura aurreikusirik zegoenean– Administrazioan kokatzen ziren. Gaur egunKonstituzioaren 20.2 artikuluak debekatzen duena aurre-zentsura mota guztiak dira, bai Administrazioarena, bai eta zeregin hori egotz dakiokeen beste edozein organorena ere (epaileak eta auzitegiak, agintari publiko independente bat, eta abar). Egiatan, Kode penalaren 538. artikuluak dio “agintari edo funtzionario publikoak aurretiazko zentsura ezartzen badu (…) erabateko desgaikuntza ezarriko zaio, sei urtetik hamar artekoa”.  Horregatik asko eztabaidatu da informazio-askatasunaren egikaritza, informazioa bera egin aurretik, murriztu duten epaileen zenbait jarduera (adibidez, zenbait arrazoi direla-eta programa bat igortzea debekatuz; grabaturik dagoen programa bat igortzea debekatuz bere edukia, grabatuta egon arren, ezagutzen ez denean; pertsona bat “kalifikatzea” debekatuz; zenbait subjekturen aipamena egiten denean horiek bertan egon behar direla eskatuz, horien ahotsa ere entzun dadin, eta abar). Konstituzio Auzitegiaren 187/1999 Epaiak baieztatu zuen (ikusiko denez)debekuaren zorroztasuna gobernuaren zentsurara (Administrazioarena) zuzentzen dela, baina epaileen kasuan ñabartu egin behar dela.  Aurre-zentsurari buruzko konstituzio-mailako debekuari buruz esan ohi daneurri zuzen zein zeharkakoei eragiten diela, hau da, aurre-zentsura gisa uler daitezkeenak, edota euren ondorioak direla-eta harekin homologa daitezkeenak. Horrela, ez bakarrik informazioaren edukiaren kontrola ezartzea, baizik eta beste batzuk, adibidez, argitaratu ahal izateko erregistro publiko batean nahitaez izena eman beharra horretarako sarbidea ez denean librea (1966ko Prentsaren eta Inprentaren Legea) eta kazetaritza-enpresen erregistroa; edo prentsa-askatasunaz baliatzea galarazten duten betekizun fiskalak edo formalak ezartzea (fidantzak, deposituak, erantzukizun zibilari aurre egiteko nahitaezko asegurua?); edo manifestazio bat desegitea agintzen denean kamerak entregatu beharra, segurtasuna dela-eta polizien anonimotasuna alegatuz. Horren arabera, ez da botere publikoek, iritzi edo informazio jakin baten hedapena zabal- zabalik galarazi edo debekatzeko onartzen dituzten neurriak debekatzea soilik, baizik eta beste edozein,areahulenak edo sotilenak,edonolaaskatasun horien egikaritzamurrizten edo disuasioko ondorioa izan dezaketenak(anglosaxoiek“the chilling effect”gisa ulertzen dutena).  Hala ere, Konstituzio Auzitegiaren 52/1995 Epaiari (aldizkari pornografikoak postaz hedatzea)ez zaio aurre-zentsura iruditueduki pornografikoa duten argitalpeneizerbitzu publiko baterako sarbidea ixtea(kasu horretan Postetxea), “hori   ez denez monopolio gisa ari,argitaletxeak aukera izan du garraio eta banaketarako baliabide pribatuetara jotzeko, aldizkarien hedapenarekin jarraituz, nahiz eta garraio-enpresa pribatuetara jotzeak kostuak garestitzea dakarren”.Antzeko ildoa jarraitu du Giza Eskubideen Europar Auzitegiak, animalien tratu txarrekin kritikoa den aldizkari baten publizitatea jaso nahi ez duten hartzaileen postontzietan banatzeko posta-zerbitzu publiko baten ezezkoa Giza Eskubideen Europar Hitzarmenaren 10. artikuluaren aurkakoa ez dela baieztatu duenean. Aldizkariaren argitaletxeek banaketarako euren baliabideak erabili ahal ditzakete (GEEAE, 2011ko irailaren 20koa,Verein Gegen Tierfabriken v. Suitza). Edonola ere, kasu espainiarrean adierazitako moduko adierazpen-askatasunaren murrizketa, aurre-zentsura ez bada ere, lege mailako arau bidez egin beharko litzateke, Konstituzioaren 53. artikuluaren arabera, horretarako erregelamendua nahikoa ez baita (horregatik, azkenean Konstituzio Auzitegiak arrazoia eman zion argitaletxeari: murrizketa erregelamendu bidez ezarri zen –1189/1982 Errege Dekretua–. Auzitegi Gorenaren 1996ko urtarrilaren 2ko Epaiak, Ar. 173,Amaika S.A. v. Postetxea, debekuak eragindako enpresari kalte-ordaina ordaindu beharra agindu zuen).  Ez da juridikoki aurre-zentsura(eta, beraz, ez daude debekaturik):     a. Auto-zentsura, kazetariarena, edo hedabidearena, are hedabide multzoena,       korporazio-mailan zenbait muga jarri dutenean –adibidez, terrorismo       gaietan edo indarkeriazko edo adingabekoen irudietan–. Auto-zentsura arau       horiek, sarri hedabideek sinatzen dituzten auto-arauketarako kodeetan       jasotzen direnak, ez betetzeak, legezko betekizun bat urratzen ez duen       artean, ez dio inolako ondorio juridiko negatiborik ekarriko hausleari       (profesionala edo hedabidea).  Hala ere, Ikus-Entzunezkoen Lege Orokorrarentzat ikus-entzunezko hedabideek arau-hauste larria egingo dute (ehun mila eta bat eurotik bostehun mila arteko isuna telebisten kasuan eta berrogeita hamar mila eurotik ehun mila artekoa irratien kasuan), edukiei eta ardura profesionalaren arauei buruzko auto- arauketa kodeak betetzen ez badituzte, betiere, horietara atxiki badira.     a. Hedabide baten zuzendariaren edo argitalpen baten argitaratzailearen       auto-diziplinaargitaratu nahi diren testuak edo edukiak aztertzeko eta       zenbait ideia edo informazioren argitalpena atzera botatzeko,beto-       eskubidedeiturikoa. Horrek arazoak ekar ditzake liburuaren argitalpena       Administrazioari berari dagokionean, argitaratzaile pribatu baten gisa,       obraren zenbait eduki ezabatu nahi badu. Ezabapena obraren egilearen       baimenik gabe egiten bada, jarduera aurre-zentsuratzat har daiteke (eta,       beraz, administrazio-jarduera konstituzio-kontrakoa), ezabapenaren       arrazoiek edukiarekin zerikusirik ez dutela, baizik luzerarekin,       formarekin, eta abar, frogatzen bada izan ezik; egilearen balizko       eskubide moralaren urraketa alde batera utzita. Horrela adierazi du       Auzitegi Gorenak Eusko Jaurlaritzaren erakunde autonomo baten jardueraren       inguruan, euskararen ezagutzaren titulua lortzeko prestakuntzarako obra       bat argitaratzerakoan, egileen egiletza ez aintzatesteaz gain       (horretarako Administrazio-Zuzenbide erregimenean kontrataturiko       irakasleak), horietako baten hitzaurreko zenbait paragrafo (egileak       irrati-telebistako emanaldietan eta Autonomia-Erkidegoko aldizkari       ofizialean euskal hizkuntzaren lexikoaren erabilera akastuna kritikatzen       zuen) ezabatu zituen (AGE, 1987/Ar. 4006,HABEko irakasleak).     a. Herritarrek edo jende multzo batek idatzizko eta gizabanakoen mezuak       hedatzea galarazteko egin dezaketen presioa, emaitza bera bada ere,ez da       aurre-zentsura (adibidez, zenbait egunkari ez erosteko deialdia, edo       hedabide baten aurrean egin daitezkeen manifestazioak, edo zenbait       hedabide edo profesionalen deiari ez erantzuteko jarrera, eta abar).       Izaera penaleko jarrerak izan daitezke –mehatxuak, hertsatzea, eta abar–       egindako presioak Kode penalak aurreikusten dituen betekizunak betetzen       badituzte, baina ez dator bat Konstituzioak jasotzen duen zentsuraren       kontzeptuarekin, eta betekizun penalak ez badira betetzen guztiz       onargarriak dira (hirugarrenen eskubideen muga orokorrekin).      a. Azkenik,lege-gordailua ez da aurre-zentsuratzat jotzen. Uztailaren 29ko       23/2011 Legeak arautzen duen erakunde horren bidez, Administrazioak       (Estatukoak zein Autonomia-Erkidegoetakoek) edozein euskarritan eta       banaketara edo komunikazio publikora zuzentzen diren erreproduzitutako       argitalpenen aleak, doakoak edo gastu-ekarleak, jaso ditzake, une       historiko bakoitzeko kulturen bibliografia-, soinu-, ikus-entzunezko eta       digital-ondarea zaintzeko, eta legeen arabera, horietara sarbidea uzteko,       kultura-, ikerkuntza- edo informazio-xedeak direla medio, bai eta obren       birrargitalpena ahalbidetzeko ere. Lege-gordailua lortu beharra       argitaratzaile guztiei eragiten die (kasu batzuetan beste batzuei       dagokien arren: ekoizlea, inprimatzailea, eta abar) informazio-produktu       anitzetan (egunkariak, aldizkariak, liburuak, liburuxkak, urtekariak,       ikus-entzunezko dokumentuak, erregistra daitezkeen webguneak, eta abar),       nahiz eta batzuk ez izan betekizun hori (Administrazioen edo enpresen       barne dokumentuak, gizarte izaera duten inprimakiak, eskaripeko       argitalpenak, prentsako dossierrak, ikus-entzunezko zerbitzuetako       prestatzaileek igorritako ikus-entzunezko programak –banatu behar       direnean izan ezik–, eta abar). Betekizuna honako honetan datza:obra       horientzat lege-gordailu zenbakia eskatu eta eskumena duen       Administrazioaren aurrean ale kopuru jakin bat depositatu beharra.       Eztabaidagarriago da, Konstituzioaren 20. artikuluak babesten dituen       askatasunenganako bateragarritasunaren ikuspuntutik, betekizun horiek       betetzen ez dituztenei administrazio-zigorrak jartzeko aukera (hogeita       hamar mila euro arteko isunak). Hau da, eta legearekin bat, gizabanako       batek berak idatzitakoa auto-argitaratzen badu (bere ordenagailu edo       inprimagailuarekin) edo laburmetraia bat auto-ekoizten badu (bere       baliabide teknikoekin) eta banatzen baditu (are doan) lege-gordailu       zenbakirik eskatu eta Administrazioaren aurrean alerik depositatu gabe       (doan), mila eurotik bi mila arteko isuna jar dakioke (edo bi mila eta       batetik hogeita hamar artekoa, berrerorlea).  5.2. ARGITALPENEN BAHIKETA ETA AURRETIAZKO KAUTELAZKO NEURRI JUDIZIALAK  A) Informazioen bahiketa judiziala  Konstituzioaren 20.5 artikuluaren araberan “ezin erabakiko da argitalpenak, grabazioak edo bestelako informazio-bideak bahitzea, hartarako ebazpen judizialik ezean”. Bahiketa botere judizialaren esku dago betiere, etaAdministrazioak, modu adierazian azaldu ez arren, debekaturikdauka (KAE 52/ 1983,argitalpenen aurre-depositua).  Ezin daiteke bahiketaz joargitalpen, grabazio eta komunikazio jakin baten edozein euskarriren aurka zuzendu ez denjarduera, hau da, mezu zehatz batena, baizik etazuzenean edo hedapenerako egokia den euskarri bati atxikirikedozein komunikazio-edukihedatzeko gai den baliabidearen aurka(KAE 11/1987,Canfali Irratiaren zigilua). Horregatik ezin daiteke bahiketaz hitz egin legez beharrezkoa den administrazio-emakidarik gabe uhinez igortzen duen irrati- hedapenerako emisore bat ixtea eta zigilatzea. Horrek sortzen duen paradoxa honako hau da: era horretako hedabideetan, neurririk larriena (lizentziarik gabe jarduten duen emisorea ixtea) Administrazioak har dezake, eta garrantzi txikiagoa duenak (grabazio zehatz bat hedatzea galaraztea), aldiz, agintari judizialen esku sartzea eskatzen du. Abenduaren 28ko 56/2007 Legean, informazioaren gizartea bultzatzeko neurriei buruzkoan (besteak beste,ikus- entzunezkoen sareetatik informazio-edukien igorpena arautzen du, kable eta interneten bidez hedatzen direnak barne), ezartzen denez, informazio-edukiak hedatzen dituen zerbitzu batek ordena publikoaren zaintza, ikerkuntza penala, segurtasun publikoa, defentsa nazionala, osasunaren edo kontsumitzaile eta erabiltzaileen babesa (inbestitzaileena barne), pertsonaren duintasuna, diskriminatzeko debekua (arraza, sexua, iritzia, nazionalitatea, elbarritasuna edo beste inguruabar pertsonal edo soziala dela eta), edo gazteen eta haurren babesa erasotzen baditu, horienigorpenaren etenaldia edo datuak baztertzeaeskumena duen agintzari judizialak soilik erabaki dezake. Baina betiere proportzionaltasun printzipioa errespetatuz. Arrazoi horiek direla medio, epaileak interneteko leku batera sarbidea blokea dezake, baina ez, adibidez, “google sites” guztira sarbidea (GEEAE, 2012ko abenduaren 18koa,Yildirim v. Turkia).  Informazioen bahiketa honako ezaugarri hauek dituen neurri murriztailea da:  a) Adierazpen eta informazio jakinen igorpenarekikokautelazko neurriada. Ez da behin betiko ebazpen judiziala: nahiz eta epailearen kautelazko bahiketaren objektu izan, beharbada, amaieran gaiaren hondoari buruz hedabideak arrazoia izango du. Epailearen ebazpenak arrazoitutako auto forma hartuko du (ez epaiarena, ez baita prozesuaren azken ebazpena).Informazio-produktu bat bahitzeari buruzko erabakiak dagozkion arrazoiak ez azaltzea berez da adierazpen-askatasunaren bortxaketa, eta helburu horietarako ez da nahikoa bahiketa eskatu duenaren argudioak azaltzea (GEEAE, 2010eko ekainaren 8koa,Sapan v. Turkia). Bahiketari buruzko autoan alderdi bakoitzaren argudioen arteko haztapena agertu behar da ezinbestez.Bahiketa-aginduaren aurka egin daiteke, informazio-askatasunari neurriz kanpoko murrizketa ezartzen badio, berak zuzenean bortxa baitezake Giza Eskubideen Europar Hitzarmena (GEEAE, 2012ko otsailaren 7koa,Axel Springer v. Alemania).  b)Epaileak prozedura judizial baten baitan har dezakeen neurria da eta, betiere jarduera judiziala ez denean ofizioz hasi(KAE 34/2010,Antena 3ko “Sin Hogar” programa). Horren arabera, ezin daiteke epailearengana jo argitalpen, grabazio, eta abarren bahiketa hutsa eskatzeko, horrekin batera ez bada zerbait gehiago egiten: kalte-ordaina jasotzeko demanda zibila, irainak edo kalumniak direla- eta kereila kriminala, eta abar. Bahiketa, prozedura judizial zehatz batean onartutako kautelazko neurria izanik, ezin daiteke demanda judizialaren asmo bakarra izan, gaiaren hondoari buruz erabakiko duen demanda, kereila edo errekurtsorik ez badago. Epaileak argitalpenaren edo grabazioaren bahiketa eskatzera mugatzen den era horretako edozein asmo judizial atzera bota behar du aldi berean ez bada hedatu den informazioaren hondoari buruzko edozein auzi planteatu.  Edonola ere, kontuan izan behar da prozedura zibil batean bahiketa kautelazko neurri gisa planteatzen badela, Auzipetze Zibilari buruzko urtarrilaren 7ko 1/ 2000 Legeak zehazten duela “demanda aurretik kautelazko neurriak eskatu ahal izango dira eskatzen dituenak premiazko eta behar arrazoiak alega eta egiaztatzen baditu (730.1 art.)”. Kasu horretan, demanda ondorengo hogei egunetan aurkeztu beharko da, bestela kautelazko neurriak efekturik gabe geldituko dira eta.  c)Lege batek (lege organiko maila izan behar du) epailea berariaz gaitzen duenean soilik ahal izango da bahiketa onartzea. Horrela, “Konstituzioaren 20.5 artikulutik ezin daiteke ondorioztatu bahiketak erabakitzeko epaile eta auzitegien aldeko gaikuntza orokorra egiten denik (KAE 187/1999,Ana Obregón eta Alessandro Lecquio v. Telecinco).”  Epaileen gaitasun horren eremua eta mugak aztertu ahal izateko Konstituzioaren 20.1.d) artikuluak babesten ez dituen informazioak hedatzearren sortu daitekeen erantzukizunari buruzko prozedura judizialak aztertu beharko lirateke eta, bakoitzaren legezko arauketan, informazioen balizko bahiketarekiko epailearen botereak egiaztatu. Prozesu bakoitzaren barne ebazpen judizialak eskatzen dituen forma aldeko ezaugarriak zehaztu beharko lirateke, batzuetan guztiz garaiz kanpokoak. Deigarria da bahiketaren arauketa zehatzena, kautelazko neurri gisa, ondarezko izaera duten eskubideen arauketan finkatu dela (Konkurrentzia Desleialaren urtarrilaren 10eko 3/1991 Legea; jabetza intelektualaren kautelazko babes judiziala apirilaren 12ko 1/1996 Errege Dekretu Legean; marken arauketa Marken abenduaren 7ko 17/2001 Legean; edo publizitatearen arauketa azaroaren 11ko 34/1988 Legean), ohorearen gaian baino. Horrez gain, aipatutako lau lege horietatik, bat ere ez da organikoa, beraz, araudi horien arabera epaileek informazioa bahitu ahal izateko legezko gaikuntzari buruzko konstituzionaltasunaren inguruko zalantzak sortzen dira. Bestetik, adibidez, epaileak egile-eskubideak babestearren webgune jakin batzuetara sarbidea blokeatzen badu, gune horietako erabiltzaileek ez dute biktima izaerarik izango informazioa jasotzeko eskubidearen urraketa alegatu ahal izateko (GEEA Erabakia, 2014ko martxoaren 11koa,Akdeniz v. Turkia), blokeoak euren webguneetara edo horien edukietara sarbidea galarazten dietenean izan ezik.  Prozedura judizial penal arruntean, inprentaren, grabatuaren edo argitalpenerako bestelako informazio-bideen bidez (soinua edo argazkiak, idatziz, irratiz, telebistaz, zinemaz edo antzekoak) egindako delituetan, bahiketa Auzipetze Penalari buruzko Legearen 816.-823.bis artikuluetan arautzen da, non, nolabaiteko kontraesanekin, honako hau ezartzen baiten:      * Inprentaren, grabatuaren edo bestelako informazio-bideen bidez egindako       delitua dela-eta prozedura bat hasi bezain laster, Epaileak edo       Auzitegiak horiek dauden inprimakiaren eta horien moldeen bahiketa       erabakiko du. Era berean, delitua egin den idatziaren benetako egilea nor       izan den ikertzeari ekingo zaio.      * Epaileek, prozedura hasterakoan, “onartu ahalko dute”, kasuan kasu,       argitalpenaren bahiketa edo hura hedatzeko edo proiektatzeko debekua.       Ebazpen horren aurka apelazio-errekurtsoa jarri ahal izango da, zeina       bost eguneko epean erabaki beharko baiten.  Ohorea, intimitatea edo norberaren irudia bortxatu izanagatik demanda zibila aurkeztuko balitz,eskubide horien babes zibileko maiatzaren 5eko 1/1982 Lege Organikoaren 9.2 artikuluakzehazten du epaileak behar diren kautelazko neurri guztiak onartu ahal izango dituela kaltetua bere eskubideen gozamen osoan berrezartzeko (esku-sartzea berehala gelditzea ere) eta berehalako eta ondorengo tartean esku-sartzeak prebenitzeko.  d)Adierazpen- eta informazio-askatasunen egikaritzarako konstituzio-mailako mugak diren ondasunak eta balore juridikoak(hau da, Konstituzioaren 20.4 artikuluko mugak edo konstituzio-mailako beste batzuk babestutakoak)edo oinarrizko eskubideak (ohorea, intimitatea, eta abar) babesteko neurriakdira. Bahiketak ondasun edo eskubide horiei eragiten dizkieten kalteak gutxitzeko edo –behintzat– ez gehitzeko balio dezake.  Lau elementu horien batuketa garrantzitsua da,Kode penalaren 538. artikuluak esaten baitu: “agintari edo funtzionario publikoa (…) konstituzioak eta legeek baimentzen dituzten kasuetatik kanpo, liburu nahiz egunkarien argitaraldiez jabetzen bada (…) horri erabateko desgaikuntza ezarriko zaio, sei urtetik hamar artekoa”. Zenbait penalistek artikuluaren izaera murriztailea azpimarratu dute, ez baita bestelako inprimakirik aipatzen.  Bahiketaren formari eta unearidagokionez, Konstituzioaren 20.5 artikuluaren inguruko zalantza bat bahiketa adieraren esanahia da –termino juridiko hertsian–, batez ere ohiko hizkuntzan (eta batzuetan juridikoan) antzeko terminoak erabiltzen baitira, besteak beste, zentsura, etenaldia, itxiera, klausura, batzea edo informazioaren munduan aplika daitezkeen beste batzuk.  Bahiketahonako honetan datza: zirkulaziotik informazio zehatz bat erretiratzea, edo –hobeto esanda– informazio horren euskarria, bainabeste informazioekikoenpresaren edoinformazioarenprofesionalareninformazio- zereginaren egikaritzari kalterik egin gabe. Horregatik nahiago izan da “argitalpenen edo grabazioen” bahiketaz hitz egitea, “bestelako informazio- bideak” aipatzerakoan (Konstituzioaren 20.5 artikuluak egiten duena) bahiketaren eta informazio-enpresaren etenaldiaren arteko nahasketa sor baitaiteke. Konstituzio Auzitegiarentzat bahiketa da “onartu duen organo judizialaren esku jartzea euskarri materiala, inprimakia, argitalpena, grabazioa edo mezuak hedatzeko besteren bat edo (…) edozein komunikazio-mezu hedatzeko, zuzenean edo hedatzeko gai den euskarri batera atxikirik, gai den baliabidea (…) epaileari Legeak botere hori ematen dion xedearekin” (KAE 187/ 1999,Ana Obregón eta Alessandro Lecquio v. Telecinco).  Ikuspuntu material batetik, informazioen bahiketa era ezberdinetan egin daiteke, informazioaren euskarri motaren zein ebazpen judiziala, albistearen hedapenarekiko, praktikan jartzen den unearen arabera. Kautelazko neurria izanik,baldintza gisa, neurria eraginkorra izan beharko da, gutxienez, bilatzen den babesa lortzeko(Auzitegi Gorenak, adibidez, ez du onartu hemeroteketatik erretiratzea soilik helburu duen egunkarien bahiketa).  Idatzizko hedabideen kasuan, bahiketa liburu bat eta aldizkariaren edo egunkariaren ale zehatz bat (argitaraldi osoa) erretiratzen gauza daiteke. Azken bi hedabideen kasuan, ebazpen judiziala aleak hedatu baino aurrekoa bada, posible izango litzateke (eta,proportzionaltasun printzipioakhori eskatuko luke) bahiketa informazio-murrizketaren objektu zehatza den informazioa kentzen gauzatzea, gainerako hedabideari eragin gabe (adibidez, zalantzazko orriak erauzten edo, –teknikoki posible denean– orri zuriz, beltzez edo beste informazioz ordezkatzen).  Ikus-entzunezko hedabideen kasuan, egoera beste bat da. Idatzizko hedabideekiko har daitezkeen neurri ia berdinak badaude ere (egindako grabazioa, filma, eta abar bahitzea), sistema arruntaren arabera, ebazpen judizialak eragindako informazioa hedatzea debekatuz egingo da, eta hertsatzeko isun judizialak, bai eta erantzukizun penala ere, jartzea posible izango da agindua ez denean betetzen.  B) Aurretiazko kautelazko neurri judizialak  Epaileek zenbaitetaninformazio-jarduerei buruzko erabaki eztabaidagarriak hartu dituzte jarduerok praktikan jarri aurretikoak izan direlako. Batzuetan adingabeko bati (edo berarekin erlazionatutako norbaiti) telebistako programa batean parte hartzea debekatu zaio ustez bere intimitateari eragingo zioten galderak egingo zitzaizkiolako (Nieves Herreroren programa batean) edo zenbait profesionali beste bat “kalifikatzea” galarazi zaie (beste gizarte hedabideei eskatzen ez zitzaiena), edo zenbait gaiz hitz egitekotan eragindako pertsona bertan egotea eskatu izan da (El Larguero v. José María García eta Antena 3). Kasurik ezagunenaAna G. Obregón eta Alessandro Lecquio v. Telecincoizan zen, epaileak telebistako programa bat (La Máquina de la Verdad) igortzea debekatu baitzuen hura igorri aurretik.  Badirudi, jarduera horiek aurretiazkoak direla (ez ondorengoak). Edonola ere, botere publiko guztiak, epaileak barne, behartzen dituenKonstituzioaren 20.2 artikulua bortxatzen dute? Informazioa egin aurretik informazio-askatasunaren egikaritza murrizten duten jarduera judizial horiei eta Konstituzioaren 20.2 artikuluak agintzen duenarekin izan dezaketen kontraesanari buruz,Konstituzio Auzitegiaren 187/1999 Epaiak (Ana Obregón eta Alessandro Lecquio c. Telecinco) doktrina bitxi bat ezarri du:  1) Aurretiazko zentsuraren konstituzio-mailakodebekuaren zorroztasuna, lehen batean, bere sakontasun osoarekin“gobernu-zentsurari”(edo Administrazioarenari) zuzentzen zaio.  2) Konstituzio-mailako zentsuraren betoa ez da hedatzen epaileek onartutako adierazpen- edo iritzi-askatasunaren neurri murriztaile guztietara. Badaudemurriztaileak izanik, epaileek ezean beste erakunde batzuk onartuz gero, aurretiazko zentsura izango zirenak, baina epailearen eskuetan onargarriak direnak.  3) Konstituzioaren 20.2 artikuluak, legeak edo epaileek, legerik ez dagoenean edo legea alde batera utzirik, edonolako aurretiazko neurri murriztaile prebentiboak izaera orokorrarekin eta abagune-irizpideak jarraituz, adierazpen- edo informazio-askatasunaren egikaritza ebazpen judizialaren mende gelditzekoaukera ixten du.Hiru inguruabar horietatik bat beteko balitz, bai izango litzateke aurretiazko zentsura eta, epailearengandik etorrita ere, debekatuta egongo litzateke.  Konstituzio Auzitegiak epai horrekin bi eratako zentsura dagoela aintzatetsi du: gobernuarena eta judiziala. Zentzu zabalean (edukiari begira) biak gauza bera izan arren, gobernu- edo administrazio-zentsura beti debekaturik dagoela azpimarratu behar da. Zeregin hori epaileek egingo balute, bi egoera bereizi behar dira: Konstituzioak uzten eta aurretiazko zentsura ez diren kasuak (ideiak edo informazioak igortzeko hedabide edo baliabideekiko hartutako kautelazko neurriak direlako) eta benetako aurretiazko zentsura izateagatik epaileen esku sartzea onartuko ez lituzketen kasuak (askatasun horien prebentziozko murrizketak izaera iraunkorrarekin edo abagune-irizpideekin bat ezartzea).  Konstituzio Auzitegiaren 187/1999 Epaiak (Ana Obregón eta Alessandro Lecquio v. Telecinco) onartu duinformazioen edo grabazioen bahiketa judizialaez dela, epaileak hartu, eta gizarte hedabideei, edo ideiak, sinesmenak edo informazioak hedatzeko bestelako bideei eragiten dietenkautelazko neurribakarra. Premiazko beste neurri judizial batzuk ere posible dira,betiere bahiketarako zehazturiko betekizun berberak betetzen direnean (kautelazko neurria, interesdunaren eskariz hasitako prozedura judizial baten baitan, lege organikoz baimendutakoa eta Konstituzioaren ondasunak edo baloreak babesteko). Neurri oso behin- behinekoak izango lirateke, edozein unetan berrikus daitezkeenak eta horiek bultzatu dituzten arrazoiak desagertzerakoan altxatuko lirateke. Aurretiazko neurriok hedabideen jardueran duten eragin larria dela eta,Giza Eskubideen Europar Auzitegiak adierazi du horiek legezko esparru oso hertsian kokatu behar direla baimendutako neurri murriztaileak, horien xedeak, iraunaldia eta irispena bai eta kontrolak ere zehaztuz (GEEAE, 2011ko martxoaren 29koa,RTBF v. Belgika). Arazoa, Konstituzio Auzitegiaren 187/1999 Epaiak ezarritako printzipio orokorrek hori guztia (espainiar legezko testuetan berariaz arautzen ez dena) betetzen duten jakitean datza. Horrela ez balitz, Giza Eskubideen Europar Hitzarmenaren 10. artikuluak babesten duen informazio-askatasuna, Europar Auzitegiak zehaztutako eran, bortxatuko litzatekeela izango da arazoa.  Epaileakezin dezake etorkizuneko balizko egitateekiko aurretiazko kautelazko neurri judizialik onartu, hau da, konstituzio-mailako ondasun edo baloreak kaltetu izanaren izaera faktikoa duten aztarna arrazionalik oraindik ez dagoenean. Are gutxiago, neurrien eskaria momentura arte eskatzailearen eskubideetan zilegi ez den esku sartzea ekar dezaketen jarduerarik egin ez duten (ezta aztarnarik ere) hedabide multzo baten aurka zuzendu denean (berrogeita hamar baino behiago) (Toledoko Lehen Instantziako 3. Epaitegiaren 2008ko maiatzaren 15ko Autoa, 2008ko azaroaren 4an Entzutegi Probintzialak berretsitakoa,Telma Ortizen auzia).  Argudio horren ildotik, konstituzio-ikuspegitik neurri judizial baliodunak dira Auzipetze Kriminaleko Legeko informazio zehatz bat ez hedatzeko debekua (oraindik euskarri batean ez badago ere, bestela bahiketa izango litzateke eta), debekatutako bide hori epailearen eskuetan jartzea beharrezkoa ez delarik. Arazotsuagoa da Konkurrentzia Desleialaren urtarrilaren 10eko 3/1991 Legea (organikoa ez dena), hedabide jakin bati zenbait gaiz (futbolaren gaineko eskubideak) hitz egiteko debekua jarri izan zaionean, iraintze-ekintzak zirela eta, konkurrentzia desleialak eragindako enpresako ordezkaria (beste hedabide bat) egon ezean (9. art.). Antzeko egoerak plantea dezakete jabetza intelektualaren (apirilaren 12ko 1/1996 Errege Dekretu Legea, 133. art.), marken (abenduaren 7ko 17/2001 Legea) edo publizitatearen (azaroaren 11ko 34/ 1988 Legea, 30. art.) kautelazko babes judizialek ere. Konstituzio Auzitegiak ez du onartu adingabeko baten babesa eratzeko prozesu baten baitan era horretako neurriak onartzeko aukera, telebistako programa bat igortzeko debekua eztabaidatzeko berme nahikorik ez baitago (eragindako hedabidearen aldetik) (KAE 34/2010, Antena 3eko “Sin Hogar” programa).  5.3. INFORMAZIO-ASKATASUNEN ETENDURA OROKORRA ETA BANAKAKO ETENDURA  A) Etendura orokorra  Konstituzioak normaltasun egoeretarako aurreikusten dira, baina krisi garaietarako aurreikuspenak era jasotzen dituzte. Aparteko inguruabar horietan erakunde-sistemaren funtzionamenduan nolabaiteko gorabeherak sartzen dira, oinarrizko eskubideak modulatu, murriztu edo eteteko aukera barne. Konstituzio espainiarrean aparteko inguruabar horiek xehetasunez arautzen dira, bi funtsezko ezaugarrirekin: a) Ezinezkoa da Konstituzio osoa etetea, oinarrizko zenbait eskubide soilik baizik. b) Aparteko egoerak hiru dira, ez bakarra: Alarma-egoera, Salbuespen-egoera eta Setio-egoera.  Egoera horien arauketaAlarma-, Salbuespen- eta Setio-egoerak arautzen dituen ekainaren 1eko 4/1981 Lege Organikoan dago. Horrek inguruabar guztiei eragiten dizkieten printzipio orokorrak jasotzen ditu: proportzionaltasuna, denboratasuna, publizitatea eta berehalako indarrean egotea. Alarma-, salbuespen- eta setio-egoeren aldarrikapenaberehala argitaratuko da Estatuko Aldizkari Ofizialean eta hedabide publikoek zein zehaztuko diren pribatuek nahitaez hedatuko dute, eta Aldizkarian argitaratu bezain laster indarrean sartuko da. Egoera bakoitza indarrean dagoen bitartean eskumena duen agintariak onartutako xedapenak ere nahitaez hedatuko dira.  Alarma-egoeran (horren aldarrikapena Estatuko Gobernuari dagokio) ezin daiteke oinarrizko eskubiderik eten, baina posible da horiek nolabait murriztea, egoera normaletan gertatzen ez dena. Aurreikusitako murrizketen adibideak: zenbait lekutatik zirkulazio-askatasuna mugatu, ondasunak denbora batez konfiskatu, era guztietako enpresak aldi baterako okupatu, eta abar. Hori oinarri izanik, hedabideei ere horiek eta beste neurri batzuk aplikagarri izango zaizkie (adibidez,informazio-orriak editatzeko inprenta edo errotatiba bat modu hertsagarrian erabili edo zenbait lekutara kazetarien sarbidea mugatu –ez kazetari izateagatik, pertsona izateagatik baizik–).  Salbuespen-egoeraEstatuko Gobernuak aldarrika dezake Dekretu bidez Kongresuaren aurretiazko baimenarekin, gehienez 30 egunerako (beste horrenbestez luza daiteke).Setio-egoeraKongresuak aldarrikatu behar du erabateko gehiengoz Gobernuak proposaturik. Inguruabar bietan honako oinarrizko eskubideaketen daitezke: 17. artikulukoak (askatasun pertsonala eta atxiloketa-epea), 18.2 artikulukoa (etxebizitzaren bortxa-ezintasuna), 18.3 artikulukoa (komunikazioen sekretua); 19. artikulukoak (zirkulazio-askatasuna eta egoitza-askatasuna), 21. artikulukoak (biltzeko askatasuna eta manifestazio-askatasuna), 28.2 artikulukoa (grebarako eskubidea), 37.2 artikulukoa (gatazka kolektiboko neurriak hartzeko eskubidea) eta20.1.a), 20.1.d) eta 20.5 artikulukoak. Kontuan izan behar da ez dela nahitaezkoa eskubide guztiak etetea, egoerari aurre egiteko egokiak direnak baizik.  Informazio-askatasunei dagokienez, honako arau hauek daude:     1. Ezin dira eten literatura, artea, zientzia eta teknika ekoizteko eta       sortzeko eskubideak, hala nola katedra-askatasuna (20.1.b) eta c) art.).     1. Egoera horietan ez da posible aurretiazko zentsura sartzea (4/1981 Lege       Organikoaren 21.2 art.).      1. Era guztietako argitalpenak, irrati- eta telebista-igorpenak, zinema-       proiekzioak eta antzezpenak etendaitezke (4/1981 Lege Organikoaren 21.1       art.). Horrek, egitez, aurretiazko zentsuaren debekua baliogabetzen du.      1. Hedabideenbahiketak ez du ebazpen judizialik behar, etazuzenean       Administrazioak egin dezake(4/1981 Lege Organikoaren 21.1 art.).      1. Kontzientzia-klausulari eta sekretu profesionalari buruz ez da ezer ere       esaten, baina 20.1.d) artikuluan jasotzen direnez, beharbada 4/1981 Lege       Organikoak eten daitezkeen eskubideen artean sartu ditu (baina modu       adierazian ez denez ezer ere esaten, badirudi zalantza eskubideon       egikaritzaren alde interpretatu behar dela).  B) Banakako etendura  Konstituzioaren 55.2 artikuluaren arabera,oinarrizko eskubide jakin batzuk pertsona jakin batzuekiko etendaitezke parlamentuaren kontrol egokiarekin, banda armatuen edo elementu terroristen jarduerarekin lotutako ikerketak direla eta. Egiatan, artikulu horrek ez luke Informazioaren Zuzenbidearekin zerikusi handirik,eten daitezkeen eskubideak17.2 (prebentziozko atxiloketaren gehienezko epea), 18.2 (etxebizitzaren bortxa-ezintasuna) eta 18.3 (komunikazioen sekretua) artikuluetakoak dira eta.Ikusten denez, horiek ez dute komunikazio- askatasunekin zerikusirik. Gertatzen dena da hurrenez hurren eman diren lege antiterroristak modu ezberdinetan hedabideei mugak jartzen saiatu direla. Konstituzioa indarrean dagoenetik onartu zen hirugarren lege antiterroristan (abenduaren 26ko 8/1984 Lege Organikoa) artikulu bat sartu zen: Fiskaltzak,inprentaren, irratizko hedapenaren edo terrorismoarekin lotutako publizitatea errazten duen beste bide baten delitua dela-eta(adibidez, horien apologia delitua) kereila-kriminala aurkeztu gero,epaileak automatikoki hedabidearen behin-behineko itxiera agindu behar zuen.Konstituzio Auzitegiaren 199/1987 Epaiak,hirugarren lege antiterrorista, artikulua konstituzio- kontrakotzat jo zuen hainbat arrazoi direla medio. Lehenengoa, legegilea ez zegoen gaiturik Konstituzioaren 20. artikuluan aintzatetsitako eskubidea pertsona jakin batzuekiko eteteko terrorismo eta banda armatuen kasuan. Bigarrena, “behin-behineko edo segurtatze xede hutsak ezin duelako konstituzio- mailan justifikatu horren erabatekoa den askatasun horien mugatzea, horiek ustezko akusatua baino harantzagoko ondorioak dituzte eta, eta ustez delitua den egitatearekin lotura ziurrik ez duten gizabanakoei eragiten dielako. Gainera, badaude ordenamenduan adierazpen- eta informazio-askatasunak murriztea ez dakarten kautelazko neurri egokiak” (argitalpenen bahiketa judiziala).  5.4. HEDABIDEEN ITXIERA JUDIZIALA  Lizentziarik gabe (legeak eskatzen duenean) igortzen duten irrati- eta telebista-emisoreak alde batera utzita, azaldutakoaurrekarietatikbadirudigizarte hedabide bat ixtea(salbuespen- eta setio-egoeretan izan ezik) Konstituzioaren kontrakoa dela. Pertsona jakinekiko informazio-askatasuna etengo litzateke 55.2 artikuluak aurreikusten ez duen kasu batean (banda armatu edo elementu terroristen jarduerekiko ez baititu bere baitan hartzen eten daitezkeen eskubideen artean 20. artikulukoak). Konstituzio Auzitegiaren 199/1987 Epaiak (hirugarren lege antiterrorista) azaldu zuen jada epaile batek, kereila bat aurkeztu izanagatik, hedabide bat terrorismoaren apologia dela-eta automatikoki eta berehala ixteakonstituzio-kontrakoazela bi arrazoirengatik: 1) Delituarekin zerikusirik ez duten subjektuei eragiten zielako: informazioa jasotzeko eskubidearen tituludun diren irakurleak; eta 2) Badagoelako zenbait iritzi edo albiste heda ez daitezen xede berbera lortzeko proportzionalagoa den beste neurri bat: argitalpenaren bahiketa.  Auzia berriro ireki zen1995eko Kode penalaren 129. artikuluarenaplikazio judizialarekin, batez ere, egunkarien itxierarako baliabide gisa erabil baitzitekeen. Artikulu horren arabera, hasieran idatzi zen eran, epaile edo auzitegi batek, berariaz aurreikusitako kasuetan (Kode penalak zehazturiko zenbait delitutan) eta enpresa, sozietate edo elkartearen tituludunen edo ordezkarien aurretiazko entzunaldia eta gero,enpresarenbehin betikoitxiera, zein behin-behinekoa (bost urte artekoa), haren desegitea, jardueren etendura (gehienez bost urtez) edo esku sartzea erabaki zezakeen, delitu-jarduerak, eta bere efektuek, aurrera ez jarraitzeko xedearekin.Hartutako neurriak behin- behinekoak izango balira, sumarioa izapidetzen zegoen bitartean, hau da, epaiaren aurretik,onar zitezkeen.  Artikulu hori oinarri zuela, Garzón epaileak, 1998ko uztailean emandako zenbait autoren bidez,Eginegunkaria ixteaagindu zuen, haren arduradunei (argitaletxeko administrazio-kontseiluko kide guztiei) zilegi ez den antolakuntza terroristan integraturik egotea, banda armatuarekin lankidetza eta ondasunak altxatzea moduko delituak leporatu zitzaizkien eta (lehenengo delituaren kasuan bakarrik jo zitekeen Kode penalaren 129. artikulura, nahiz eta Entzutegi Nazionalaren 2001eko uztailaren 10eko Autoarentzat, egunkariaren argitaletxeko administrazio-kontseiluko kide izatetik ezin daitekeen ondorioztatu antolakuntza terroristan integratu izana delitua egin dela). Garzón epailearen autoek, kautelazko itxierari buruz honako hau adierazi zuten “ez dakar adierazpen-askatasunaren neurri murriztailerik, erabat larri den delitu baten egikaritzarako beharrezko baliabideen konfiskazio judiziala bilatzen baitzuen” eta hori “argi dago erabakia ez baita hartu iritzi-artikulu baten erantzun gisa; eta, praktikan, neurria hartu eta berehala antzeko eduki-editoriala duen argitalpen berri bat azaldu da, eta horretarako erabilitako materialak ez dira antolakuntza terroristan integratzea delitua leporatzen zaien kideen enpresetakoak. Argitaletxe horri dagokionez ez da inolako neurririk hartu, ez baitira, momentura arte, hori justifikatuko luketen daturik azaldu”.  Edonola ere, enpresaren itxiera ez da aurreikusten bigarren mailako neurri gisa delitu horietan guztietan, baizik eta Kode penalaren 520. artikuluko zilegi ez den elkartea delituan bakarrik (eta arazoa, orduan, egunkaria zilegi ez den elkartearekiko loturaren maila izango litzateke: eragindako pertsonak, erabilitako ondasunak, lotura organikoa zein finantza-lotura, eta abar). Entzutegi Nazionalak (argitaletxeko administrazio-kontseiluko kide izatearen ondorioei buruz adierazitakoa alde batera utzita), sumarioa izapidetzen zegoen bitartean, Garzón epailearen autoak berretsi zituen, egunkaria “antolakuntza terroristak zeraman jarduera kriminalerako garapen, justifikazio, indartze baliabidea besterik ez zela” uste zuelako, nahiz eta kautelazko neurria gehienez sei hilabetera arte mugatu zuen, beste sei hilabetez luzatu ahal bazitekeen ere.  Entzutegi Nazionalaren hirugarren salako 2007ko abenduaren 19ko epaiak, egunkariaren zuzendaria eta zuzendariordea kondenatu zituen, lehenengoa antolakuntza terroristan integratzea delitua eta bigarrena antolakuntza terrorista laguntzea delitua egin izanagatik. Kondena 18/98 sumarioan azaltzen ziren egitateetan oinarritu zen, ez Garzón epaileak egunkaria ixteko autoan erabilitakoetan.  Ebazpenak, Informazioaren Zuzenbidearen ikuspegitik,zenbait auzizekartzan, oinarrizkoenak:  1) Lehenik eta behin, itxiera judizialaneurri proportzionalaez zirudiela inguruko hausnarketa egin behar da. Egunkaria ixtearen ondorioz, ikertzen ari den delituarekin zerikusirik ez duten subjektuei hedatzen zaie nolabait erantzukizun kriminala (inputaturik ez dauden hedabideko profesionalak eta irakurleak). Gainera, bazeuden aukerak ikerkuntza judiziala eta egunkariaren informazio-jardueraren jarraipena bateratzeko (enpresaren esku sartze judiziala, adibidez).  2) Itxieraenpresaren tituludunei aurretiazko entzunaldia eman gabeegin zen (haiek, beste gauzen artean, ez zuten itxiera agindu zuen autoaren edukia ezagutzen sumarioaren sekretua aldarrikatu zelako).  3)Itxiera justifikatu zuen egitateak(zilegi ez zen elkarte bateko kide izatea administrazio-kontseiluko kide izateagatik)ez ziren izan behin betiko akusazioaren oinarri, ezta egunkariaren zuzendaria eta zuzendariordea kondenatzeko erabili zirenak ere. Horren arabera, nahikoa izango litzateke edozein hedabide ixtea ikerkuntza judizial batean Kode penalaren 129. artikulua erabiltzea uzten duen delituren bat aipatzearekin, nahiz eta gero, auzipetzea beste egitate batzuen ondorio izan (kalifikazio juridikoa bera izan arren).  4)Eginkasuaren izapidetzeaninformazio-edukiarekin lotutako alderdirik(eta horren ondorioz, Konstituzioaren 20. artikuluarekin) ez zela agertu ez da egia. Entzutegi Nazionalaren epai kondenatzailean zuzendariak eta zuzendariordeak ETAko buru batekin izandako bilera aipatu zen. Auzipetuek adierazi zutenez, bilera hori elkarrizketa bat egiteko egin zen (hilabete batzuk beranduago argitaratu zen). Entzutegi Nazionalarentzat elkarrizketa ez zenez berehala argitaratu “ez zen egin”. Bestetik, adierazi zuen,Eginek “pertsona jakin batzuk satanizatzen zituela (…) ekintza odolzaleen edo beste indarkeria- eta hertsatze-ekintzen xede bihurtzen zituela (…)”. Giza Eskubideen Europar Auzitegiak antzeko kasu bat ebatzi zuen (2000ko martxoaren 16ko Epaia,Özgur Gündem v. Turkia). Turkiar gobernua egunkari baten behin-behineko itxiera, haren bahiketa eta jarritako zenbait isunen legezkotasuna aldezten saiatu zen, egunkariaren informazioetan jarduera jakinekiko (batzuk nabarmentasun penalekoak, beste batzuk ez) zenbait funtzionario publiko identifikatu zirelako, eta horrek mendeku baten xede gisa seinalatu zituztelako publikoki. Hala ere, Giza Eskubideen Europar Auzitegiak ez zuen berea egin argudio hori “edukiaren egiazkotasuna ez dirudielako eztabaidatu denik eta egitateak, egiazkoak izanez gero, interes publikokoak zirelako”. Horregatik, agintariek, informazio horien argitalpenaren aurrean erantzukizun penalak eskatzeko arrazoi nahikoak zituztenez (eta hor eztabaidatuko lirateke egiazkotasuna eta interes publikoa), baina ez zutenez egin, arrazoi horiek “ez dira nahikotzat jotzen egunkariaren adierazpen-askatasunari jarritako murrizketak legitimatzeko”. Horren aurrean Entzutegi Nazionalak bere epaian “esaten dugunaren ziurtasuna egiaztatzeko irakurtzen jakitea besterik behar ez dela” baieztatu zuen.  5)Eginen itxiera, egiatan, luzatzen joan zen sei hilabeteko aldika 1999ko urriaren 1a arte. Egun horretan itxiera amaitu zen. Erabakia ETAren su-eten baten bitartean hartu zela alde batera utzita,etenaldia altxatuizanak ez zekarren lokalen eta baliabide materialen (kontuak barne) erabilgarritasuna, horiek konfiskaturik jarraitu baitzuten delituetatik eratorritako balizko erantzukizun zibilei aurre egin ahal izateko. Altxaerak ahalbidetu zuen gauza bakarra egunkariaren izenburua erabiltzea izan zen. Horrek, gainera, ez dauka inolako interesik, itxieraren zehar pilatutako zorrak zirela eta (ez dago diru- sarrerarik eta, hala ere, langileei, hornitzaileei, bankuei, gizarte segurantzari, eta abarrei egin beharreko ordainketei aurre egin behar zaie) egunkariamerkatal porrotan sartu baitzen (Garzón epaileak berak eskatuta).  6) Prozesu horren guztiaren azken paradoxa Entzutegi Nazionalak emandako ebazpen bat izan zen, bertan baieztatu zuelakoEginetaGaraegunkariek ildo- editorial bera jarraitzen zutenez eta azken horren baliabideak “talde ideologiko” beretik zetozenez (ez du zehazten zertaz ari den)GaraegunkariakEginek Gizarte Segurantzarekin zituen zorrak bereganatu behar zituela.  Auzitegi Gorenak2009ko maiatzaren 22ko Epaibidez, errekurtsogileen kasazio- errekurtsoa onartu etaEginen itxiera legez kontrakoa zela erabakizuen (denbora arrazoiak zirela-eta horrek ondoriorik izan ez zuen arren). Auzitegi Gorenaren ustez, enpresaren desegiteari dagokionez, Kode penalaren 129. artikulua modu desegokian aplikatu zen, aldez aurretik zilegi ez zen elkartzea zegoela erabaki behar baitzen (egin ez zena).  Eginkasuaren antzekoa daEuskaldunon Egunkariakasua. Itxiera autoak, Del Olmo epaileak 2003ko otsailaren 21ean emandakoak,Eginen itxierarako emandako argudio berberak errepikatu zituen. Baina alderdi berri bat planteatu zuen,egunkariaren “ideia terroristei”aipu egiten zitzaien eta. Kasua ebazten duenEntzutegi Nazionalaren 2010eko apirilaren 12ko Epaiak (Euskaldunon Egunkariakasua)honako hau adierazi zuen –modu sendoan– egunkari baten itxiera judizialari buruz:     1. Egunero argitaratzen denhedabideinprimatubaten behin-behineko       itxierakkautelazko neurri gisaoso kokatze zailadu gure ordenamendu       juridikoan.     1. Behin-behineko etenaldiakez dauka konstituzio-mailako estalki zuzenik,       Konstituzioan botere publikoen esku sartzearen adibide gisa ebazpen       judizial arrazoitua eskatzen duen argitalpenen eta beste informazio-       baliabideen bahiketa soilik arautzen baita, eta aurretiazko zentsura mota       guztiak debekaturik daude.      1. Konstituzioak legegile organikoa gaitzen du salbuespen- eta setio-       egoeretan informazio- eta adierazpen-askatasunerakoeskubideak       eteteko,baina ez da horrelakorik aurreikusten delinkuentzia terrorista       kasuetarako(hori adierazi zuen Konstituzio Auzitegiaren 199/1987 Epaiak,       hedabide baten behin-behineko itxiera eta adierazpen-askatasunerako       oinarrizko eskubidea parekatu zituenean).      1. Egiazko informazioa komunikatzeko eta jasotzeko eskubidea, zeinaren       paradigma prentsa baiten, eskubide bikoitza da, eta horrelainformazioa       igortzeko ahal librean egindako edozein esku sartze eta murriztapen       informazioa jasotzeko eskubidea dutenei eragiten die. Eta beste subjektu       bat dauka, batetik, taldea eta gizabanako bakoitza albisteen eta mezuen       hartzaile gisa eta, bestetik, kazetaria.      1. Hedabideen kasuan, ez dago epailea zehazki eta zuzenki horien jarduera       behin-behinekoz eteteko gaitzen duen araurik,eta badirudi egunkari baten       kautelazko itxiera erabakitzeko Kode penalaren 129. artikuluak euskarri       eskasaematen duela, beharbada ez-ohiko kasuetan delitu larriak ekiditeko       eta beste neurri leunagorik ez dagoenean izan ezik,ez baikaude edozein       enpresa edo sozietateren aurrean, baizik eta gizarte demokratiko batean       ezinbesteko jarduera egiten duten hedabideen aurrean.      1. Itxierak taldekako dimentsioa ere badu,Egunkariaren       kasuaneuskarazirakurtzen duten irakurleei eragiten diena, eta egunero       ateratzen den argitalpen bakarra izanik,pluraltasunaren ikuspuntutik       balorazio sakonagoa dakar.      1. Itxiera murrizketa handiena da, era sistematikoan informazio- eta iritzi-       igorpen eta harrerarekin erlazionatutako eskubide guztien errotikako       etendura edo kitatzea,eta pertsona anitzen eskubide eta interesei       eragiten die –argitaratzailea, informazioaren profesionala, prentsako       idazleak, laguntzaileak, harpidedunak, ohiko eta noizean behingo       irakurleak– eta gizartea bera.      1. Behin-behineko edo kautelazko itxierak ez zuen konstituzio-mailako       gaikuntza zuzenik eta ez zegoen hura modu adierazian baimentzen zuen lege       mailako arau berezirik.Kode penalaren 129. artikulua estalki lausoa eta       gutxiegiaizan daiteke egunkari bat ez baita edonolako enpresa.      1. Helburuak, informazio-jarduera gelditzea ekarriko ez luketen kautelazko       esku sartzerakobeste aukera batzuk erabilizlortu ahal zitezkeen.  Epaiak berak adierazi zuen, gaiaren hondoari dagokionez, ez zela zenbait gai egiaztatu: kapital sozialaren edo beste baliabide batzuen legez kontrako jatorria; argitaletxeak edo egunkariak ETA banda terroristak bidalitako dirua edo beste aktiboak jasotzea;Egunkariakargitaratutako editorialak argitaratzaileen edo idazten zituzten pertsonen pentsaeraren adiera; ETA banda terroristaren postulatuak defendatu izanaren aztarnak; ETAren aginduak jasotzea, buruak, bereziki, auzipetuak, ETAk izendatzea, edo ETArekin lotura izatea edo harengandik kontsignak jasotzea; kriminaltzat jo zitezkeen artikulu, kronika, lankidetzak, eta horren ondorioz ezin zitekeela eutsi egunkariaren edizioak eta hedatzeak delituarekin jarraitzeko arriskua zekarrenik, ezta haren edukiarekin mehatxu egiten eta hertsatzen zenik, edo delitua probokatu, apologia egin edo ekintza terroristak edo horien egileak goraipatzen zirenik, kalumniatu edo irain egiten zenik, horiek guztiak hedabide batek egin ditzakeen legez kontrako jarrerak. Gaineratu zuen euskararekin eta hizkuntza horren kulturarekin zerikusia duen edozer gauzak ETAk bultzatzen eta/edo kontrolatzen duenaren ikuspuntu estua eta okerrak prozesu penalean datuak eta egitateak gaizki baloratzera eraman zuela bai eta auzipetzearen trinkotasun gabeziara ere.  Horren guztiaren ondorio gisaEgunkariakasuan eragindakoek oraindik ebatzi ez den ondarezko erreklamazioa (hamazazpi milioi euro baino gehiagokoa) eskatu diote Estatuari Administrazioaren funtzionamendu anormala dela eta.  Kasu horien aurrekari garrantzitsu batGiza Eskubideen Europar Auzitegiaren 2000ko martxoaren 16ko Epaia,Ozgür Gündem v. Turkia, izan zen. Kasuaren egitateak honako hauek izan ziren: egunkariarekin erlazionatutako pertsonen aurka zenbait atentatu egin zen: hilketak, agente, banatzaile eta enplegatuen aurkako mehatxuak, eta abar. 1993an egunkariaren instalazioetan erregistroa egin zen eta su-armak, munizioa, gas-maskarak, Kurdistango Langileen Alderdiaren (PKK) anagrama zeramaten estalkietan argazkiak, antolakuntzak berak estanpatutako ordainagiriak, agiri anitzak, Abdullah Öcalan-i buruzko artikulu bat barne, militarren identifikazioak, eta abar aurkitu ziren. Erregistroaren ondorioz agintariek egunkaria itxi zuten. Egunkariarekin lotura zuten zenbait pertsonen aurka diligentziak ireki ziren, ustez PKK-ko kide omen baitziren, laguntza eman eta haien aldeko propaganda egiten zutelako. Egindako delituengatik zenbait zigor ezarri zitzaien pertsona horiei. Gainera, egunkarian turkiar nazioa, errepublika eta zenbait ofizial eta agintari iraintzen zituzten artikuluak argitaratzen zirela eta, material horiek arrazaren, jatorri-eskualde edo mailaren ikuspegitik gorrotoa eta etsaitasun sentimenduak sortzen omen zituzten, propaganda separatista bultzatzen eta terrorismoaren aurkako borrokan murgildurik zeuden ofizialen izenak argitara ematen edo antolakuntza terroristaren adierazpenak sartzen. Egitate horien ondorioz, zeharka egunkariaren itxiera zekarten neurriak hartu ziren.  Giza Eskubideen Europar Auzitegiak hasieratik garbi utzi zuen hartutako itxiera neurriak Giza Eskubideen Europar Hitzarmenaren 10.2 artikuluan jasotzen diren inguruabarren arabera soilik justifika daitezkeen adierazpen-askatasunean esku sartzea dakartela. Prentsak Estatuaren bizi-interesen babesaren mugak gainditu behar ez dituela baieztatu zuen, besteak beste, segurtasun nazionalaren edo lurralde osotasunaren babesa indarkeriaren mehatxuaren aurrean, bai eta ordenarik ezaren edo krimenaren prebentzioa ere. Hala ere,prentsari dagokio izaera politikoa duten informazioak eta ideiak komunikatzea, disidenteak direnak barne. Prentsaren betekizun bakarra ez da informazio eta ideia horiek ematea, baizik eta publikoak berak haiek jasotzeko eskubidea dauka. Informazio- askatasunak buru politikoen ideia eta jarreren inguruko iritzia aurkitzeko eta eratzeko biderik onena eskaintzen dio publikoari. Akusazio guztiak banan-banan aztertu eta gero, Europar Auzitegiaren ondorioa da turkiar Estatuak ez zituela hartu egunkariaren adierazpen-askatasunaren egikaritza babesteko neurri ikertzaile egokiak eta xede legitimo bat lortzearren proportzio eta justifikaziorik gabeko neurriak jarri zituela. Faktore horien guztien batuketatik egunkariaren argitalpena gelditu zenez, Giza Eskubideen Europar Hitzarmenaren 10. artikulua bortxatu zela ulertu zuen.  2010eko Kode penalaren erreformatik 129. artikuluak idazkera berria du. Izapidetze epaileak kautelazko neurri gisa kausaren izapidetzea egiten ari den bitartean, lokal eta kokaguneen behin-behineko itxiera, gizarte jardueren etenaldia eta epaileen esku sartzea onar ditzake, baina Kodeak berak aurreikusten duenean soilik, edo pertsona juridikoei erantzukizun penala eskatzea posible den delitu eta falten kasuan.                                                                              14 
