        12. GAIA. ZUZENKETA-ESKUBIDEA  12.1. ESKUBIDEAREN LEGEZKO ARAUKETA ETA KONSTITUZIO-EGOERA  1966ko Prentsaren eta Inprentaren Legeakbi baliabide jasotzen zituen, Frantziako Zuzenbidean jatorria zutenak, idatzizko hedabideek argitaratutako informazioak gezurtatzeko edo ezeztatzeko: a)Erantzuteko eskubidea, argitaratutako informazio bat zela-eta kaltetutako herritarrari zegokiona; b)Zuzenketa-eskubidea, botere publikoen esku zegoena euren funtzio eta eskumenei buruzko ekintzei buruzko informazioen aurka erabil zezaten.  1978ko Konstituzioaren 20. artikuluak, informazio-askatasuna aintzatetsi bazuen ere,ez zituen eskubide horiek berariaz aipatu. Horien arauketa partziala, Espainiar Irrati-Telebistari bakarrik aplikagarria, 1980ko Espainiar Irrati- Telebistaren Estatutuan jorratu zen. Konstituzio Auzitegiaren 1983ko epai bat eman zen arte itxoin behar izan zen zuzenketaren baliabidearen, oinarrizko eskubide gisa ulertuta, oinarrizko ezaugarriak itxuratzeko. Konstituzio Auzitegiaren parte hartzea bultzatu zuten egitateak honako hauek izan ziren. Pertsona jakin batzuk, “koltza olioaren” kasuan erantzule gisa jo nahi zirenak, Espainiar Telebistako albistegiek hedatutako nota bat zuzentzen saiatu ziren, han haien parte hartzea baieztatzen baitzen (informazioak auziperatuen argazkiak erakutsi zituen). Espainiar Irrati-Telebistak eskatutako zuzenketa ezeztatu zuen, ez zituelako zehazten zuzenketaren terminoak eta ez zirelako gehitu oinarrian zeuden agiriak. Gaia ebatzi zuenKonstituzio Auzitegiaren maiatzaren 11ko 35/1983 Epaiak,Bengoechea anaiak eta RAPSA v. Espainiako Irrati-Telebista, honako hau zehaztu zuen:     1. Zuzenketa-eskubideaoinarrizko eskubidea da,informazio-       askatasunarekikoizaera instrumentalekoa, bere edukia zuzenketaren       argitalpenarekin agortzen baita.     1. Eskubide horiegitatezko datuen aurrean soilik erabil daiteke(are       hedabideak hirugarren pertsonei leporatzen dien baliozko judizioen       aurrean, hori egitate bat egiaztatzea baita), baina eziritzien aurrean,       horien erantzukizuna hedatu dituenak bere gain hartu behar ditu eta.     1. Zuzentzeko izapidea laburra izan behar daeskatutako zuzenketa azkar       argitaratuko dela bermatzeko. Epe zabal edo luzeegiek, hainbat aste edo       hilabetekoak, ez lukete posible egingo argitaratutako informazioaren eta       zuzenketaren arteko denborazko berehalakotasuna.     1. Zenbait betekizun ezarri behar dahedabideak honako hauei buruzko berme       nahikoak izan ditzan: a) argitaratutakoa baliogabetzen duten nolabaiteko       judiziozko elementuak egon behar dira (horrek eragin zuen Konstituzio       Auzitegiak Espainiako Irrati-Telebistari arrazoia ematea, ez baitzegoen       eskatutako zuzenketa justifikatzen zuen agiririk, nahiz eta arazo horri       buruzko Konstituzio Auzitegiaren jurisprudentzia 1986an aldatu zen); b)       zuzenketaren xedea zuzenketa egin nahi duenari kaltea galaraztea da; c)       zuzenketak ez dakar, aldi berean, zalantzazko egiazkotasuna duten edo       hirugarrenentzat kaltegarriak izan daitezkeen albisteak hedatzea.  Konstituzio Auzitegiak ez bezala,Estatu Batuetako Auzitegi Gorenak dio hedabideek argitaratutako informazioei buruzko zuzenketa-eskubideak informazio- askatasuna ezeztatzen duela(Miami Heral Publishing Co. v. Tornillo kasua, 1974), bi arrazoi direla eta. Lehenik eta behin, argitalpenaren edukian oinarritutako zuzenketa derrigorrez argitaratu beharra informazio-askatasunaren gaineko zigortzat hartuko litzatekeelako, eta horrek askatasun horretaz baliatzeko asmoa kentzeko ondorioa ekar dezake (“the chilling effect”), konstituzio kontrakoa dena. Bestetik, zuzentzeko aukera argitaratze-autonomian onartezina den murrizketatzat hartzen delako. Edonola ere, Estatu Batuetako Auzitegi Gorenak ikus-entzunezko hedabideetan zuzenketa-eskubidea aplikatzea onartzen du (ez idatzizkoetan).  12.2. ZUZENKETA-ESKUBIDEAREN KONTZEPTUA ETA ALDERDI OROKORRAK  Espainiar legegileak, Konstituzio Auzitegiaren 35/1983 Epaiak finkatutako doktrinaren arabera,Zuzenketa-eskubidea arautzen duen martxoaren 26ko 2/1984 Lege Organikoaonartu zuen, bertanizen bakar baten peanbilduz ordura arteko erantzuteko eta zuzenketa-eskubideak.  Zuzenketa-eskubideahonako modu honetandefinidaiteke: oinarrizko eskubide bat, zeinaren bidez hedabide baten informazioan aipaturiko edozein pertsonak –fisikok zein juridikok, publikok zein pribatuk– hedabide horretan publikoaren ezagutzan jarri nahi duena nahitaez sartzea eska baitezakeen, legeak zehazturiko epe eta baldintzetan. Eskubide horren izaera juridikoari dagokionez, hiruelementuargi daitezke:     1. Konstituzioaren 20. artikulua (beraziaz aipatzen ez bada ere) garatzen       duenoinarrizko eskubidea da(hortik bere garapenerako Lege Organikoa behar       izatea). Haren konstituzio-euskarria artikulu haren zenbait alderditan       bilatu izan da: mezuaren hartzaileen “informazio jasotzeko eskubidea”,       “egiazko” adjektiboa bertsioen pluraltasunaren adierazgarri gisa, albiste       batean aipatutako informazioak “hedatzeko duen eskubidea”, eta abar.  Konstituzio Auzitegiarentzat iritzi publikoaren aurrean pertsona bat aurkeztua den eran eragina izan dezaketen informazioen aurrean, pertsona horrenohore edo duintasunarekin, gizarte aintzatespenarekin edo autoestimuarekin lotutako ondasunen benetako babeserako “erreakzio-eskubide bat” da (KAE 99/2011, ekainaren 20koa,Guardia Zibilaren agentea v. El Mundo).     1. Bereizaera anbibalenteada. Batetik, hedabideen jardueraren aurrean       pertsonaren ondasun moralaren defentsarako akzioaz baliatu baino lehen       funtzionatzen duen eskubide subjektiboa da. Bestetik, iritzi publikoaren       eratze askearen bermearen osagarria da (KAE 51/2007, martxoaren       12koa,Álvarez Cascos v. SER). Horregatik,hedabideen jardueraren mugatzat       har daiteke(bertan argitaratutako informazio bat gezurtatzeko aukera       baita); bainagizabanakoarentzatinformazioa igortzeko bere askatasunaren       bermea da.Oro har, iritzi publikoarentzat bermeaere izan daiteke, hark       albistetsua den egitate bati buruzko bertsio anitz jasotzen ditu eta, eta       horrekegiazko informazioa jasotzeko eskubidearenalde egiten du. Baina       pertsona baten zuzenketa judizialki atzera bota bada, hark ezin dezake       informazioaren balizko hartzaileen informazioa jasotzeko eskubidea urratu       dela legitimoki alegatu (KAE 51/2007, martxoaren 12koa,Álvarez Cascos v.       SER).  Zuzenketa-eskubide horren egikaritzakez dio galarazten hedabideari egiazko informazioa askatasunez hedatzea, ezta informazioa egiazkoa ez zela esatera edo haren edukia aldatzera behartzen ere. Horretaz gain, idatzia nahitaez sartzea ez da argitaratutakoaren zehaztasunik ezaren ondorioz ezarritako zigor juridikoa (KAE 168/1986,Mercorsa v. Tiempo).     1. Informazioa argitaratzetik eratorritakoerantzukizun zibil eta/edo       penalaren bide osagarria da (eta ez baztergarria). Zuzenketa-eskubideak       ez du ohorerako eskubidearen babesa ordezten edo gaitasunik gabe uzten,       jada beharrezkoa ez izateagatik (KAE 40/1992,Palazuelos abokatua v.       Espainiako Telebista). Ohorerako eskubideari egindako kaltea ez da       indargabetzen, inolaz ere, interesduna ez bada zuzenketa-eskubideaz       baliatu (AGE 1998/Ar. 9771,MAPB v. La Vanguardia).  Ohorean egindako eskusartzea ez da baztertzen informazioan egindako hutsegitea zuzentzen bada (AGE 1993/Ar. 824,JDB v. JOD). Bainazuzenketa argitaratzeak bai izan dezake eragina erantzukizun zibil edo penalaren prozesuko zenbait alderditanedo, behintzat, areago dezake. Adibidez, egiazkotasunari dagokionez, informatzailearen ardura profesionala neurtzeko balio dezake (bai zuzenketa Zuzenketa-eskubidearen Lege Organikoaren ondorio denean, bai eta hedabideak bere kabuz egiten duenean, adibidez, geroagoko “nota” edo “hutsen zuzenketa” batekin: AGE 1996/Ar. 8578,PChS v. La Opinión de Murcia). Are, Auzitegi Gorenak kasuren batean onartu du ohorearen urraketa egin izanagatik demandatzailea ez denean azaldu zuzenketaren alde, hedabidearen adostutako kalte-ordaina moderatu behar dela (AGE 1999/Ar. 518 Epaia,LVJ v. Diario de Extremadura). Nahiz eta Giza Eskubideen Europar Auzitegiak behin adierazi duen auzitegiek jada agindu badutela egindako egitatezko deklarazioen zuzenketa, ondorengo erantzukizun zibilak ez beharrezkoa izan daitezkeela (GEEAE, 2013ko abenduaren 3koa,Ungvdry eta Irodalom Kft. V. Hungaria).  12.3. ZUZENKETA-ESKUBIDEA EGIKARITZEKO LEGITIMATURIKO SUBJEKTUAK  Zuzenketa-eskubidearen Lege Organikoaren 1. artikuluaren arabera (1. atala), “pertsona fisiko zein juridiko orok eskubidea du edozein gizarte-komunikabidek hedatutako informazioa zuzentzeko, baldin eta informazio horretan bildu badira pertsona horri buruzko egitateak, beraren ustez zuzenak ez direnak, eta, halakoak zabaltzeagatik, hari kalteak eragin diezazkioketenak”. Beraz, zuzenketa-eskubideazpertsona “naturalak” edo fisikoak (nazionalitatea dutenak zein atzerritarrak)etajuridikoak, pribatuak(elkarte bat, sozietate anonimo bat edo beste era batekoa, eta abar)edo publikoak(erakunde publiko bat edo administrazio-organo bat) balia daitezke.  Edonola ere,hiru betekizunbete behar dituzte:     1. Hedabideak pertsona batiburuzkoegitateak hedatu behar izan ditu. Norbaiti       buruzko egitateak hedatzea egitate objektiboa da, ez dago aipatua izan       delakoaren interes edo inguruabar subjektibo baten mende (Valentziako       Entzutegi Probintzialaren 2002/Ar. 240692 Epaia,Euroresidencial de       Viviendas v. El Mundo).     1. Pertsona horren ustez egitateokez dira zuzenak. Sekula baloratu izan da       bere kabuz egindako hedabidearen zuzenketak berehala eta beharrezko       arretarekin egin badela, bigarren mailako irudia izanik, eta       eragindakoaren familia- eta lan-eremuan baino ez badu garrantzirik, ez       zela beharrezkoa izango zuzenketa-idatzia argitaratzea (Madrilgo       Entzutegi Probintzialaren 1993/Ar.C. 136 Epaia,diskotekako bezeroak v. El       País).      1. Egitateen hedapenak pertsonari kalteak eragin diezazkiokeela. Kaltea       morala edo materiala izan daiteke (Madrilgo Entzutegi Nazionalaren 2009/       Ar.C. 203 Epaia,La Sexta v. As). Ebazpen judizialen batek interpretatu du       ez dela eskatu behar benetako kaltearen froga fede-emailea, hura balizkoa       izan baitaiteke (Bartzelonako Entzutegi Probintzialaren 2009/Ar.C. 1646       Epaia,Mediapro v. El País).  Eskubideaz kaltetuaren ordezkaria ere balia daiteke, eta hura hilko balitz, bere oinordekoak eta horien ordezkariak (Zuzenketa-eskubidearen Lege Organikoaren 1. artikuluko, 2. atala).  Eskubide horretaz baliatzeak arazoren bat plantea dezakekritika espezializatuarekin(kirola, zezenketa, literatura, zinea, eta abar), teorian, eremu horretan maiz betetzen direlako zuzenketa bultzatzen duten hiru inguruabarrak. Gure ustez, kritika horrek (oro har iritzietan oinarrituko dena, ez egitateen baieztapenetan) ez du zuzenketa-eskubidearen egikaritza legitimatzen (eta horrela adierazi da irratia eta telebista publikoak arautu dituzten zenbait arau autonomikotan, adibidez, Euskal Herrian), kritikak lanbide espezializatuaren eremua errespetatzen ez duenean izan ezik, edota aipatutakoen bizitza pribatuaren alderdietan sartuko balitz.  Ez legegileak, ez eta jurisprudentziak eta doktrinak ere, ez dute era nahikoan jorratuzuzenketa-eskubidearen subjektu pasiboa zehazterako orduan, Zuzenketa- eskubidearen Lege Organikoaren 1. artikuluak aipatzen duen “hedabide” adieraren irispena. Argi dago,Zuzenketa-eskubidearen Lege Organikoaren argitara, hedabide bat zer den definitzearen arazoaez dela planteatuko egunkari, aldian aldiko aldizkari, irrati- eta telebista-kateen kasuan. Baina, beste kasu batzuetan? Adibidez, zenbait autorek “denbora batez finkatzen diren publizitate-kartelei” edo “faszikuluz ateratzen diren argitalpenei” ere aplikatzea proposatu dute, baina kanpoan uzten dituzte “aldian aldikoak ez diren inprimaki eta liburuxkak”, “liburuak”, “telebista- edo bideo-filmak” eta “zinta magnetofonikoak”. Zuzenketa zein hedabideren gain egikari daitekeen finkatzeak, besteak beste, epearen eta zuzenketa nola sartzearen inguruko arazoei eman beharreko konponketa baldintzatuko du, aurrerago ikusiko denez.  Zenbait kasutan, auzitegiek arazo horri buruzko ebazteko aukera izan dute.Ezin izango da zuzenketa-eskubidea egikaritu alderdi politiko batek postontzian sartutako panfleto baten aurrean(Jaengo Entzutegi Probintzialaren 2010/AC 1436 Epaia,Comecom SA v. IU); eztalanbide elkargo baten informazio-zirkular baten aurreanere (Pontevedrako Entzutegi Probintzialaren 2007/AC 1383 Epaia,Atlántico del Seguro v. Bitartekarien Elkargoa).  Analisi hori eguneratu egin behar damundu digitalarekiko, zeren eta, adibidez: webgune bat zuzen al daiteke? Egunkari digital batek hedatutako informazioa nola zuzendu behar da? Egoera bat eta bestea bereiz daitezke? Hipertestua zuzentzeko era egokia izan daiteke zuzenketa-idatzia ondoren hedatu beharrean edo biak elkarrekin azaldu behar dira? Horiek eta beste galdera batzuk zuzenketa-eskubidearen analisi eta arauzko tratamendu sakonagoa gomendatzen dute, orain arte egin ez dena.  Madrilgo Entzutegi Probintzialaren 2010/Ar. 124575 Epaiak,Sacyr v. El Confidencial Digital, zehaztu zuenezin daitekeela egunkari digital bat eta ohiko egunkari bat, idatzizkoa, parekatu, ezta zalantzazko baliokidetasunak ezarri ere(egunkariaren orrialde kopurua eta pantailako orrialde kopurua). Egunkari digital batean, adibidez, ez dago lehen azaleko zenbait webgune (batzuk garrantzitsuagoak besteak baino), baizik eta bakar bat. Nahiz eta posible den informazioa zein zuzenketa zenbat egunetan egon ziren eskuragarri baloratzea (frogatzeko zaila dena, baina ezin dena alegatu, gunearen bilatzailera sartuz gero bien hiperbinkuluak banaturik agertzen badira eta oraindik eskuragarri). Egunkari digital batean zuzenketa-eskubidearen egikaritzan ezin saia daiteke zuzendutako informazioa kentzea (idatzizkoan bezala).  12.4. ZUZENKETAREN OBJEKTUA  Zuzenketa-eskubidearen Lege Organikoaren 2.2 artikuluazuzenketaren objektuari buruzerabatekoa da. Hura zuzendu nahi den informazioaren“egitateetara”mugatu behar da.Beraz, ez da posible kazetariaren edo hedabidearen judizioak, iritziak edo balorazioak zuzentzea. Horrek bi oharpen merezi ditu:     1. Zuzenketa-eskubidearen Lege Organikoakez du berea egiten Konstituzio       Auzitegiaren 35/1983 Epaian,Bengoechea eta RAPSA v. Espainiako Irrati-       Telebista, egindako oharpena, hots, egitateaz gain,“hirugarren pertsonei       egotzitako balorazio-judizioak”ere zuzen daitezkeela (nahiz eta, egiatan,       hori egitatetzat jo daitekeen, hirugarren horrek iritziak zein egitateak       adierazten dituenean). Horrek arazoren bat planteatu du praktikan.       Epairen batek adierazi du kazetariak ez duenean berea duen informazioa       jasotzen, baizik eta hirugarren batek emandakoa, hirugarren hori egongo       litzatekeela zuzentzera beharturik, ez hedabidea (Madrilgo Entzutegi       Probintzialaren 2006/Ar.C. 813 Epaia,Valentín v. El Mundo). Egiatan,       zalantzan dagoena zuzenketaren betekizun bat dagoen ala ez izango       litzateke (albistea zuzena ez izatea). Kasu horretan, ez-zuzentasuna       hirugarrenak baieztapena egin duela zalantzan jartzea izango litzateke       (iritzi edo baieztapen hori egin duela), eta hori, noski, hirugarrenari       bakarrik dagokio.  Zuzenketa-eskubidearen Lege Organikoaren aplikazio eremutik kanpo dagohedabide batek pertsona fisiko edo juridiko baten komunikazioa jasotzen duen alokatutako iragarki-gune bat zuzentzeko aukera. Kasu horretan,hedabidea hirugarren batek (iragarleak) erabilitako komunikazio edo hedapenerako kate hutsa besterik ez da, eta horren aurrean Publizitatearen Lege Orokorrak zehazten duen zuzenketa- akzioa jarri ahal izango da (Valentziako Auzitegi Probintzialaren 2003/Ar. 10477 Autoa,Almaco Levante v. El País), legezko baldintza guztiak betetzen direnean (horiek ez dira Zuzenketa-eskubidearen Lege Organikoak legitimazioari, epeei eta behartutako subjektuei dagokienez zehazten dituenak).     1. Hori da adierazpen-askatasuna (ideiak, iritziak, eta abar) informazio-       askatasuna baino zabalagoa izatearen ondorioetako bat. Hedabideak       badakibere iritzien edo judizio subjektiboen aurka zuzentzen diren       zuzenketak argitaratzeko betebeharrik ez duela. Arazoa, beti bezala,       honako hau da: sarri egitateak eta ideiak edo iritziak bereiztea zaila       da. Zalantza dagoenean zuzenketaren alde gehien egiten duen       interpretazioa aukeratu behar da, iritzi publikoaren aurrean hedabideak       eta bertan aipatutako subjektuek jarrera ezberdina dute eta.  Legezko eskakizun horrekez du galaraztenzuzenketa-idatzianadjektiboak erabiltzea, betiere horien xede bakarra albistearen ez-zuzentasuna nabarmentzea denean, are aseptikoagoak diren kalifikatzaileak, besteak beste, “ez da egia” edo “ez da zuzena” gainditzen direnean, mantentzen den bertsioaren seriotasuna edo egiazkotasuna bermatzeko. (Asturiaseko Entzutegi Probintzialeko berresteko1992/Ar.C. 510 Epaia,CLFE v. MFD). Bainaez dira inolaz ere onartuko zuzenketaren objektutik at dauden kalifikatzaileak eta balorazioak, beharrezko ez diren handitzeak, erantzukiak edo balorazio-judizioak bilatzen dutenean (Madrilgo Entzutegi Probintzialaren 1996/Ar.C. 765 Epaia,ABP v. Cambio 16). Ildo horretan, Madrilgo Entzutegi Probintzialaren 1993/Ar.C. 722 Epaiak,AGF v. Panorama, onartu zuen zuzenketa-idatzi baten zati bat ez argitaratzea, bertan era honetako esaldiak zeudelako: “egiazkoak ez diren kontuz betetako panfleto hutsa”, “kazetaritzaren errebaleko txutxu-mutxuak”, “doilortasun hutsa”, “libeloa”, “artikulu gaitzesgarria”; eta Nafarroako Entzutegi Probintzialaren 1997/Ar.C. 1468 Epaiak,MIR v. Diario de Navarra, gauza bera egin zuen honako adierazpenak zirela eta: “prentsa horia”, “izenburu mamitsua” edo “erredaktoreak duen nortasun gabezia”.  Zuzenketa-eskubideaz baliatuz ezin bila daiteke hedabideak albistearen beste ikuspuntu bat argitaratzea (adibidez, erabilitako izenburua aldatuz), informazioaren edukia ez denean zalantzan jarri (Madrilgo Entzutegi Probintzialaren 2008/Ar.C. 1599 Epaia,El País v. El Mundo). Behin edo behin auzitegiek adierazi dute albisteak jada zuzenketa-idatzian jasotzen diren egitate guztiak bazituela, ez litzatekeela beharrezkoa izango idatzia argitaratzea (Sevillako Entzutegi Probintzialaren 2012/AR.C 1505 Epaia,Sabino v. ABC).  12.5. ZUZENKETA EGITEKO PROZEDURA ETA HAREN MODULAZIOAK  A) PROZEDURA ARRUNTA  Zuzenketa-eskubidearen Lege Organikoak zuzenketa-eskubidea egikaritzekoprozedura-eredubat jasotzen du. Hori,bereziki, egunero albisteak hedatzen dituzten hedabideetakoinformazioak zuzentzeko da. Hori dela eta, eskema horretan sartzen ez diren kasuentzat aurreikuspen zehatzak zehazten dira:  a) Zuzenketabidaltzeko fasea  Eskubidea egikarituko da hedabidearen zuzendariari zuzenketa-idatzia igorrita. Idatzi hori igorri beharko da zuzendu nahi den informazioa argitaratu edo hedatu eta egutegiko hurrengo zazpi egunetan. Halaber, egiaztatzeko modukoak izan beharko dira idatziaren data eta idatzi hori jaso izana(Zuzenketa- eskubidearen Lege Organikoaren 2. artikuluko 1. atala).  Jarraian azalduko dira zuzenketa bidaltzeko fasearen legezko eskakizun horiek, bai eta horien interpretazio judiziala ere.  1)Epea. Epea bera da kasu guztientzat (informazioa argitaratu edo hedatu eta egutegiko hurrengo zazpi egun), informazioak ukitu duen pertsona bizi den lekua eta horrek haren berri duen unea aintzat hartu gabe. Horrek ez dirudi oso zuzena kaltetuaren egoitzaren (Estatuan bertan edo atzerrian) eta hedabidearen hedapen eremuaren arabera egoera asko egon daitezke eta. EITBko igorpenei eragiten dien maiatzaren 20ko 5/1982 Lege euskaldunak, adibidez, hiru epe bereizten ditu (31. art.): zazpi egun, igorpenak bertaraino iristen direnean, hamabost egun, Estatuko lurraldean bizi denean eta hogeita hamar egun, atzerrian bizi denean.  Argitalpena ez bada egunerokoa (asterokoa, hamabost egunerokoa, hilekoa, eta abar), bidaltzeko epea zenbatzeko argitalpenaren lehenengo eguna izan behar da kontuan, ondorio horietarako argitalpen eta hedapen kontzeptuak bereizi gabe (Madrilgo Entzutegi Probintzialaren 2008/Ar. 47866 Epaia,Ausbanc v. Mi cartera de inversión).  2)Hartzailea. Idatzia“hedabidearen zuzendariari”bidali behar zaio, ez zuzendu nahi den informazioa idatzi duen kazetariari edo hedabideari berari. Baina azken kasu horretan jurisprudentziak ez du eskatzen gehiegizko formaltasunik, eta ontzat eman izan du zehazki zuzendariari zuzendu ez arren (“zure egunkarian argitaratutako artikuluari dagokionez…”) berari zuzendu zaiola uler daitekeenean (Madrilgo Entzutegi Probintzialaren 1992/Ar.C. 306 Epaia,El Patriarca v. Diario 16).  3)Bidaltzeko era. Zuzenketa-eskubidearen Lege Organikoak, idatzia bidaltzeko erari dagokionez, “egiaztatzeko modukoak izan beharko dira idatziaren data eta idatzi hori jaso izana” eskatzen du. Araua, kasu horretan, laburregia da egiatan zenbait dira-eta idatzia bidaltzean egiaztatu beharreko gauzak: bidalketaren epea(eskubidea epe barruan egikaritu dela zehazteko),jaso izana (idatzia argitaratzeko legezko betebeharra sortzeko) etaidatzia jaso deneko data(idatzia argitaratzeko edo hedatzeko epea zehazteko). Bidalitako testuan agertzen den epeak ez du berez egiaztatzen legeak eskatutakoa (Madrilgo Entzutegi Probintzialaren 1992/Ar.C. 306 Epaia,El Patriarca v. Diario 16), idatzia bidali zeneko benetako data beste bat izan daiteke eta.  Zuzendariak eskaera jaso ez izanaren inguruan zalantzarik egon ez dadin, bidalketa egiteko modurik onena sinestamendutako postaz, hartu izanaren adierazpenarekin, edo notarioaren eskakizunarekin da, horrela hiru gauzak bete direla egiaztatzen baita. Posta arruntez, sinestamendurik gabeko postaz, nahiz eta hartu izanaren adierazpenarekin, edo sinestamendutako postaz, baina hartu izanaren adierazpenik gabe, egiten bada bidalketa, adierazitako elementuren bat edo guztiak ez daude bermaturik. Ez dago eragozpenik zuzenketa-eskubidea egikaritzeko “faxa” erabiliz (Bartzelonako Entzutegi Probintzialaren 2001/Ar. 165876 Epea,J. Hendrich v. La Vanguardia). Sistema hori erabiliz gero, data eta faxa hartu izana egiaztaturik daude. Nahiz eta, zehazki, oztoporen bat plantea daitekeen (hedabideak frogatu beharrekoa), besteak beste, testua akatsekin heldu izana, adibidez, hartzailearengana. Kasu horretan, zuzendariak zuzenketa ez argitaratzea erabaki dezake (Pontevedrako Entzutegi Probintzialaren 1994/ Ar.C. 1194 Epaia,JRG eta JMMG v. Faro de Vigo). Epairen batek posta elektronikoz egindako bidalketa onartu du (Asturiaseko Entzutegi Probintzialaren 2002ko ekainaren 3ko Epaia).  Hedabidea publikoa izanik (telebista autonomiko bat) bidalketarako bide gisa onartu da idatzia erakundearen segurtasun-guardiari ematea, horrek jaso eta dagokion epearen zigilua jarri badio. Valentziako Entzutegi Probintzialaren 1995/Ar.C. 2240 Epaiaren esanetan,Valentziako Alkatesa v. Canal-9, badirudi “enplegatu horrek, edo segurtasun-guardiak, idatziak jasotzeko gaitasuna duela, eta horrela egin izan balu, edo ez balitzaio zegokion bidea eman, ez litzateke onargarria izango organismo publiko baten funtzionamendu okerraren ondorioak harengana zuzendu eta arreta jarri dion pertsonaz fidatzen denaren gain erortzea”.  4)Idatziaren izaera. Kaltetuak idatzianberariaz adieraztea zuzenketa- idatziadela (babesten duen legea ere aipatuz) garrantzitsua da, era horretan zuzendariak bere betebeharrak erabat bete ditzan. Izaera hori ez bada bidalitako idatzian azaltzen, hedabidearen zuzendariak zuzendariari eskutitz hutsaz edo korrespondentzia pertsonaltzat har dezake, hau da, hedapenerako legezko betebeharrik gabekoa. Legezko arauketatik beste ondorio bat atera daiteke:filmazio, bideo eta ikus-entzunezko beste euskarri baten bidez egin nahi den zuzenketa ez da onargarria. Badirudi, eskatutako zuzenketaren zati gisa argazkiak erabiltzea ere ez dela onargarria (Valladolideko Entzutegi Probintzialaren 1996/Ar.C. 764 Epaia,D. v. El Norte de Castilla).  5)Luzera.Zuzenketaren hedadurak ez du gaindituko zuzendu nahi den informazioaren hedadura, salbu eta hori erabat beharrezkoa denean(Zuzenketa- eskubidearen Lege Organikoaren 2. artikuluko 2. atala).  b)Hedatu beharra bidalketa fasearen betekizunak betetzearen mende egotea  Eskubidea ez balitz egikaritukoZuzenketa-eskubidearen Lege Organikoaren 2. artikuluan zehaztutakoaren arabera(egitateak, epea, hartzailea, era –data eta hartu izana, informazioaren hedadura ez gainditzea–)legeak adierazitako baldintzetan idatzia hedatzeko betebeharrik ez dagoelaulertu beharko litzateke.  Are gehiago, auzitegiek zuzenketa-idatzia, edo horren zati zehatz bat, ez argitaratzea justifikatu dute, argitaratutakoa errepikatzen duten, hedabideak eskainitako informazioa aberasten edo osotzen ez duten, larderiak edo mehatxuak jasotzen dituzten edo eskerrak hedatzen edo gorazarreko adierazpenak errepikatzen dituzten zuzenketa-idatzien kasuan (Madrilgo Entzutegi Probintzialeko 1999/Ar.C. 1593 Epaia,José Ortiz S.A. v. Telemadrid). Zuzenketa- idatzia ez da aurkeztutako akzio penal eta zibilen berri emateko edo “pozoitze eta desinformazio” kanpainak (abstraktuki) salatzeko bidea (Madrilgo Entzutegi Probintzialaren 1992/Ar.C. 870 Epaia,CLFE v. El País-I). Zuzendariak daukan zuzenketa-idatziaren edukia aldatzeko aukera ere aintzatetsi da, irakurleak berau hobeto ulertzeko beharrezkotzat jotzen duenean (Valladolideko Entzutegi Probintzialaren 1996/Ar.C. 764 Epaia,D. v. El Norte de Castilla).  Zuzenketa-idatzia argitaratutako egitateak ezeztatzera mugatzen bada, horien bertsio disidente bat gehitu gabe, hura ez argitaratzea zilegi da (Bartzelonako Entzutegi Probintzialaren 2011/Ar.C. 1541 Epaia).  Kasu horietan guztietan, ikus daitekeenez,hedabidearen zuzendariakargitaratu behar duenaren gainekonolabaiteko kontroladauka, eta zuzenketa-idatzia luzeegia denean ez ezik, beste kasu batzuetan ere moztu dezake, nahiz etazuzendariaren erabakiaren proportzionaltasuna judizialki kontrola daitekeen.  Zuzenketa-eskatzailea, aldi berean, hedabide bat denean, egitateen zailtasunik gabe bere bertsioa hedatzeko baliabide bat duenez, zuzenketa bidaltzeari buruzko legezko betekizunetara egokitu beharra era zorrotzagoan azter daiteke (Entzutegi Probintzialaren 2009/Ar.C. 203 Epaia,La Sexta v. As).  c) Zuzenketa-idatziahedatzeko betekizunak.  Zuzenketa-idatziak Zuzenketa-eskubidearen Lege Organikoaren 2. artikuluko betekizun guztiak betetzen baditu, hedabidearen zuzendariak hura jasotzen duenean,oso-osoanargitaratu edo hedatu beharko duzuzenketa-idatzia jaso eta hurrengo hiru egunetan.Zuzenketa argitaratu edo hedatuko da zuzendu beharreko informazioa argitaratu edo hedatu zen antzeko garrantziarekin, azalpenik eta oharrik gabe. Zuzenketa argitaratzea edo hedatzeadoakoaizango da beti (Zuzenketa-eskubidearen Lege Organikoaren 3. art.).  1) Zuzenketa argitaratzeko modua eta haren luzera. Bidalitako idatzia argitaratu edo hedatu behar da, baina Zuzenketa-eskubidearen Lege Organikoak ez dio eskatzen zuzendariari zuzendutako albiste edo informazioari zuzenketa hitza berariaz jasoko duen izenburua ezarri beharra, aukeratutako izenburua argia eta adierazgarria izatea nahikoa baita (Madrilgo Entzutegi Probintzialaren 2010/Ar. 124575 Epaia,Sacyr v. El Confidencial Digital).  Ezin argitara daiteke zuzenketa-idatzia albiste baten itxura emanez (Valladolideko Entzutegi Probintzialaren 2007/Ar.C. 1683 Epaia,Esctesa v. El Norte de Castilla). Ez da eskubidea asetzat joko ezta ere zuzenketa- eskatzaileak egitateen bere bertsioa eskaintzeko egindako prentsaurrekoa soilik argitaratzen bada. Idatzia albistetik era autonomoan argitaratu behar da, hedabidean aurreko informazio baten aurka zuzenketa-eskatzaileak idatzizkoa dela adierazi behar da eta ezin barreia daiteke hedabidearen bestelako informazio eta iritzien artean (Ourenseko Entzutegi Probintzialaren 2006/Ar.C. 1897 Epaia,E. v. La Región). Irratiaren kasuan, onargarria da idatzia irakurri aurretik Zuzenketa-eskubidearen Lege Organikoa betetzeko egiten dela adieraztea, gure ordenamenduan zuzenketa-eskubidea zertan datzan azalduz (Madrilgo Entzutegi Probintzialaren 2010/Ar.C. 1208 Epaia,Narciso v. Ser). Ez dago legezko eragozpenik ezta ere oihal atzeko ahots bidez,off-ean azaldutako ahotsa deritzona, zuzenketaren zati bat irakurtzeko (Madrilgo Entzutegi Probintzialaren 2010/Ar.C. 1208 Epaia,N. v. Ser).  Zuzenketaren hedadurak zuzendu nahi den informazioaren hedaduragaindituko ez dueneko ideiariegiten zaion aipuak arazoak ekar ditzake “salbu eta hori erabat beharrezkoa denean” gehitzen duelako. Zuzenketaren luzerak ez badu gainditzen albistearena ez da arazorik egongo:argitalpena oso-osoa izango da. Edonola ere, legeak ez du adierazten nork baloratu behar duen “beharrezkotasun hori”, eta horrek, oro har epaileek ebatzi beharreko gatazkak sortuko ditu.  2)Epe arrunta: zuzenketa-idatzia jaso eta hurrengo hiru egunetan. Antzeko garrantzia bermatzeko hedabideak zuzenketaren epea ez badu betetzen (adibidez, idatzia igande batean argitaratzeko, hedabideak hedadura handiagoa duelako, idatzia jaso eta laugarren egunean argitaratzen da) Zuzenketa-eskubidearen Lege Organikoa ez litzateke beteko (Valentziako Entzutegi Probintzialaren 2004/Ar. 13271 Epea,A. v. Levante).  3) Antzeko garrantzia. Hedabideek legezko betebehar hori –zuzenketari aurre egiteko debekuarekin (azalpenak eta oharrak sartuz)–ez dute sarri betetzen.  Antzeko garrantziak, epai askok adierazi dutenez,zuzenketaren alderdi formalei eragiten die: iraupena eta luzera, azalean dagoen ala ez (Gironako Entzutegi Probintzialaren 2008/Ar.C. 931 Epaia,Piscinas Poliéster SL v. Diari de Girona); atala, orrialdea bikoitia ala bakoitia den, atalaren barruko orrialdea, tipografia, zutabe bat edo bi (Sevillako Entzutegi Probintzialaren 1999/Ar.C. 1221 Epaia,FJEP v. Sevillako ABC); proportzio eta tamainari begira antzeko izenburuak (Sevillako Entzutegi Probintzialaren 1992/Ar.C. 1637 Epaia,JRP eta beste batzuk v. Diario 16); tamaina edo proportzio txikiagoko grafia, tintaren intentsitatea, hizkien tamaina (Sevillako Entzutegi Probintzialaren 1994/Ar.C. 1505 Epaia,FDG v. Diario 16); hizki mota (Bartzelonako Entzutegi Probintzialaren 2009/Ar.C. 1646 Epaia,Mediapro v. El País), are kaltetuaren argazkia argitaratzea zuzendutako albistean horrela egin bazen (Valentziako Entzutegi Probintzialaren 2001/Ar.C. 666,Ribarrojako Alkatea v. Levante) edo albistearen objektua denaren argazkiarena (soineko baten diseinua beste pertsona bati egoztea, Sevillako Entzutegi Probintzialaren 2010/Ar.C. 1421 Epaia,Estíbaliz v. Hola).  Zuzenketa idatzia argitaratzeko“Zuzendariari Eskutitzak” atala erabiltzea ez da beti egokia zuzentzen den albistearen antzeko garrantziaren betekizuna bermatzerakoan (Sevillako Entzutegi Probintzialaren 1992/Ar.C. 1637 Epaia,JRP eta beste batzuk v. Diario 16;Malagako Entzutegi Probintzialaren 2004/Ar.C. 1130 Epaia,LM eta beste batzuk v. El País). Nafarroako Entzutegi Probintzialaren 1997/Ar.C. 1256 Epaian,IRB v. Egin, auzitegiak ez zuen onartu antzeko garrantzia hori bermatzen zenik, zuzenketa iritzi-atalean argitaratu zelako, albistea informazioari zuzendutako orrialdeetan zegoen artean; are gehiago tipografiaren arteko ezberdintasunak badaude eta edukia adierazten duen izenbururik ez badu (nahiz eta Zuzenketa-eskubidearen Lege Organikoak zuzenketa-idatzia argitaratzeko betebeharra bakarrik ezartzen duen, ez hari izenburua jartzekoa edo antzeko informazio-tratua ematekoa, garrantziari dagokiona izan ezik). Inolaz ere ezin daiteke onartu zuzenketa-idatziaren argitalpenak argitaratutako albistearen informazio-garrantzia baino handiagoa izan beharra, hau da, garrantzia “handiagoarekin” (ez antzekoarekin) argitaratu nahi izatea. Kazetaritza-logikaren aurka doa tipografia handiarekin zuzentzea eta egunkariak hedadura handiena duen egunean argitaratu nahi izatea (Sevillako Entzutegi Probintzialaren 1999/Ar.C. 1221 Epaia,FJEP v. Sevillako ABC), zuzendutako albistearen baldintzak horiek direnean izan ezik.  Auzitegiek sarri ulertu izan dute antzeko garrantzia ezin uler daitekeela zentzu tekniko zehatzean(atal bera, orrialdea, zutabe kopurua, eta abar), bide horretatik albistearen oihartzun berberera heltzeko, albistearen alderdi guztiak agortuko ez zituen perituen froga konplexua egitea beharrezkoa izango litzateke eta.Horren aurrean antzeko garrantzia “zentzu soziologikoan” ulertzea proposatu da(informazio-askatasunaren eta ohorerako eskubidearen arteko gatazketan gertatzen den antzera), honako hauek aintzat hartuz: a) kaltetuaren nabarmentasun pertsonala; b) gizarte-estimuan albiste okerrak izan duen eragin zuzena edo zeharkakoa; eta c) albisteak kaltetuari egiten dion aipua, funtsezkoa edo bigarren mailakoa (Madrilgo Entzutegi Probintzialaren 1993/Ar.C. 136,AGA eta JGH v. El País).Zenbait organo judizialek malguagoak diren antzekotasun irizpideak erabiltzen dituzte, ez baitute eskatzen albistea argitaratzeko moduaren eta zuzenketarenaren arteko erabateko berdintasuna. Horrela, zuzenketa bat iritzi orrialdeetan argitaratzea onartu izan da albistea eguneroko gune finko batean argitaratu arren (zuzenketaren argitalpen berdina egin izan balitz orrialdearen edukia eta formatua aldatuko lirateke). Aldi berean, honako hau adierazi izan da: “laugarren orrialdeak hirugarrenak baino informazio-eragin txikiagoa duela iritzi subjektiboa edo frogatu gabeko baieztapena da” (Leongo Entzutegi Probintzialaren 1994/Ar.C. 2497 Epaia,Diputazio Probintziala v. Diario de León). Zenbait epairen arabera, “antzeko garrantzia” interpretatzerakoan ez da ulertu behar berbera, legezko testuak eskatzen ez duena, baizik eta zuzendu beharreko albistearen izaeraren arabera egokiena dena. Bereziki, albistea portadan argitaratu bada, zuzenketa- eskatzailearen helburua ezin izango da izan zuzenketa ere han agertzea. Enpresa-kutsuko beste gogoeta batzuk alde batera utzita, aldizkarienportadaren edukia, argitalpenaren aldizkakotasuna kontuan izanda, albiste nabarmenenaren arabera bat edo beste izango daeta, kasu honetan gertatzen denez, egunkari bati buruz ari bagara, hedabidearen zuzendariarentzat egun horretan garrantzitsuenak diren albisteak izango dira portadan toki nagusia izango dutenak. Kasu honetan, antzekotasuna aseko litzateke zuzenketa albistea argitaratu zen atal berean argitaratuko balitz (Madrilgo Entzutegi Probintzialaren 2011/Ar. 674 Epaia,Álvarez Cascos v. Público).  Hedabide digitalen kasuan, antzeko garrantzia albistearen eta zuzenketaren esteka edo hiperbinkuloek antzeko tratua (hizki mota, atalak, ikusi ahal izateko aukera, eta abar) eta berdintasun baldintzetan sarbidea izatearen arabera zehaztuko da (Madrilgo Entzutegi Probintzialaren 2010/Ar. 124575 Epaia,Sacyr v. El Confidencial Digital).  4) Azalpenak eta oharrak sartzeko debekua. Konstituzio Auzitegiak zuzenketa- idatzia argitaratu beharrak ez duela hedabideak jatorrian argitaratutako informazio berresteko edo hura baieztatzen duten datu guztiak gehitzeko eta hedatzeko ahalmena mugatzen baieztatu badu ere (KAE 168/1986,Mercorsa v. Tiempo), legeak jasotzen duen azalpenak eta oharrak egiteko debekuari aipuak gaitasun haiei nolabaiteko murrizketak ezartzen dizkio. Hau da,berrespen edo egiaztatze horiek ez dira zuzenketa-idatziaren ondoren agertu behar (eskuarki betetzen ez dena, sarri idatzi horien ondoan “Erredakzioaren nota” edo “Addenda” bat azaltzen da eta). Nafarroako 1996/Ar.C. 2280 Epaiak dioen bezala,JLBA v. Diario de Navarra, “informatzailearen tesi edo bertsioaren iruzkina edo berrespena, zuzenketa hedatzeko erabilitako bidea alde batera utzirik egin behar da, hari egindako azalpena edo oharra aintzat hartu gabe, eta are gutxiago zuzenketa-idatziaren ondoren”. Gezurtatze bat argitaratzea ez da bateragarria ezta ere Zuzenketa-eskubidearen Lege Organikoaren betekizunekin (Valladolideko Entzutegi Probintzialaren 2007/Ar.C. 1683 Epaia,Esctesa v. El Norte de Castilla). Zuzenketa-eskubidearen Lege Organikoak hirugarren pertsonen azalpenak ere debekatzen ditu, ez, aldiz, hedabide, zuzendari edo erredaktoreenak (Zaragozako Entzutegi Probintzialeko 1996/Ar.C. 1847 Epaia,VCP c. Heraldo de Aragón). Azalpentzat hartu dirazuzenketaren testuan tartekatu izan diren“ziurtatu du”, “azpimarratu du” edo “gogorarazi du” modukoadierazpenak; horien irispen bakarra irakurleria zuzenketa-eskatzailearen bertsioa dela ohartaraztea izanik, erabat bazter daitezke. Behin eta berriz era horretako azalpenak erabiltzen badira, badirudi zuzenkea-eskatzaileak dioena ez dela fidagarria edo erabat subjektiboa dela, eta horrek igorri nahi den bertsioari balioa kentzen dio (Gironako Entzutegi Probintzialaren 2008/Ar.C. 931 Epaia,Piscinas Poliéster SL v. Diari de Girona).  Beste kasu batzuk arazotsuagoak dira:zuzenketaren ondoan haren bertsioa ezezten duen zutabe bat argitaratzen bada, hau da, formalki idatzitik banandurik, iritzi artikulu edo albiste gisa? Eta hori beste orrialde batean agertzen bada?Madrilgo Entzutegi Probintzialaren 2010/Ar.C. 1208 Epaiak,Narciso v. Ser, zuzenketa bat kontrako ildoa defendatzen zuen beste idatzi baten irakurketaren ondoren irakurtzea onartu zuen, eta, gainera, irrati-programa batean zuzenketa- eskatzaileak, zuzenketa irakurri eta gero, berriketakideek gai horri buruz ez eztabaidatzea edo hitz egitea ezin duela eskatu baieztatu zuen. Madrilgo Entzutegi Probintzialaren 2011/Ar. 674 Epaian ere,Álvarez Cascos v. Público, baieztatu zen Lege Organikoak debekatzen dituen azalpenak eta oharrak zuzenketaren testuari berari, barneki, eragiten dietenak direla. Zuzenketaren testutik kanpo egiten diren azalpenak, horien xedea zuzenketa nola heldu den adieraztea edo komunikatzea eta testuinguruan kokatzea denean, ez daude debekaturik (azken epai horrek dioenez).  5) Doako izaera. Doakotasunak bi zeregin ditu: iragarkien kostu baliokidea izango duen argitalpenaren ordainketa ekiditea (bestela, zenbait informazioaren zuzenketa oso zaila, edo are ezinezkoa, izango baitzen) eta, horren ondorioz, oinarrizko eskubide horren egikaritzan herritar guztien berdintasuna bermatzea.  B) EZ-OHIKO PROZEDURAK  Zuzenketarako prozedura arrunta, zenbait kasutan, euren informazio-ezaugarriak direla eta, zehaztutako epeak edo ezaugarriak bete ezin dezaketen kasuetara egokitu behar da.  a)Aldizkakotasun ezberdineko kasuak.  Zuzendu beharreko informazioa aldizkariren batean hedatu bazen, etaaldizkari horren aldizkakotasunak ez badu ahalbidetzenzuzenketa hiru eguneko epean zabaltzea, zuzenketa aldizkariarenhurrengo zenbakianargitaratuko da (Zuzenketa- eskubidearen Lege Organikoaren 3. artikuluko, 2. atala). Hori zenbait kasutan egokia izan daiteke (adibidez, astekari edo hileko aldizkariak), baina beste batzuetan (batez ere argitaratzeko epeak oso luzeak badira eta inguruabarren arabera) hobe litzateke beste alternatiba batzuk ezartzea (informazioa talde bereko beste hedabide baten argitaratzea –“El País”-en urtekariaren zuzenketa–; edo liburu edo urtekari bat argitaratzean orri zuzentzaile bat sartzea –horien aurrean eskubidea egikaritu ahal dela onartzen bada–).  b)Irrati- eta telebista-saioak.  “Zuzendu beharreko albistea edo informazioairrati- edo telebista-saioren batean hedatu bazen, eta, emanaldiaren elkarrekikotasunarengatik, irrati- edo telebista-saio horretan ezin bada zuzenketa zabaldu hiru eguneko epean, zuzenketa-eskatzaileak hiru eguneko epe horretan zuzenketa antzeko ikus-entzule kopurua eta garrantzia dituen saio batean hedatzea galdatu ahal izango du” (Zuzenketa-eskubidearen Lege Organikoaren 3. artikuluaren, 3. atala).  Kontuan izan behar da azaldutakoa zuzenketa egin nahi duenaren esku dagoela, hark –nahiago badu– zuzenketa hurrengo saioan hedatzea erabaki baitezake: berak baloratu beharreko zerbait da. Gainera, ikus-entzule kopurua eta garrantzia ez dira termino kuantitatiboetan soilik baloratu behar (ikus-entzuleen indizeak), baizik eta kualitatiboan ere (saioaren izaera –EITBren maiatzaren 20ko 5/1982 Lege euskaldunak adierazten duen eran: igorpen mota, zein hartzaileengana zuzentzen den, ordutegia, eta abar).  c) Zuzenketa-eskubidea hauteskunde-aldietan.  Zuzenketa-eskubidearen egikaritza hauteskunde-aldietan Hauteskundeen Erregimen Orokorra arautzen duen Lege Organikoaren 68. artikuluan bereziki arauturik dago. Honako egoera honetan aplikatuko da:hedabideek hauteskundeetara aurkeztuko diren alderdi, federazio, koalizio edo elkarteetako hautagai edo buruak aipatzen dituzten egitateak hedatzen dituztenean, eta horiek ez zuzenak direla eta hedapenak kalte egiten diela uste dutenean, bereziki hauteskunde- kaltea. Kasu horretan, Zuzenketa-eskubidearen Lege Organikoak jasotzen duen zuzenketarako prozedura arruntaren berezitasun nagusia honako hau da: zuzendu nahi den informazioa hedabide batean hedatu bazen, etahedabide horren aldizkakotasunak ez badu ahalbidetzen zuzenketa hiru eguneko epean zabaltzea, hedabidearenzuzendariak bere kontura argitarazi beharko du, hiru eguneko epean, gune bereko eta antzeko hedadura duen beste hedabide batean.  12.6. ZUZENKETA-ESKUBIDEAREN BERME JUDIZIALA ETA BERE MUGAK  A) AKZIO JUDIZIALA ETA EPEA.  Zuzenketaez bada argitaratzen(zuzendariak nahiz arduradunak berariaz jakinarazita ala ez)edo legeak eskatzen dituen baldintzak errespetatu gabe argitaratzen bada(epea, forma, luzera, garrantzia, eta abar), kaltetuak zuzenketa-akzioaz balia daiteke ez betetzea gertatu etahurrengo zazpi egunetan (epea zenbatzen noiz hasi behar den zehaztea ez betetzearen arrazoiaren mende egongo da),lehen auzialdiko epailearen aurrean. Demandatua zein izan behar den, zuzendaria bakarrik edo bera eta enpresa aldi berean, inguruko jurisprudentzia ez da baketsua (Madrilgo Entzutegi Probintzialaren 2010/Ar.C. 1507 Epaia,Total España v. El Economista), nahiz eta kasuren batean hedabidea soilik demandatzea ere onartu den (Nafarroako Entzutegi Probintzialaren 1997/Ar.C. Epaia,M. v. Diario de Navarra). Eskumena duen lehen auzialdiko epailea zuzenketa- eskatzailearen egoitzakoa edo hedabidearen zuzendaritza dagoen tokikoa izango da (Zuzenketa-eskubidearen Lege Organikoaren 4. artikuluaren azken aipamena).  B) HITZEZKO EPAIKETA ETA ERREKURTSOAK.  Demanda onartzen bada, epaileak hitzezko epaiketara deituko dituzuzenketa- eskatzailea, hedabidearen zuzendaria edo horien ordezkariak;hitzezko epaiketaegingo da eskaria egin etahurrengo zazpi egunetan(lau egunetan zuzenketa hauteskunde-aldian egiten bada, Hauteskunde Erregimen Orokorraren Lege Organikoaren 68. artikuluaren arabera). Bertan frogaldia egingo da, eta ez da beharrezkoa abokatu edo prokuradorerik.  Epaiketa Auzibide Zibileko Legeak hitzezko epaiketetarako zehazten duenaren arabera egingo da. Baina Zuzenketa-eskubidearen Lege Organikoan zenbait berezitasun jasotzen da: a) epaileak bere kabuz eskatu ahal izango dio demandatuari epaitutako informazioa, horren grabazioa edo idatzizko erreprodukzioa igorri eta aurkeztea; b) egokiak izan eta berehala gauza daitezkeen frogak bakarrik onartuko dira; c) epaia emango da epaiketa-egunean bertan edo hurrengo egunean.  Epaiakeskatutako zuzenketa egin behar den onartu edo ukatu, besterik ez du egingo, eta hondoari buruzko auziak ez ditu konponduko, horiek bere unean dagozkion demandak edo kereilak aurkezten badira (irainak, kalumniak, difamazioa, eta abar) ebatziko dira eta. Epaiak zuzenketa ukatzera edo hura argitaratzea edo hedatzea agintzera mugatuko da, Zuzenketa-eskubidearen Lege Organikoaren 3. artikuluan aurreikusitako forma eta epeetan. Epeak epaia jakinarazten denetik zenbatuko dira. Epai horretan eskaera osoki ezetzi zaion alderdiari kostuen ordainketa egotziko zaio (Zuzenketa-eskubidearen Lege Organikoaren 6. artikuluaren 2. atala).  Ordenamenduak ez ditu aurreikusten Zuzenketa-eskubidearen Lege Organikoa ez betetze hutsa dela-eta zigorrik edo erantzukizun zibilik, nahiz etaIkus- entzunezko 7/2010 Legeak, irrati- eta telebista-kateen kasuan, Ikus-entzunezko Hedabideen Estatuko Kontseiluak ebatzi beharko duen dagokionzigor- espedienteaizapidetu eta gero (hau da, Zuzenketa-eskubidearen Lege Organikoak aurreikusten duen epaiketa ez den beste espediente batean), (irratien kasuan) 50.000 euro eta (telebisten kasuan) 100.000 artekoisunak jartzeko aukerajasotzen duen.  Arazo bakarra zuzenketa argitaratzeko epea ez betetzea bada, epairen batek birrargitaratzea salbuetsi du, hori oraindik epez kanporago egongo baitzen. Horrek konponbide egokirik gabe uzten ditu era horretako ez betetzeak (Valladolideko Entzutegi Probintzialaren 1996/Ar.C. 764 Epaia,D. v. El Norte de Castilla).  Epailearen epaiaren aurkaEntzutegi Probintzialaren arrean errekurtsoa jar daiteke(baina ondorio bakarrarekin, hau da, ezin eten daiteke hartutako erabakia) jakinarazpena jaso eta hurrengo bost egunetan (Zuzenketa-eskubidearen Lege Organikoaren 8. art.). Auzialdiko auzitegiaren erabakia zuzenketa ez argitaratzea izan bazen eta Entzutegi Probintzialak apelazio-errekurtsoa onesten badu, azken epai horren betearazteak, ebazpen judizialen batek adierazi duen bezala, erabilera urria izan dezake, jatorrizko informazioa argitaratu zenetik igarotako denbora aintzat hartuz (Valentziako Entzutegi Probintzialaren 1995/Ar.C. 2240 Epaia,Valentziako alkatesa v. Canal-9). Zuzenketa-prozedura judizial baten baitan kasazio-errekurtsoaren bidezAuzitegi Gorenera jotzeko aukera berariaz bazterturik dago(AGA 1998/Ar. 6842,Ekdosis eta beste argitalpen batzuk; AGA 1998/Ar. 7230,JMCD), babes-errekurtsoaren bidez Konstituzio Auzitegira jotzea posible bada ere.  C) EPAI JUDIZIALAREN BALIOA ETA EPAILEAREN BOTEREEN MUGAK  Zein da erabaki judizialaren balioa?Zer da lehen auzialdiko epaileak egiaztatu behar duena alderdietako bati arrazoia emateko: formazko kontuak ala informazioaren edukia?Konstituzio Auzitegiaren abenduaren 22ko 168/1986 Epaiak,Mercorsa v. Tiempo, konpondu du gai hori. Aldizkariak zuzenketa ez zuela argitaratuko erabaki zuenean, bere ustez, egiazko albisteak zuzendu nahi zituelako, Konstituzio Auzitegiak honako hau baieztatu zuen:     1. Zuzenketa-eskubidea kaltetutakoak, informazio batek bere ohorearengan edo       bestelako eskubide edo interes legitimoengan edozein kalte prebenitzeko       edo galarazteko bere esku duen baliabidea da. Bi ezaugarri dituen       prozedura da:premia eta azkartasuna.     1. Azkartasunak epailea salbuesten du informazioaren eta zuzenketaren       egiazkotasunaren ikerkuntza osoa egitetik, eta “gerora egiara egokitzen       ez den zuzenketa-idatzia hedatzea inposa dezake”. Horrek ez du       Konstituzioaren 20. artikulua gutxiesten, “ezta zuzendu den informazioa       egiazkoa eta egitateen errealitatera egokitzen dena denean”. Ezin ahaztu       daiteke ordenamenduak dagozkion akzio penal eta zibilak eskaintzen       dituela, eta horien egikaritza dagozkion prozeduretan argitaratu edo       hedatu diren egitateen egia ikertzeko bide egokiak direla. Akzio horien       bidez egitateen edo informazioen ziurtasuna edo faltsutasuna argitu ahal       izango da (KAE 99/2011 ekainaren 20koa,Guardia Zibilaren agentea v. El       Mundo).      1. Era horretan, “zuzenketa-akzioa onesten duen ebazpen judizialak ez du       erabat bermatzen demandatzaileak aurkeztutako egitateen bertsioaren       egiatasuna, eta ezin dezake, argia denez, gauza epaituaren ondorioa sortu       ondoren egin daitekeen egitateen ikerkuntza prozesalarenganako”.       Zuzenketa argitaratzea agintzen duen erabaki judizialak ezin dezake haren       egiazkotasuna egiaztatu.      1. Zuzenketa-eskubideak bermatzen duena “argitaratutako egitateen beste       bertsio batera sarbidea”da. Horrek, Konstituzioaren 20. artikuluak       babesten duen “taldeak daukan egia bilatzeko interesaren alde egiten du       kalte baino gehiago”.      1. Zuzenketa-eskubidearen Lege Organikoak aurreikusten duen parte hartze       judizialak, ez dituorgano judizialak“erreklamazio baten hartzaile mutu       eta hutsean bihurtzen”, horiekzuzenketaren legezko erregulartasunaren       kontrola egikaritzenbaitute, ez bakarrikepeari eta kanpo       formaridagozkionak, baizik eta baita bere edukiaegitateetaramugatzen dela       ere, egitate horien barruan kaltetuaren interesei eragiten dietenak       bakarrik kontuan hartuz. Are gehiago, legeak zuzenketa arbuiatzeko aukera       ematen die epaileei, argi eta garbi desegokiak direndemandak ez onartuz,       zuzendu nahi den informazioa “egia dela argi dagoenean” edo zuzenketa-       idatziak “ez duenean egiazkotasunik edo ezin badio demandatzaileari       kalterik eragin”. Ez kasu batean ez eta bestean ere epaileak ez du       zehatz-mehatz egia ikertzeko betebeharrik.  Horrela aplikatu dute auzitegi arruntek (“argitaratutako bertsioaren egiazkotasuna argia denean, judizialki egiaztatu delako, ezagutza publikokoa delako, edo antzeko beste inguruabarrak direla eta, edo, aurkako zentzuan, zuzenketa-eskatzailearen bertsioak ez duenean egiazkotasunik, zentzugabea, arbitrarioa edo apetatsua delako, argi dago epaileak demanda arbuia dezakeela”, Madrilgo Entzutegi Probintzialaren 1992/Ar.C. 1295 Epaia,CLFE v. El Páis- II).Egitateen gutxiengo egiazkotasuna egiaztatzeko betekizun horrek zenbait arazo planteatzen du, Zuzenketa-eskubidearen Lege Organikoak diseinatutako prozedura judiziala ez baitago informazioaren benetako egiazkotasunera zuzendurik. Horregatik, doktrinaren zati batek adierazi du epaileek arretaz jokatu behar dutela zuzenketen argitalpenak arbuiatzerakoan, bereziki, informazioaren faltsutasun edo zehaztasun ezaren berri judizioz kanpoko elementuetatik dakitenean. Konstituzio Auzitegiak adierazi duenez “zuzenketak argitaratutako informazioaren eta egiaren arteko nahasketa arriskua gutxitzen du, posible baita egiazko informazioa, ardura profesionalak eskatzen duenaren arabera, azkenean okerra edo faltsua izatea. Horregatik, ikerkuntza penal batera eraman dezaketen egozteak gauzatzen direnean ere (…) kaltetuak kontraesanerako eskubidea mantentzen du. Informazio publikoaren eremuan kontraesanerako eskubide horren egikaritzak bere bidea topatuko du oraindik egiazkotasun prozesalaren judizioa gainditu ez duen berri bat zuzentzeko eskaeraren bitartez” (KAE 99/2011, ekainaren 20koa,Guardia Zibilaren agentea v. El Mundo).  Konstituzio Auzitegiaren baieztapen horren ondorioz, hedaduraz, badirudizuzenketaren kontrol funtzio hori hedabidearen zuzendariak berak egin dezakeela aurreko prozedura-fasean, dagozkion inguruabarrak daudela uste badu. Noski,jarraian, hartutako erabaki horren arrazoizkotasuna eta legezkotasunari buruzepaileak egin dezakeen kontrola baztertu gabe. Horren arabera, bide judizialean zuzendariaren erabakia ez onargarritzat jo daiteke, zuzenketaren argitalpena nahitaezko bilakatuz.                                                                             190 
