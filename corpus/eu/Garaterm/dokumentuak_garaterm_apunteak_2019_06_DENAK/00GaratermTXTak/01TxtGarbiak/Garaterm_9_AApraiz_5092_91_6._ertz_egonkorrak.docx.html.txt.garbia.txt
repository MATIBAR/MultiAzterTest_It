           ERTZ EGONKORRAK Ertz egonkor bolkaniko eta ez bolkanikoak definitu ERTZ EGONKOR BOLKANIKOAK ERTZ EGONKOR EZ-BOLKANIKOAK EDO HIPERLUZATUAK Ertz egonkorretan pilatzen dira kontinenteetan higatu eta ozeanoetaraino garraiatutako sedimentu guztiak. Sedimentu-pilaketa izugarri hauek, sarritan 5- 10 km bitartekoak, arazoak sortzen dituzte azpiko lurrazala aztertzeko orduan, eta zalantza eta eztabaida ugari izan da kontinente- eta ozeano-lurrazalaren arteko trantsizioa nola ematen den azaltzean. Azken urteetan aldiz, ertz egonkor ez-bolkanikoetan burututako errefrakzio- eta erreflexio-sismikoaren zehar-ebaki eta zundaketek asko lagundu dute arazoa argitzen. Hauetan lortutako berrikuntza nagusiak bi izan dira: (1) hamarka edo ehunka kilometrotan zehar hedatzen den izugarri mehetutako kontinente-lurrazala eta kontinente-azpiko mantuko aztarnen agerpena eta (2) basamentuaren gainako detachment-failen eta rift-garaiko zein rift-osteko sedimentuz estalitako bloke aloktono estentsionalen behaketa. Mota honetako ezaugarriak behatu dira Iberiako ertz Atlantikoan, Newfoundlandeko, hego-Amerikako, Australiako zein Itsas Gorriaren iparraldeko ertz egonkorretan. Era berean, Alpeetan zein Pirinioetako mendebaldean kartografiatu ahal izan dira mota honetako ertzak. Ertz egonkor ez bolkanikoek antzeko egitura erakusten dute, nahiz eta bakoitzaren bilakaera magmatikoan, estrukturalean zein sedimentarioan desberdintasunak egon. Kontinentetik ozeanorantz abiatuta ondorengo eremuak bereiz daitezke hiperluzatutako ertz batean (A. Ird): proximal, necking, hipermehetutakoa, mantua azaleratzen duena eta ozeanikoa. Eremu hauek sorrarazten dituen estentsioa polifasikoa da, azkeneko apurketatik gero eta hurbilago kokatzen delarik. Beraz, eremu hauek ertz egonkor ez-bolkanikoen bilakaera-urratsak adierazten dituzte Proximaleremua. Eremu honetan rift-egiturarekin lotutako litosferaren zein lurrazalaren mehetzea oso txikia da edo ez da somatzen. Sor daitezkeen estentsio-egiturak faktore oso txikia duten graben edo half-graben egiturak baino ez dira. Eremu honetan meta daitezkeen sedimentuak ingurune kontinental edo oso sakonera txikikoak dira eta rift-osteko sekuentziek ez dute agradaziorik erakusten. Gaur eguneko ertz egonkorretan eremu hau kontinente- plataformari dagokio. Aldiz, orogeno baten ostean orogenoaren kanpo aldean aurki daiteke, sarritan foreland arroen azpitik. Neckingeremua. Litosfera eta lurrazalaren mehetzea domeinu honetan nabarmentzen hasten da. Ozeanorantz sedimentuen metaketarako sortzen den espazioa gero eta handiagoa da, basamentuaren gaina progresiboki hondoratu egiten da eta bat dator Mohoaren gorakadarekin, ozeanorantz ezpal baten geometria garatuz. Geomorfologikoki kontinente-ezpondarekin bat dator. Ozeanoranzko muga kontinente-lurrazal osoa hauskor bihurtzen denean kokatzen da. Muga honetatik alde batera eta bestera kontinente-lurrazalak oso era desberdinean jokatzen du deformazioaren aurrean. Necking eremuan kontinente-lurrazalaren goiko aldeak portaera hauskorra duen bitartean eremu sakonagoetan ezaugarri moldakorrak dira nagusi. Aldiz, hipermehetutako eremuan kontinente lurrazal osoak portaera hauskorra erakusten du, horrela zenbait failek lurrazal osoa zeharkatu eta mantuan barnera daitezke. Bloke kulunkatuen geometriak zein basamentuaren gainan sustraitutako detachment failak ikus daitezke. Sekuentzia sedimentarioek onlap egiturak erakusten dituzte kontinente alderantz. Arrunta da eremu honen gainetik sistema sedimentario deltaikoak edo sistema grabitazionalak barnera ditzaketen malda- fazieak aurkitzea. Sedimentuz estali gabeko ertz egonkorretan eremu honek adierazten du ozeanoetako sakonera txikietatik sakonera abisaletarako trantsizioa. Hipermehetutako_eremua. Eremu honetako kontinente-lurrazala gehien jota 10-15 km lodi da eta accomodation space handia garatzen du. faktore handiko zein txikiko tarteak txandakatzen dira, lehenengoetan half-grabenak eta bigarrenetan hiperluzatutako sag-arroak garatzen direlarik. Detachment-failen bitartez lurrazalaren erdiko eta beheko arrokak azaleratzen dira sarri. Eremu honetako sekuentzi sedimentarioa sedimentuen jatorriaren eta bertara iritsitako sedimentu-kopuruaren araberako da, baina gehienetan agradazio-sekuentzia lodiak edota itsas-sakoneko sekuentzia sedimentarioak dira.      G. irudia. Akrezio-prisma eta subdukzio-urratsa (Santoniar-Canpaniarretik  Eozenora) Bizkaiko Golkoko eta Pirinioetako rift sistemetan. Euskokantauriar      arroan zehar eta Pirinioetan zehar egindako zehar-ebaki eskematikoak.  
