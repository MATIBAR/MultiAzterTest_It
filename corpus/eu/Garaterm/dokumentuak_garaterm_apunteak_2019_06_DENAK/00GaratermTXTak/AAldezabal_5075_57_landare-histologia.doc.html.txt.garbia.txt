    1. Landare-zitologia —Pareta zelularraren garrantzia: • Definizioa: landare-zeluletan mintz plasmatikoa inguratzen duen geruza zurruna. Gogoratu animali zelulek ez dutela paretarik. Lodieraz oso aldakorra izan daiteke, landare-zelulak betetzen duen funtzioaren eta adinaren (hazkunde- fasearen) arabera. • Funtzioak: (1) Landare-zelularen protoplastoaren tamainua mugatzea; honela, bapateko ur-sarrera baten ondorioz gerta daitekeen bakuolen bolumenaren handipenagatiko zelulare-apurketa ekiditea lortzen da. (2) Funtzio espezifikoak eta premiazkoak zelulen eta ehunen superbizipenerako: alde batetik, substantzien zurgapen, garraio eta jariapenean parte hartu; bestetik, iharduera lisosomiko eta liseriketa zelularrerako leku fisiko gisa jokatu. • Konposaketa: oso konplexua: laburbilduz: (1) Erdiko xaflaedolamina(substantzia pektikoz osotua); zelularteko substantzia ere ba deritzo. Landare-zelula guztien paretan aurkitzen da. (2) Pareta primarioa; osagai nagusiazelulosada (egiturazko polisakaridoak), pareta zelularraren arkitektura determinatzen duena. Zelulosazko mikrozuntzakhemizelulosaetapektinaz txandakatuta ageri dira; azken biekmatrizaosotzen dute.Glikoproteinakere ba daude. Osagai pektikoak malgutasuna edo plastizitatea ematen dio paretari, eta beraz landareen hazkundearen luzapen- edo elongazio-prozesuan zehar zelula teinkatzea (estiratzea) baimentzen du. Pareta primarioak, lodiera irregularra du (ez uniformea) eta bertan komunikazio-puntuak (punteadurak) ezartzen dira eta maila honetan zelulen arteko konexioak topatu:plasmodesmoak. Hauek zelulen arteko substantzien garraioa baimendu. (3) Batzutan, zelula heldutakoan (hots, hazkunde zelularra geratu denean eta pareta primarioak bere luzapena amaitu duenean), pareta sekundarioaager daiteke: berau, pareta primarioaren barnekalderantz garatzen da. Egitura:zelulosapareta primarioan baino ugariagoa da, baina ez dago substantzia pektikorik ez eta glikoproteinarik; matrizahemizelulosaz eratua. Zurruna da beraz eta nekez deforma daiteke. Sarritan, 3 geruza bereiz daitezke (S1, S2, S3), euren arteko desberdintasuna mikrozuntzen orientazioan datzalarik. Arruntki, lignina topa daiteke zurezko landareen paretan. Zelula espezializatuetan garrantzitsua da: sendotze-funtzioa eta uraren garraioa betetzen duten zeluletan nabarmenki garatu; orokorrean, pareta sekundarioaren garapena amaitutakoan, zelula horien protoplastoa hil egiten da. Lignifikazioa: batzutan pareta zelularraligninaz(fenilpropanozko polimeroa, tarteka eraztun fenolikoak dituen polisakaridoa) hornitzen da, zurruntasuna emanez: lignina, zelulosazko zuntzak elkarlotuz kokatzen da eta amilasa entzimen aktibitatea eragozten du, zelulosaren katalisia motelduz. Lignifikazio-prozesua erdiko xaflan hasten da eta ondoren pareta primario eta sekundariora hedatzen da. —Landare-zelulak: Zelula-mota desberdinak topa daitezke kormofitoetan: 1.Zelula meristematikoak: etengabe zatitzeko eta hazteko ahalmena dutenak. Erdiko xafla eta soilik substantzia pektikoz osoturiko geruza fin bat dute pareta zelular primario gisa. Beraz, landareen hazkundearen erantzule nagusiak dira. 2.Zelula parenkimatikoak: oso gutxi desberdintzatuta daude, bertan soilik pareta zelular primario fina dute. Zelulak bizirik daude: hots, protoplastoa bizirik egotea behar duten ihardueratan inplikatuta daude: (1) fotosintesia; (2) erreserba-substantzien metaketa; (3) jariapena; (4) uraren mugimendua eta elikagaien garraioa gorputz begetalean zehar. Betetzen duten funtzioaren arabera, mota ugari topatu. Orohar, bakuolo handi batez hornituta. Bertan barneratzen dira: (a)Zelula parenkimatiko bereziak:transferentzi zelulak (solutuen distantzia laburreko transferentzian funtzio garrantzitsua betetzen dutenak); (b)zelula laguntzaileak(bahezko hodien elementuekin asoziazio edo konexio zuzena dutenak, eta jariapen aktiboan parte hartzen dutenak); (c)zelula albuminiferoak(soilik Gimnospermoetan topatzen diren zelula bereziak); (d)Zelula kolenkimatikoak: bigunak, malguak; pareta primario ez-lignifikatua dutenez, bereziki ondo moldatuta daude hazten ari diren organo gazteen euskarri (oinarri) gisa jokatzeko. 3.Zelula esklerenkimatikoak: pareta zelular primarioa eta sekundarioa garatzen dute, oso lodia eta lignifikatua; pareta sendo eta zurruna dute. Ondorioz, zelula hauen protoplasto heldua hilik dago, eta garraio-, sendotze- eta euste- funtzioa betetzen dute. Luzatzez amaitu duten elementuen begetalen euste- funtzioa bete. 4.Zelula epidermikoak: babes mekanikoa ematen diote zelulari. Landare- gorputzaren (kormoaren) zati aereoetako zelula epidermikoen pareta zelularrakutikulaz estalita dago: osagai nagusienak,kutina(polimero lipidiko solugaitza) etaargizariak. Kutinak, argizariak murgilduta daudeneko matriza osotzen du. Kutikularen funtzioa: ur-galerak minimizatzea. Ehun sekundarioak osotzen dituzten zelula epidermikoen paretansuberina(polimero lipidiko solugaitza) topa daiteke, peridermian hain zuzen. Suberina, suberraren edo kortxoaren osagai nagusiena da, zelula endodermikoen Caspary-ren xingolan ere ba dago, eta gramineoen hostoen sistema baskularraren paretan zelularretan ere topa daiteke. Talde honetan barneratzen dira beste hauek ere: (a)Zelula oklusiboak: estomak eratzen dituzten zelula-mota, espezializatuak, kloroplastodunak. Funtzioa: gasen mugimendua (epidermiaren kanpo- eta barne- alderanzko elkartrukea) erregulatu eta kontrolatzea, ur-lurruna barne. Kokapena: epidermian. Mekanismo konplexua dute; (b)Trikomak (Ileak): formaz eta tamainuz oso aldakorrak. Funtzio eranitzak betetzen dituzte: (1) sustraietako ileek, lurzorutiko ur eta elikagaien zurgapena emendatu; (2) hosto eta zurtoinetako ileek, gehiegizko ur-galera ekidin dezakete (ingurune-baldintza lehorretan bizi diren landareen hosto iletsuetan zera behatu da: eguzkiztapenaren erreflektantzia handitu, Tº foliarra murriztu eta ur-galeraren tasa txikitu egiten dela); (3) jariapena: guruin-ileak; (4) defentsa- mekanismoak dira: fisikoa (intsektuen kontra, adb.) eta kimikoa ere izan daitezke (guruin-ile jariatzaileak). 2. Landare-hazkundea Landare-zelulen, eta beraz kormoaren hazkunde-prozesuakbi gertaera inplikatzen ditu: 1. Zatiketa zelularra. 2. Handipen zelularra, hots zelula tamainuz handitzea (bolumen-emendioa). Diferentziazioa, zelula tamainuz handitzen ari denean hasten da. Heldutasunean (hau da, zelulak, dagokion diferentziazio-maila bere osotasunean lortu duenean), zelula batzuk bizirik daude eta beste batzuk hilik. Mota ugari garatzen dira, goian aipatu bezala. Hazkunde-mota bi daude:     * Hazkunde primarioa: landare belarkarek pairatzen dutena:ehun primarioen       garapena, enbrioiaren zelula meristematikoetatik sortuak. Gorputz       begetatiboaren luzapena inplikatzen du.     * Hazkunde sekundarioa: zurtoina eta sustraiak loditzen direneko hazkunde-       mota, meristema lateralen ihardueratik garatzen dena (kanbium baskularra       deritzona). Ondorioz,ehun eroale sekundarioakgaratzen dira. Landare       lignifikatuetan ageri. Hazkunde sekundarioa Deboniko erdian sor zatekeen       (duela 380 MU). Ondoren, lerro ebolutibo desberdinak jarraitu. 3. Landare-histologia: gorputz begetalaren ehunak — Ehunaren definizioa: egituraz eta funtzionalki berdinak diren zelula-multzoez osoturiko egitura espezializatuak. — Ehun-mota desberdinen sailkapena, ikuspuntu ontogenikoan oinarrituta: (1) Ehun meristematikoak (enbrioi-ehunak); (2) Ehun-sistema helduak. 3.1.Meristemak edo enbrioi-ehunak (ehun meristematikoak): Zatiketa zelularra jazotzeko ahalmen iraunkorra duten zelulez osotuak. Premiazko funtzioa bete landarearen hazkundean (ehun beti gazteak). Jatorriz, enbrioiaren zeluletatik datozen ehunak dira. Motak: (a) Meristema primarioak: Promeristemak. -Gorputz begetalaren luzapenean inplikatuta daude. Luzapenaren ondorioz hazkunde primarioa gertatu > ehun primarioak eratu > gorputz begetal primarioagaratu. -Meristema apikalen kokapena: (a) enbrioian: erradikulan (sustraiak garatzen dituena) etaepikotiloan (zurtoina garatuko duena); (b) zurtoin eta sustrai primarioetan,puntetan(zona apikalean). -Osagaiak: zelulak txikiak, isodiametrikoak, pareta zelular finekoak, oso zelulosa gutxi dutenak. Ez dago zelularteko hutsune edo zirrikiturik. -Enbrioian: zona subapikalean, oraindik zelula meristematikoz osoturiko meristema primarioak garatzen dira (jatorriz meristema apikaletik datozenak): 1. Protodermia: kanpokoena. 2. Prokanbiuma: barnekoena. 3. Oinarrizko meristema: tartekoa. Hauek partzialki desberdintzaturiko ehun enbrionarioak dira. -Adibideak: (1) alga, goroldio eta iratze gehienetan, meristema primarioa zelula tetraedriko bakar batez eratuta dago; (2) likopodiofito eta gimnospermoetan meristema primarioa zelula-multzo batez eratuta dago; (3) angiospermoetan, meristema primarioa zenbait geruzatan antolatu, bertako zelulek zatiketa periklinal eta antiklinalak pairatuz. (b) Meristema erremanenteak edo hondar-meristemak. Zenbait zelula promeristematiko, zelula helduen artean gera daitezke gorputz primarioan eta zatitzeko ahalmena mantentzen dute. -Motak: 1. Kanbium faszikularra: bala eroaleetan geratu. Hazkunde sekundarioaren erantzulea. 2. Kanbium interfaszikularra. 3. Perizikloa: sustraietan topatu; adarkaduraren garapenaren arduraduna. (c)Meristema sekundarioak: -Ehun heldu batzuetan, oso desberdintzatuta ez daudenetan, bertako zelulek zatitzeko ahalmena berreskura dezakete. -Gorputz begetalaren lodiera-prozesuan inplikatuta daude. Lodieraren ondorioz hazkunde sekundarioa gertatu > ehun sekundarioak eratu > gorputz begetal sekundarioagaratu. Motak: ( forma prosenkimatikoaazaltzen dute) 1. Kanbium suberogenoa (felogenoa): prisma luze zapalduak, bakuolo handiaz hornituak. Peridermia (suber edo kortxoa) garatzen dute. 2. Kanbium baskularra: hazkunde primarioa pairatu ondoren, kanbium faszikular eta interfaszikularraren baturaz sortua. Xilema eta floema sekundarioak garatzen dituzte. 3.2.Ehun-sistema helduak: - Landare helduaren zurtoin, sustrai eta hostoetan present daude. - Ez dute zatiketa zelularrik jazotzen eta zelulak ongi desberdintzatuta daude; tamainuz meristematikoak baino handiagoak, protoplasma eskasagoa, eta batzutan hilik daude. - Jatorriari dagokionez,primarioak(meristema primariotik datozenak) edosekundarioak(ehun heldu primarioetatik datozenak) izan daitezke. - Hiru ehun-sistema bereiz daitezke: (1) Oinarrizko ehunen sistema. (2) Sistema baskularra(hodi-sistema). (3) Sistema epidermikoa. (1)Oinarrizko ehunen sistema: • 3 mota nagusi daude: (a) Parenkima:oinarrizko ehunen artean ugariena. Ehun sinplea da, hots, zelula-mota bakar batez osotuta dagoena:zelula parenkimatikoak. Hauen ezaugarriak: zelula biziak, zatitzeko ahalmena mantentzen dute, pareta primarioa soilik dutenak (ez oso lodia), pareta sekundarioa oso gutxi garatzen dute (ageri den kasuan), bakuolo handia. Hauei eskererregenerazioaedo birsortzeko ahalmena dute landareek. Motak:primarioakedosekundarioakizan daitezke: 1. Parenkima fotosintetikoa edo asimilatzailea: 2. Erreserba-parenkima: 3. Parenkima aeriferoa: -Parenkimaren kokapena landare-gorputz primarioan: alde batetik, masa jarraiak eratzen ditu zurtoinen azalean (corteza), sustraien azalean, hostoen mesofiloan, fruituen pulpa edo mamian; bestetik, kordoi bertikalak eratuz ezartzen da hodi-sistema primarioan, eta beraz xilema eta floemarekin asoziatuta dago; azkenik, ugal egituren ehunetan (karena, enbrioi-zakua, endosperma) eta jariapen edo guruin-egituretan (nektarioak, landare karniboroen guruinak, gatzen jariapenerako guruinak, etab.) ageri da. -Parenkimaren kokapena landare-gorputz sekundarioan: kordoi bertikalak eratuz ezartzen da sistema baskular sekundarioan, eta beraz xilema eta floema sekundarioekin asoziatuta dago; aldi berean, kordoi horizontalak eratzen dituzte sistema baskular sekundarioan, erradioak sortuz. (b) Kolenkima:euste-ehuna, ehun mekanikoa. -Hau ere ehun sinplea da, hots, zelula-mota bakar batez osotuta dagoena:zelula kolenkimatikoak. -Hauen ezaugarriak: zelula hauek protoplasma bizia dute eta beraz bizirik daude, formaz luzeak eta prisma-itxurakoak dira, pareta primarioa soilik dute (lodieraz aldakorra dena) eta ez dago lignifikatuta. Parela primario lodi eta malgua azaltzen dute ("gomazkoa" balitz bezalakoa). -Kolenkimaren kokapena landare-gorputz primarioan: kordoi diskretuak edo zilindro jarraiak eratzen dituzte zurtoin eta pezioloen epidermiaren azpikaldean. Dikotiledoneoen hostoetan, kordoi edo bala baskularra inguratuz ezartzen da. -Kolenkimaren kokapena landare-gorputz sekundarioan: (c) Esklerenkima:Euste-ehunak, ehun mekanikoak. -Ehun sinplea da, hots, zelula-mota bakar batez osotuta dagoena:zelula esklerenkimatikoak. Hauen ezaugarriak: zelula hauek heldutasunean ez dute protoplasmarik eta beraz hilik daude, pareta zelular sekundario nabarmena garatzen dute, lodia dena eta lignifikatuta dagoelarik (ondorioz, pareta zurruna da). •Motak: bi elementu esklerenkimatiko topa daitezke: 1. Esklereidak: formaz eta tamainuz oso aldakorrak, batzutan adarkatuak edo luzakinez hornituak, gorputzez laburrak. Banaka edo taldeka ager daitezke. Kokapena: orohar, hazi desberdinen estalki edo kanpo-geruza babesleetan topa daitezke: intxaur-azalean, hezurra duten fruituen endokarpoan, udareen mamian (gogoratu udare-mamiak duen textura edo ehundura "haretsua"). 2. Zuntzak: zelula luze eta meheak, kordoi- edo hodi-taldeak eratzen dituzte. Normalean zurtoinean kokatzen dira eta oihalgintzan erabili ohi dira (fibras textiles). -Esklerenkimaren kokapena landare-gorputz primarioan: edozein zatitan ager daiteke. -Esklerenkimaren kokapena landare-gorputz sekundarioan: edozein zatitan ager daiteke. (2)Hodi-sistema edo sistema baskularra: Garraio-ehunakedoehun eroaleak: 2 mota nagusi daude: (a)Xilema:hodi zurrunak. Ehun konplexua da, hots, zelula-mota bat baino gehiagoz osotuta dago: trakeidak,trakeak,zelula esklerenkimatikoaketazelula parenkimatikoak. Jatorria: Prokanbiuma -> Xilema primarioa (protoxilema -> metaxilema). Kanbium baskularra -> Xilema sekundarioa. Funtzioak: (1) ura eta elikagai inorganikoen garraioaz arduratu (izerdi landugabea), ur-garraiorako ehun eroale nagusia da; (2) elikagai mineralen garraioan ere inplikatuta dago; (3) elikagaien erreserban ere inplikatuta dago; (4) zurtoinaren euskarritzan ere parte hartzen du. Garraioaren norantza: sustraietatik zati aereotara, ehun fotosintetizatzaileetara. Zelulen ezaugarriak: hilak daude, pareta zelular sekundarioa garatu, lignifikatua. Lignina-metaketak: ondorioz, zurruntasuna eman hodiei eta euste-funtzioa ere bete. Metaketa hauek gimnospermoetan bereziki nabarmenak dira; angiospermoek esklerenkima eta kolenkima garatu. Eboluzioan zehar bi elementu xilematiko (edo trakealak) mota garatu dira: - Trakeidak(lehenik sortu zirenak): zelula eroale hauen ezaugarriak: formaz luzeak, zelula helduak hilik daude, hau da, ez dute protoplasmarik, pareta sekundarioa garatzen dute, eta pareta primarioanpunteaduraetaalbeoloakageri dituzte (ikus irudiak). Trakeidak ez dira hain espezializatuak: ur-garraioan, urak bikote albeolarren mintzak (mintz albeolarrak) zeharkatu behar ditu bere pasuan, eta horregatik garraioa motelago gertatzen da. Dena den, mintz hauek partzialki hidrolizatuta daudenez, oso iragazkorrak dira eta ura erraz pasatzen da. Pteridofito, Gimnospermo eta Angiospermoetan topa daitezke trakeidak. - Trakeak(ligninaz hornituriko hodiak): zelula eroale hauen ezaugarriak: formaz luzeak, zelula helduak hilik daude, hau da, ez dute protoplasmarik, pareta sekundarioa garatzen dute, eta pareta primarioanpunteaduraetaalbeoloakageri dituzte. Honetaz gainera,poroakedoperforazioakere ba dituzte: hauek, pareta zelularrik gabeko guneak dira, hots, pareta zelularreko zuloak. Perforazioak topatzen direneko paretaren zatiariplaka perforatuaderitzo (ikus irudiak). Azken egitura hauen ondorioz, ur-garraioa azkarragoa eta eraginkorragoa da: perforazioetatik ura eragozpenik gabe igaro baita. Beraz, trakeak espezializatuagoak dira eta trakeak dituzten landareak (angiospermoak) ur- garraioa optimizatzea lortu dute. Soilik, Angiospermoetan garatu dira trakeak, eta konbergentzia ebolutiboz hurrengo 3 talde hauetan ere bai: Gnetophytadibisioko gimnospermoetan,Selaginellageneroko likopodiopsidoetan (pteridofitoak) etaEquisetumgeneroko esfenopsidoetan (azeri-buztanak). Pareta sekundarioaren parakuntza eta konplexutasun-maila ≠ topatu: eraztundunak, helikoidalak, erretikulatuak eta puntuztatuak (ikus irudiak). (b)Floema:bahezko hodiak, bigunak eta hauskorrak. Ehun konplexua da, hots, zelula-mota bat baino gehiagoz osotuta dago:bahezko zelulak,bahezko hodien elementuak,zelula laguntzaileak(albuminiferoak eta parenkimatiko bereziak),zelula esklerenkimatikoak(zuntzak eta esklereidak) etazelula parenkimatiko normalak(bereziki substantzia batzuren metaketarekin erlazionatuta daudenak). Bizi-iraupen laburreko ehun eroalea da floema. Jatorria: Prokanbiuma -> Floema primarioa (protofloema -> metafloema). Kanbium baskularra -> Floema sekundarioa. Funtzioa: fotosintesiz eraturiko konposagai organikoen garraioaz arduratu (izerdi landua), hots elikagai organikoen ehun eroale nagusia da. Garraioaren norantza: izerdi landua hostoetatik kormoaren beste edozein zatitara, edota erreserba-organoetatik gainontzeko zatietara. Floemaren bahezko elementuen ezaugarri orokorrak: bizirik daude (protoplasma dute), poroz hornituta, pareta zelular sekundariorik ez, soilik primarioa, nukleoa desagertuta dago, presio osmotiko altukoak (azukreen metaketagatik), oso hauskorrak eta urtero berritu beharrekoak. Nola? Garai begetatiboa iragan ondoren, bahezko poruak kalosaz (b(1-3) poliglukanoa) tapatu, eta substantzien garraioa kolapsatu. Eboluzioan zehar, 2 bahezko elementu mota garatu dira: (1)Bahezko zelulak: poroz hornituriko zelulak dira, pareta zelularrean dituztelarik. Nolakoak dira poro hauek? formaz estuak, etabahezko areakedo guneak eratzen dituzte, paretaren egiturari dagokionez uniformeak direlarik. Bahezko areen bitartez, elkarren ondoan dauden bi bahezko elementuren protoplasmak interkonektaturik egoten dira.Kalosapolisakaridoa topa daiteke bahezko areak osotzen dituzten poroen paretan metatuta. Funtzioa: dirudienez, ehun eroaleak kalteak edo apurketak pairatzen dituenean, poroak tapatu eta garraioa blokeatzen dute kalosa molekulek, elikagaiak gal ez daitezen. Pteridofito eta Gimnospermoetan topa daitekeen zelula eroale mota bakarra da, eta beraz primitiboagoa. Angiospermoetan ere ba daude. (2)Bahezko hodiak: hauek ere poroz hornituriko zelulak dira, baina eratzen dituztenbahezko areakez dira uniformeak: pareta zelularreko area batzutan poroak tamainuz handiagoak dira eta bestetan txikiagoak. Beraz, bahezko hodien elementu edo zelula berean tamainu desberdinetako poroak topa daitezke. Horrela, poro handiez osoturiko bahezko areak daudeneko gunearibahezko plakaderitzo. Bahezko plakak, gehienetan ertzetan kokatuta ageri dira. Beraz, bahezko elementuak serie longitudinala eratuz (hodia garatuz) paratzen dira eta bi elementuren ertzen artean bahezko plakak eratzen dira. Angiospermoetan soilik garatu dira bahezko hodiak. Bahezko hodien elementuek nukleorik ez dutenez, betizelula laguntzaileekin(zelula parenkimatiko bereziak) lotuta ageri dira. Zelula laguntzaile hauek, bahezko elementuen jatorri bera dute, hots, zelula-ama beretik sortzen dira, baina helduak direnean egitura desberdina azaltzen dute: laguntzaileek nukleoa dute baita protoplasma ere. Bi zelula hauen artean konexio ugari daude eta funtzionalki oso garrantzitsuak dira, batez ere substantzien kanpo eta barneranzko jariapen aktiboan funtsezko papera betetzen dutelako. Azkenik, bahezko elementu helduetanP-proteinaizeneko konposatua ere ba dago, bahezko plaketako poroen paretak "estaliz" kokatzen dena (baina ez poroak taponatuz, egoera normaletan bederen) eta dirudienez kalosaren funtzio berbera betetzen duela uste da; hau da, ehun eroaleak zauriak sofritzen dituenean soilik metatzen da poroak tapatuz. Bahezko hodiak eboluzionatuagoak dira eta soilik Angiospermoetan topa daitezke.  Hodi-sistema edo sistema baskularraren antolaketa eboluzioan zehar: Xilema eta floema batera agertu, kordoi axiala osotuz;estela(zilindro baskularra). • Hasierako garraio-sistema primitiboa: protostela. Oso sinplea: zurtoinean zeharreko ardatz nagusia, zilindro zentrala, zelula luze eta meharrez osoturiko kordoi trinkoa (Silurikoko eta Debonikoko fosiletan behatu da). Gaur egun desagertuta dauden hazirik gabeko landare baskularren fosiletan,Psilophyta, etaLycophytadibisioetako zurtoin gazteetan topatu. Horretaz gainera, sustrai gehienetan topatuko dugun estela- mota da. Modalitateak:haplostela, aktinostela, plektostela. • Sifonostela: estela tubularra. Antolaketa: muina (oinarrizko ehunez osoturiko zutabe zentrala) erdian, ehun eroalez inguratuta dagoena: xilemak barne- eta floemak kanpo-eraztuna osotu; batzutan floema xilema inguratuz ager daiteke. Iratze gehienek duten eredua da;Polypodiophytadib. Modalitateak:diktiostela. • Eustela: hodi-sistema bereiztua, bala-itxurako egituratan antolatu muinaren inguruan; barnetik xilema, kanpotik floema.Equisetumtaldeko iratzeetan, eta angiospermo eta gimnospermo (hazidun landareak) ugaritan garatzen dena. Modalitateak:Eustela(bala-eredua irekia: kanbium faszikularra tartean mantenduz), etaataktostela(bala itxia, monokotiledoneotan).  Estela-mota hauen jatorriari dagokionez, aztarna fosilen arabera zera ondorioztatu da: Protostela –> Sifonostela eta Protostela –> Eustela. Dirudienez, sifonostelak eta eustelak independenteki eboluzionatu dute, jatorria protostela izanik.  (3)Sistema epidermikoa: • Zenbait mota nagusi daude, funtzioaren arabera: —Babes-funtzioa (babes mekanikoa) betetzen duten ehun epidermikoak: Motak: 1. Primarioak: (hazkunde primarioan sortuak, landare belarkaretan) (a) Epidermia;landare-gorputz primarioaren zelula-geruza babesle kanpokoena. Jatorria: protodermitik garatzen da. Ehun konplexua da, hots zelula-mota ugariz osotua:zelula epidermikoak(funtzionalki eta estrukturalki oso dibertsoak dira),zelula oklusiboak(estomakeratzen dituztenak) etatrikomak. Osagai epidermikoen ezaugarriak: zelula biziak, forma eranitzekoak eta ia beti kutikuladunak, estomadunak, ile edo trikomadunak. Epidermiasinplea (monoestratifikatua) edomultiplea(pluriestratifikatua, zenbait zelula-geruzez eratua) izan daiteke. Normalean, epidermi multipleak uraren metaketarako ehunak izaten dira. Orohar, epidermia hosto, zati floral, fruitu, zurtoin eta sustraietan topa daiteke. (b) Endodermia;ehun eroaleak eta kortexa mugatzen duen geruza monoestromatikoa; sustraietan eta landare akuatikoen zurtoinetan nabaria; zelula prismatikoak, luzeak eta biziak, paretaCaspary xingolazhorniturik (suberinazkoa), zati horretan iragazkaitza izanik. 2. Sekundarioak: (Hazkunde sekundarioan sortuak, zurezko landareetan) (a) Exodermia;sustraietako errizodermia hil ostean, zelula subepidermiko helduek suberifikazioa jasan, exodermia garatuz. (b) Peridermia(suberra edo kortxo-geruza);orohar, peridermiak, hazkunde sekundarioa duten landareen zurtoineko eta sustraietako epidermia ordezten du. Ehun konplexua da. Osagai nagusiak:ehun suberogenoa(babeslea, hilik dagoena, suberifikatua),kanbium suberogenoaedofelogenoaetafelodermia(ehun parenkimatiko bizia). Zelulen pareta zelularreansuberinametatuta dute (suberifikatua), ilunak, hilak daude; suberina=polimero handia, hidrofoboa, zelulak iragazkaitz bihurtu. Jatorria: peridermia, kanbium suberogenotik sortzen da; kanpokaldetik ehun suberogenoa edo kortxoa garatzen da, eta barnekaldetik felodermia. —Zurgapen-funtzioa betetzen dute ehun epidermikoak:Errizodermia:sustraietan garatzen den epidermia, kutikularik gabekoa, eta beraz urarekiko iragazkorra. Errizodermiaren garapenez,sustrai-ileakedo ile erradikalak eratu zurgapen- azalera emendatzeko. —Jariapen-funtzioa betetzen duten ehun epidermikoak: zelula espezializatuez (EE eta Golgi aparatua oso garatua duten zelulak) osotuak eta trikoma edo guruin- ile ugariz hornituak. 3
