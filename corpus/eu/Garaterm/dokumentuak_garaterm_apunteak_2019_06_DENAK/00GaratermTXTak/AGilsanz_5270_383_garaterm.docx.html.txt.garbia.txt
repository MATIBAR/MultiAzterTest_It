                                 ** 6._Gaia:_EKOIZPEN-FUNTZIOA **   6.1. Ekoizpen-funtzioa. Kontzeptua eta helburuak 6.2. Ekoizpen-sistemaren erabaki estrategikoak. 6.3. Ekoizpen-sistemaren erabaki taktikoak.   6.1. PRODUKZIO-FUNTZIOA. KONTZEPTUA ETA HELBURUAK Enpresa guztietan input batzuk hartzen dira (edo kanpoko sarrerak) eta output batzuetan (edo irteeretan) eraldatzen dira. Produkzio-azpisistemaren zeregina transformazio prozesu hori burutzea da.                        6.1. Figura – Produkzio-funtzioa                                        6.3.2. Lean Manufacturing. Lean Manufacturing edo “Producción esbelta” edo “Producción ajustada” oraingo filosofia enpresariala da, prozesu operatiboetan zaborra gutxitzean kontzentratu egiten dena, prozesu horiek ahalik eta eraginkorren izan daitezen. Lean Manufacturing terminoa “The Machine Aplicación that Changed The World” (Womack et al., 1990) liburuan agertu zen lehen aldiz. Liburuan automozio- industriaren mundu mailako praktikarik onenak laburbiltzen dira eta Toyota Motor Companyren adibidea nabarmentzen da. Lean Manufacturinga, JIT bezalako teknika zehatzak integratu daitezkeen filosofia orokorra da. Lean Manufacturinga prozesu-produktiboan balioa sortzen duten iturriak identifikatzen saiatzen da eta gainerakoa edo “despilfarroak” ezabatzen. Azken finean, balio-katea abiapuntutzat hartuta eginkizunak benetan balioa sortzen duten edo ez identifikatzea eta horren arabera sailkatzean datza. Beraz, (1) balioa sortzen duten eginkizunak edo lanak egongo dira, (2) balioa gehitzen ez dutenak baina beharrezkoak direnak (adibidez, aparatu elektronikoek jasan behar dituzten testak fabrikatuak izan ondoren), eta (3) balioa eransten ez dutenak eta beharrezkoak ez direnak (hau da, despilfarroak edo hondakinak). Lean Manufacturing-i jarraituz, zazpi eratako despilfarroak egon daitezke (González, 2007):     * Gainprodukzioa. Behar dena baino gehiago ekoiztea, aurretiaz produzitzea       edo behar baino arinago. Adibidez, noiz ematen da? Eskariari begiratu       beharrean lerroaren ahalmenari begiratzen zaionean produkzio erabakia       hartzeko. Despilfarro horren ondorioz beste despilfarroa sortzen da:       inbentarioak.     * Itxaronaldiak: Edozein motatako atzerapenak prozesu baten amaiera eman       denetik prozesu berria hasi arte despilfarroa dakar. Koordinazio ezak,       materialen gabeziak, erabiltzeko moduan dauden materialen faltak, makinak       edo bestelakoak prestatzeko gehiegizko denborak,langile edo       gainbegiraleen ezak, eta makineria edoeta tresnen apurketek, beharrezkoak       ez diren itxaronaldiak sortzen dituzte.     * Stockak_edo_inbentarioak: Prozesuan eman daitekeen edozein materialen       metaketa, bezeroaren beharrak asetzeko behar dena gainditzen duena.       Lehengaien, produktu erdiburutuen eta produktu bukatuen gehiegizko       inbentarioak kostuak dakartza eta gainera sistemaren ez-eraginkortasunak       ezkutatu egiten ditu.     * Beharrezkoak_ez_diren_mugimenduak: Prozesuetan langileek beraien lana       bete behar dute, baina horretarako ahalik eta distantziarik txikienak       eginez, pertsonen desplazamenduek baliorik ez dutelako eransten eta       despilfarroa suposatzen baitute. Despilfarro hau, adibidez, zereginen       esleipen desegoki baten ondorioz eman daiteke edota neke fisikoa edo       gaixorik ere egoteagatik.     * Gainprozesatzea: Prozesu bat burutzeko bide edo baliabide gehiegi       erabiltzearen ondorioz ematen den despilfarroa. Honetarako arrazoiak era       askotakoak izan daitezke, hala nola, lan-metodo ez aproposen erabilera,       lan-ekipo desegokien erabilera, langileek gaikuntza nahikoa ez izatea,       lanpostuen edo zereginen antolaketa desegokia, etab. Adibidez,       produktuari elementu gehiago eranstea, bezeroak behar, nahi edo       baloratzen dituenak baino (adz., luxusko materialak jartzea begi-bistan       ez dauden zatitan). Beharrezkoa izango da bezeroaren beharrak oso ondo       ezagutzea eta honek produktuari egingo dion erabilera.     * Beharrezkoak_ez_diren_garraioak: Produktua edo materialak behar adina       baino gehiago higitzea. Produkzio-prozesuan zehar beharrezkoak ez diren       ibilbide guztiak minimotu edo ezabatu behar dira. Noizean behin plantaren       barruan materialen lekualdaketak burutzen dira, beharrezkoak ez direnak,       eta kostuak eta baita narriadura arriskua ere suposatzen dituztenak.     * Kalitate_akatsak_produktuetan: Akatsak dituzten produktuak konpondu edo       baztertu behar dira, eta beraz kostu handiagoa suposatzen dute.       “Hasieratik ondo eginda” ez dagoen edozein gauzak eta konponketak behar       dituenak edo berriz prozesatu eta ikuskatu behar direnak, esfortsua eta       denbora eskatzen dute. Esfortsu eta denbora hauek benetan produktuari eta       bezeroari balioa eransten dizkioten beste jarduerak egiteko erabili       beharko lirateke. JIT Lean Manufacturing10-aren filosofia orokorrarekin bat egiten duen teknika da. Baina zabor edo despilfarro hauei irtenbidea aurkitzeko, JITez gain, baliagarritasun handiko bestelako tresnak existitzen dute ere, hala nola Kaizen sistema (edo hobekuntza jarraiako sistema), Mantenu Produktibo Osoa sistemak (TPM), SMED sistemak (Single Minute Exchange of Die) edo aldaketa arinekoak, lanen estandarizazioa, etab. Guzti honek produkzio-sistema tradizionalarekiko zenbait desberdintasun planteatzen ditu.      Ohiko ikuspegia: produktibitatea       Ikuspegi aurreratua: bezeroenganako            Masako produkzioa                          orientazioa                                                     Lean produkzioa     * Produktu eta zerbitzuak kantitate     * Produktu eta zerbitzu       handietan (eskala ekonomiak)            pertsonalizatuak bezeroak                                               eskatuta     * Stockekin lan egiten da               * Stockik gabe lan egiten da (lan-                                               zentruetan lan-zama orekatua)     * Eragiketa espezializatuak             * Eragiketa estandarizatuak     * Enplegatuen espezializazioa           * Enplegatu polibalenteak     * Lote handiekin lan egiteko joera      * Lote txikiekin edo produktuz-                                               produktu lan egiten da.     * Bezero berrien prozesuetarako         * Bezero berrien prozesuetarako       aldaketa denbora luzeak                 aldaketa oso arinak     * Kalitatearen kontrola amaieran        * Eragiketa bakoitzean kalitatearen       (akatsak jada daudenean)                ziurtapena (Kalitate Osoaren                                               Kudeaketa)     * Konponketan oinarrituriko             * Prebentzioan oinarritutako       mantenua (akatsek eta matxurek          mantenu ikuspegia, produktu eta       zerbitzuak gelditzea eragiten           zerbitzuen prozesuetan       dute eta baita epe luzeagoak ere)       jarraitasuna egiaztatzen dutenak    1  Zerbitzuetako arloan, termino berri bat sortu da: servucción (zerbukzioa), zerbitzuen produkzioari buruz hitz egiteko eta arlo horrek planteatzen dituen ñabardurak barneratu ahal izateko. Ikusi Eiglier, P eta Langeard, E (1990). 2  Beste egile batzuek (Garvi-ek - 1994 - egiten duen moduan), bostgarren helburu bat planteatzen dute (nahiz eta, nola edo hala, dagoeneko beste lau helburuetan dago barneratuta): Zerbitzua. 3  Hautemandako kalitatearen definizioa: “Kontsumitzailearen iritzia produktu baten nagusitasunari edo bikaintasunari buruz” (Zeithaml, 1988). Logikoki, kalitate mota hori kalitate teknikoak baldintzatzen du, baina beste faktore batzuk ere barneratzen ditu; faktore horiek kanpo elementuekin daude erlazionatuta: marka, transmititutako irudia, eta abar. 4  Kostu finkoak, finko dira jarduera maila tartae baterako, hau da, jarduera maila tarte baten barne mantenetzen den bitartean kostu finkoak ez dira aldatuko, baina jarduera maila hori gainditzen bada kostuak igo egingo dira, zenbateko finko batean, eta beste jarduera maila baterako baliagarria izango da. 5 Plangintzaren epea aurreikuspenak egiten diren denbora-tartea da. Epe edo epemuga hori epealdietan edo denbora-kuboetan banatzen da. Adibidez, astez asteko lan-aginduen estimazioarekin ezartzen den denbora horizontea. 6 Zerbitzuen kasuan ezinezkoa da produktu burutua metatzea. Zerbitzuak, berauen berezko ezaugarriengatik, zerbitzua ematen denean kontsumitzen dira. Hala ere, zerbitzua emateko erabiliko diren lehengaien metaketa eta kudeaketa eman ahal da, eta horregatik inbentarioen gestioak garrantzi berdina dauka zerbitzu- enpresetan. 7 Aurretik aipatutako eskaeren ematean atzerapena ez gertatzearen kasua izan ezik. 8 Horrela ez jarduteko aukera egongo litzateke, baina kasu horretan ekoizpen- ahalmen zabala izatea beharrezkoa litzateke ezusteko eskari igoerak daudenean erantzun ahal izateko. Egoera horretan, gehiegizko ahalmenak kostuak handituko lituzke (adibidez, gutxi erabilitako makineria eskaria baxua den epealdietan). 9 Produkzio-prozesua orekatzeko erabilitako baliabideak balio-anitzak izatea beharrezkoa da (makineria eta pertsonalari dagokienez). 10  JIT eta lean manufacturing arteko desberdintasuna: JIT hobekuntza jarraieko filosofía da, baina enpresaren barneko egoera kontuan hartzen duen ikuspegi batetik. Ordea, lean manufacturinga kanpoko ikuspegi batetik aztertzen eta aplikatzen da, bezeroarentzako balioa sortzera bideratuta (Heizer y Render, 2007).
