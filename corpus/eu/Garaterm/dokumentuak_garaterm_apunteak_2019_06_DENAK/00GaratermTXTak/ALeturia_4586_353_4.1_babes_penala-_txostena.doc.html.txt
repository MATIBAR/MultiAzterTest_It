







9

KONTZIENTZIA-ASKATASUNARI BURUZKO ZUZENBIDEA
4.1. ikasgaia: Kontzientzia-askatasunaren babesa arlo penalean

Kontzientzia-askatasuna, erlijio-sentimenduak eta hildakoei zor zaien
errespetuaren kontrako delituak1.

Estatu bakoitzak erlijio-askatasuna babesteko duen modua oso erlazionatuta dago
duen estatu-ereduarekin. Horrela, gertatu ohi da, estatu konfesional baten
eremuan, indarrean dauden arau penalek babestu egingo dutela konfesionaltasun
hori, hala nola ofiziala den erlijio-konfesioa edo honen sinesteak.
Estatu konfesionaletan, adibide bezala hartuta Estatu espainiarreko kasua, bai
XIX. mendearen zehar, baita XX. mendean 1983ko Kode penala arte, oro har, eta
salbuespenak badira ere, printzipio
instituzionalistaklehentasuna izango du printzipio personalistarekiko2; ez zaio
aipamenik egingo gizabanakoari eta honen erlijio-askatasunari, estatuaren
konfesionaltasunari baizik, sistemaren oinarrizko elementu zen neurrian. Horren
adibide dira 1822, 1848, 1928ko Kode Penalak (KKPP), bertan babesten zen
ondasun juridikoa (bien juridiko protegido) estatuaren konfesionaltasuna zen.
Horrekin batera, KP batzuk, 1848 eta 1928koak onartzen dute bestelako kultuen
tolerantzia baino eremu pribatuan.
XIX. mendeko Konstituzioekkonfesionaltasuna gaindituz joan ziren neurrian,
konfesionaltasunaleunduz,gai horren babesa kode penalean ere leunduz joan zen.
Garai horietan onesten diren KKPP babesten dituzten ondasun juridikoetan ere,
piskanaka, konfesionaltasuna bigarren mailan geratuz joan zen. Esaterako,
1870ko KP-a 1869ko konstituzioaren babespean onestutakoa. Aipatzekoa da 1869ko
K honek onartu zuela lehen aldiz, kultu guzien egikaritza eremu publiko eta
pribatuan, babestu zuen ere, kultu-egikaritza librea berdintasuneko egoeran.
Horrek eragina izan zuen garai hartako KPean.
Ildo horretan aurkitzen da 1932ko KP-a, 1931ko Konstituzio errepublikarraren
garaian onetsitakoa. K honek, konfesionaltasunari amaiera eman zion, estatua
laiko bezala definituz; garaiaren balorazio orokorra eginez, nolabaitekokutsu
laizistaegozten bazaio ere, kontzientzia-askatasuna aitortu zuen. 1932eko KP-
k kontzientzia-askatasuna eta kultuen egikaritza librea babestu zuen, nahiz
eta, esan bezala, garai honetan erlijio-askatasunak jaso zuen tratua askotan
negatiboa izan, garai hartarako testuinguru soziologiko eta historikoa kontutan
hartuz. Dena den, KP-ean, modu egokian, babestu zen ondasun juridikoa
gizabanakoen kontzientzia-askatasuna zen.
Gerra Zibila eta gero, gailendu zen erregimen diktatorialarekin estatua
konfesionaltasun sakoneko egoerara bueltatu zen. Horren ondorioz 1944ko KP-
k babesten du berriroestatuaren erlijioa/la religión del
Estado,konfesionaltasuna alegia, ez zaio inolako aipamenik egingo
gizabanakoaren kontzientzia-askatasunari.
1978ko EK geroztik, indarrean dagoen estatu-ereduaren adierazgarri dira:
ideologia eta erlijio-askatasuna, ildo berean, kontzientzia-askatasuna,
estatuaren laikotasuna, herritarren arteko berdintasuna eta diskriminazio eza,
EK 14, 16.1, 16.3 art-k. Bide batez, aurreikusten da botere publikoak
derrigortuta daudela neurriak hartzera benetakoak, efektiboak izan daitezen
oinarrizko eskubideak, EK 9.2; mandatu horren proiekzio da, EK 16.3an jasotzen
den lankidetza eremu erlijiosorako.
Arau guzti horiek kontutan hartuta, zuzenbide penalak ezingo du
babestuestatuarenaden erlijiorik, pasatako ereduetan gertatu ohi zen moduan,
esaterako eredu konfesionaletan. Izan ere, estatu laiko batek, ez baitu erlijio
ofizialik, art. 16.1 EK. Horren harira, ezingo dira ere, babestu
erlijiotasunari nagusigoa ematen dioten baloreak. Horrela gertatu ez geroz,
erlijiotasunak lehentasuna izango luke, bestelako konbikzioekiko, esaterako
agnostizismoarekiko, eta hori ez da bat etorriko EKko 1.1 art-ko pluraltasun
eta berdintasunarekin, sistemaren balore nagusiak direnak.
Llamazaresen ustetan, estatuak ezin du baloratu fenomeno erlijiosoa bere
baitan, ez positiboki ezta negatiboki ere, neutral izan behar du. Beraz, eremu
penalean, arau orokorra izan beharko luke manifestazio erlijiosoen kontrako
jarduketek egon beharko luketelazuzenbide komunaren(Derecho común) menpe. Dena
den, horrek ez du kentzen, salbuespenak egotea eta zenbait kasutan, arrazoi
bereziak daudelako, erlijio-askatasunari babes berezi bat ematea, zuzenbide
berezi bat aplikatuz3.
EK eta gero, bi KP eman dira: 1983koa eta 1995ekoa.
Indarrean dagoen KP-a, 1995koa, sekularizazio prozesu baten emaitza da. Nabari
da, erlijio-askatasuna babesteko zuzenbide bereziaren erabilera murrizteko
saiakera. Horrela, ahal den neurrian, zuzenbide komuna edo orokorra aplikatzen
da. Horrek posible egingo du, babes penal berbera ematea erlijiosoak diren eta
ez diren sinesteei (creencias). Lehen mailan kontutan hartu beharko lirateke
herritarren eskubide indibidualak eta soilik modu deribatuan, bigarren mailan,
eta hauen eskubideak bideratzeko egoki diren neurrian, taldeen edo erlijio-
konfesioen eskubideak.
1995ko KP-ak bereXXI.Tituluanjasotzen ditu Konstituzioaren kontrako delituak
“delitos contra la Constitución”. BertakoIV Kapituluarenizena da “de los
delitos relativos al ejercicio de los derechos fundamentales y libertades
públicas”. Kapitulu honetako lehenengo biSekzioakizango ditugu kontutan:
- Lehenengoa:“De los delitos cometidos con ocasión del ejercicio de los
derechos fundamentales y de las libertades públicas garantizados por la
Constitución”.
- Bigarrena:“De los delitos contra la libertad de conciencia, los sentimientos
religiosos y el respeto a los difuntos”.
D.Llamazaresek, kontzientzia-eskubidearen edukiaren sistematizazioa jarraituz,
kapitulu honen edukia bitan sistematizatzen du:

1.-_Norberak_bere_identitatea_edukitzeko_eskubidea:_bere_babesa_arlo_penalean
KP-eko lehenengo sekzioedo atal honetan babestu nahi da norberaren identitatea,
edo identitate propioa; gizabanakoarena hala nola hauek biltzen dituen
taldeena.
Izan ere, identitate propio hori kontzientzia-askatasunaren eremuan kokatu
daiteke. Neurri horretan, atal honek kontzientzia-askatasunaren adierazpide bat
babesten du.
Batetik, erasoak jasaten dituzten taldeak babestu nahi dira, beti ereeraso
hauen arrazoiaideologikoa, erlijiosoa, arraza edo etnia, jatorri nazionala,
sexua, orientazio sexuala, gaixotasuna edo minusbalia, elbarritasun eta
antzekoak direnean. Esaterako, talde gutxituak edo minoritario direnak babestu
nahi dira pertsona indibidualek edo taldeek egin ditzaketen erasoen aurrean.
Sekzio hau honela sistematizatu daiteke:

a) Babesa talde edo elkarteei:Ondorengo delitu-tipoak jasotzen dira:

1.-Talde horiekikogorrotoa, diskriminazioa edo biolentzia probokatu edo
eragiten denean, 510.1. art.“Delitos del odio”direlakoak.
2.- Talde horiei buruz irainezko informazioa (injurioso) zabaltzea, 510.2art-a.
3.- Eskubidea duten zerbitzu publiko bat ezezten zaieneandiskriminazio
negatiboadela eta, aipaturiko berezitasunen bat izateagatik, 511.2.art-a.

b) Bertako partaide diren gizabanakoen babesa:

1.-Pertsona indibidualeiezezten zaienean prestazio bat jasotzeko eskubidea,
beti ere diskriminazioaren arrazoia denean bere ideologia, erlijioa, etnia,
sexua edo orientazio sexuala etab. Ukapena edo denegazioaren egilea nor den
arau aplikagarria desberdina da:
- Zerbitzu publikoaren arduraduna den
partikularbat denean:511.1.a
-
Profesional edo enpresaribat denean, bere bulego, despatxu edo enpresaren
eremuan,512.a
-
Funtzionariobat denean,511.3.a.

2.-Ilizito edo ez-zilegimoduan tipifikatzen diraelkarte batzuk, hain zuzen
diskriminazioa, gorrotoa edo biolentzia eragiten dutenean pertsona, talde edo
elkarte batzuen kontra, arrazoi ideologiko, erlijioso, edo sinesteengatik, edo
bertako kide batzuk etnia, nazio, sexu edo orientazio sexual zehatz batekoak
izateagatik,515.5. art-a.

Zenbait delituen inguruan,kausa astungarrien artean (causa
agravante)tipifikatuta daude22.4. art-n,delitu egitea arrazoi arrazista,
antisemita edo biktimaren ideologia, erlijio edo sinesteengatik, hala nola,
bere arraza, nazio, sexu edo orientazio sexuala edo honen gaixotasuna edo
minusbaliogatik.
2.-_Norberaren_ideia_eta_sinesteen_babesa_arlo_penalean
KP-an badaude tipo penal batzuk
orokorrean babestendituztenak ideiak eta sinesteak, zehaztu gabe hauen izaera
erlijiosoa den hala ez.
Tipo orokorhauek dira:koakzioen delitua, hertsapenena, 172.art, hala
nolainjurien edo irainei buruzko delitua208-210 art.
172.art-k dio koakzio edo hertsapen delituaemango dela, modu legitimoan
baimenduta egon gabe, norbaiti galarazten zaionean biolentzia bidez, legeak
debekatzen ez duena egitera; hala nola, norbait derrigortzen bada nahi ez duena
egitera.
Tipo penal honek astungarri bat dauka: hertsapenak, koakzioak, helburu baldin
badauka oinarrizko eskubide bat galaraztea. Astungarri hau aplikagarria izango
litzateke kontzientzia-askatasunaren egikaritza galarazi nahiko balitz
hertsapen bitartez.
208 art.ren baitan, injuriaemango da, pertsona baten duintasuna urratzen
denean, bere izen ona edo bere buruarekiko duen estimua gutxituz. Delitu hau
ematekoinjuria horiek larriakizan beharko dute; larritasuna neurtzeko kontutan
hartuko da injuriaren izaera, efektuak eta gizartean larritzat hartzen dituen
zirkunstantzia edo inguruabarrak.

Tipo orokor hauekin batera, KP-k jasotzen ditu
tipo penal berezibatzuk erlijio-askatasuna eta erlijio-sentimenduak babesteko:
profanazioa, eskarnioaetahildakoei zor zaien errespetua ez gordetzearena.

Zehatz-mehatz, IV. Kapituluko bigarren Sekzioan, arreta berezia eskaintzen
zaiekontzientzia-askatasuna, erlijio-sentimenduak eta hildakoen errespetuaren
kontrako delituei. Atal honen izenburuan (Delos delitos contra la libertad de
conciencia, los sentimientos religiosos y el respeto a los difuntos) ez zaio
aipamenik egiten erlijio-askatasunari, baino bertan jasotzen diren tipo penalek
nagusiki erlijio-askatasuna babesten dute.
EALO 2.1 art-n jasotzen da erlijio-askatasunaren funtsezko edukia (contenido
esencial delakoa): a) askatasunez aukeratu diren sineste erlijiosoak eduki edo
ez edukitzea, hala nola erlijio-konfesioa aldatzea edo uztea (…); b) kultu
ekintzak egitea (…); d) helburu erlijiosoekin biltzea edo publikoki
manifestatzea (…).
KP-k ondoren aztertuko ditugun tipo penalen bitartez, aipatutako edukia babestu
nahiko ditu.
Dena den, nabari dazuzenbide bereziarenmenpe jartzen direla, jadanikzuzenbide
komun edo orokorretikbideratu daitezken zenbait jarduketa. Horregatik zenbait
autorek kritikatu egiten dute tipo berezi hauek KP-ean agertzea. Beste
batzuentzako ordea, egoki da tipo gutxi batzuk mantentzea erlijio-askatasuna
babesteko.

a) 522. art-a: Legez kontrako proselitismoa / proselitismo ilegal

- 522.1:zigortu egiten da konfesio bateko kide direnei eragoztea, dituzten
sinesteekin bat datozen ekintza propioak egitea edo hauetara bertaratzea,
biolentzia, intimidazioa, indarra edo bestelako bitarteko ilegitimoen bitartez.
- 522.2:zigortu egiten da pertsona bat behartzea, aipaturiko bitartekoen bidez,
kultuzko ekintzak edo errituak praktikatzera, erlijio bat profesatzen duela edo
ez duela adierazten duten ekintzen bat egitera, edo duen fedea aldatzera.

Artikulu honetan babesten dena, nagusiki, erlijio-askatasuna da. Ez da inolako
aipamenik egiten sineste ez erlijiosoei, nahiz eta 2. zenbakianerrituakaipatu,
eta hauek izan daitezke ere, ez erlijiosoak.
Aipatzekoa da, batzukakatsmoduan kalifikatzen dute, sineste erlijiosoak
erasotzeagatik jasotzen diren zigorrak tipo orokorrak jasotakoak, koakzioen
kasua 172.art KP, baino arinagoak izatea. Are gehiago, koakzio edo hetsapenen
delituak jasotzen du astungarri/agravante bat, 172.2, koakzio edo hertsapenen
objektua denean oinarrizko eskubide baten egikaritza eragoztea (impedir).
Bigarren bide honetatik bideratuta zigorra larriagoa izango litzateke.

b) “Turbatio sacrorum” delako delitua

523. art-a:zigortu egiten du,inskribaturik daudenerlijio-konfesioek burutzen
dituzten ekintzak, funtzioak, zeremoniak edo manifestaldiak eragoztea
(impedir), etetea / moztea (interrumpir) edo aztoratzea (perturbar),
horretarako biolentzia, mehatxuak, matxinada (tumulto) edo egitatezko
bitartekoak (vías de hecho) erabiliz. Zigorra larrituko da, egitatea kulturako
zuzenduta dauden lekuetan ematen bada.
Artikulu honetan jasotzen da “turbatio sacrorum” deritzon delitu klasikoa.
Artikulu honek babesten ditu zuzenki inskribaturik dauden konfesioak, eta
zeharka bertako kideak. Babesa mugatzen da inskribaturik dauden erlijio-
konfesioetara.
Batzuentzako, artikulu hau soberan dago, egoera hauek bideratu baitaitezkeelako
legeri penal orokorraren bitartez. Hain zuzen, bilera (reunión), manifestaldi
edo adierazpen-askatasuna babesten duen tipora, 514.4, 540 art. KP. Gainera,
523ko zigorra sekzio bereko delituei ezarritakoen artean altuena da; antza
denez, erreformarekin lortu nahi zenarekin ez dator bat.
Oro har, zigortzekotan
perturbazioaklarria izan beharko luke.

c) Profanazioa
524. art-a:Zigortu egiten datenpluan edo kulturako zuzenduta dagoen lekuan, edo
zeremonia erlijiosoetan,profanazioekintzak egitea, legalki babestuta dauden
sentimendu erlijiosoak irainduz.

Artikulu honetan aipatzen diralegalki babesturiko sentimendu erlijiosoak.
Espresio hau badirudi, beste garai batekoa dela, hain zuzenlegezsentimendu
erlijiosobatzuk bakarrikbabesten zirenekoa; garai konfesional bateko tipoa dela
dirudi.
Dena den, artikulu hau interpretatzen bada indarrean dagoen araudia kontutan
izanik, babestu beharko lituzke edozein sentimendu erlijioso profanaziozko
ekintzetatik.
Doktrinaren atal batentzat, artikulu honek urratu dezake estatuaren laikotasuna
eta berdintasun printzipioak. Gainera ekintza hauek bideratu daitezke KP-ko
beste tipo orokor batetik: 208ko injuria/irain delituaren bidetik. Badirudi
ekintzak kulturako lekuan egiteak ez duela justifikatzen tratamendu berezi bat
jarduketa horientzako.
Zuzenbide penaleko Doktrinarentzat, eskarnioaren tipo kualifikatu bat da, eta
nahiz eta ez eskatu, erlijio-sentimenduak iraintzeko asmoa izatea ezinbestekoa
da. Horretaz gain, leku jakin batean gauzatu beharko dira ekintzak: tenpluan
edo kultura zuzendutako lekuetan, edo zeremonia erlijioso bat gertatzen ari den
unean. Ez da nahikoa edozein modutako bilera izatea, baizik eta kulturako edo
zentzu <sakroa> dutenetan geratu beharrekoa.
Profanazioak esan nahi du, <gauza sakratuak> behar diren errespetuarekin ez
tratatzea. Horregatik eskatuko da profanazio ekintzak erlijio-konfesio batean
esanahi <sakratua> duten gauzengan ematea.

d) 525. art: Eskarnioa
-525.1:
zigortu egiten da konfesio erlijioso bateko kideenerlijio-sentimenduak
iraintzeko/ofendatzeko, publikoki, hitzez, idatziz edo bestelako dokumentu
baten bitartez,bere dogmen, sinismen, erritu edo zeremonien iseka, burla
(escarnio) egiten bada, hala nola iraindu, burla egiten bazaie (vejar) fede
honen jarraitzaileei.

Paragrafo honetan babestu nahi dena erlijio-askatasuna da. Hori agerian
gelditzen da tipoan jasotzen denean "erlijio-konfesio bateko kideari" zuzendu
behar zaiola ekintza.

-525.2:zigortu egiten da publikoki, hitzez edo idatzizinolako erlijio edo
sinesmenik ez duteneiegindakoburla edo iraina(escarnio).
Kasu honetan, babesten da kontzientzia-askatasuna bere eremu ez erlijiosoan,
babestu egiten baitira sineste erlijiosoak ez dituztenen kontrako erasoak.
Doktrinaren atal batentzat, mota honetako zigorrak ez dira beharrezkoak. Hauen
aburuz, jarduketa hauek tipifikatu daitezkebestelako tipo penal batzuk
jarraituz, esaterako, injuria edo irain larrien delitua KP 208-210 art.
Sentimendu horiek izaera erlijiosoa edukitzeak ez du justifikatzen tratu berezi
bat ematea.
525art.k eskatzen duanimus iniurandidelakoa, alegia, ekintzak gauzatzea
erlijio-konfesioko kideen sentimenduak iraintzeko. Hori kontutan hartua, tipo
honetatik kanpo geratuko lirateke fenomeno erlijiosoa edo erlijio-sineste
zehatz batzuk kritikatzeko asmoarekin egindako adierazpenak.

e) Hilobien bortxaketa eta gorpuen profanazioa/Violación de sepulturas y
profanación de cadáveres

526. art:Hildakoen oroimenari zor zaien errespetua gorde gabe, hilobiak
bortxatu, gorpuak edo haren errautsak profanatu, edo iraintzeko edo laidotzeko
asmoarekin (ánimo de ultraje)urna-funerario/panteoiak/lapidak/nitxoak birrindu/
kaltetu/hondatzea.

Honetan babesten den ondasun juridikoa
hildakoen oroimenaedo memoria da, eta horrekin bakoitzaren sineste eta
kontzientziazko sentimenduak, kontzientzia erlijioso edo ez erlijiosoak.
Guzti hauek pertsona bakoitzaren
ondare izpiritualaren partedira, hala nola bere familiarenak eta gizartearen
memoria kolektibo guziarenak.
Tipo honetan zigortzen da: hilobiak bortxatzea, gorpuak edo hauek errautsak
profanatzea, urna-funerario/panteoiak/lapidak/nitxoak birrindu/kaltetu/
hondatzea laido (ultraje) asmoarekin; beti ere hildakoek merezi duten
errespetua gorde gabe.
Artikulu honek leundu egiten du irain edo injurien tipo orokorrerako
aurreikusten den zigorra, 208.art-n.
Tipo honen jarraitzearen alde, doktrinak dio zaila dela aipaturiko 208.art-tik
bideratzea aipaturiko kasuak, izan ere, injurien kasuan babesten den ondasun
juridikoa ofentsa jasotzen duen pertsonaren duintasuna da, ez hildakoen
oroimenaren errespetua.
Adostasunik ez bada ere, bere presentzia KP-ean arrazoitua ikusten da oro har.

1 D.LLAMAZARES FERNÁNDEZ, Derecho de la libetad de conciencia, vol II, 765 eta
hur. Baita ere, TAMARIT SUMALLA, JM., Comentarios al Código Penal Español.Tomo
II. QUINTERO OLIVARES, G. eta beste batzuk. Aranzadi, 2011, 1547 eta hur.
2 1978ko EKn esan ohi da printzipio pertsonalista 10.1 art-n jasotzen dela, non
adierazten den “ordena politikoak eta gizarteko bakeak, oinarri dituztela
pertsonaren duintasuna, dagozkion eskubide bortxaezinak, nortasunaren garapen
librea, legearen errespetua eta besteen eskubideen errespetuan”. Alegia,
sistemaren oinarrian pertsona dagoela.
Historian zehar, egon dira, ordea, beste eredu batzuk, esaterako Frankismoaren
garaian, non pertsona bigarren maila batean zegoen kokatuta hainbat gaitan,
gizartea eratzen zuten erakunde edo instituzio batzuk sistemaren oinarri
kontsideratzen zirenak, nagusikoa izanik; hainbat gaitan, erakundeak
pertsonaren gainetik zeuden, eta pertsonak horien zerbitzura.
3 Erlijio-askatasunak tradizionalki izan du tratamendu penal berezi bat:
erlijio-askatasuna babesten zuen zuzenbide berezi ( Derecho especial) bat.
Autore batzuentzat, tratu berezi honek ez du izateko arrazoirik, izan ere,
oinarrizko eskubide honen kontrako erasoak babestu beharko lirateke tipo penal
orokorrak aplikatuz; gainontzeko uste-sendo edo konbikzioak urratzeagatik
dauden tipo penalak aplikatuz: kalumniak, injuriak, koakzioak, tipo penal
berezirik egon gabe.
