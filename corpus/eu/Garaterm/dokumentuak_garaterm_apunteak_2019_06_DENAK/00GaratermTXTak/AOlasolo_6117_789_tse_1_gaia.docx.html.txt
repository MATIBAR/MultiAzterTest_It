<?xml version="1.0" encoding="UTF-8"?>
I. ATALA: BANKU-SISTEMA ETA BERE INGURUNEA
1. GAIA: BANKU-SISTEMA ETA BERE INGURUNEA
1.1. FINANTZA-SISTEMA: KONTZEPTUA ETA EZAUGARRIAK
 
Kontzeptua: erakunde, baliabide eta merkatu multzo bat da, Gastu Unitate
Superabitarioek (GUS) sortutako aurrezkia Gastu Unitate Defizitarioetara (GUD)
bideratzea helburu nagusitzat duena.
Ekonomia batean finantza-sistemak duen funtsezko betebeharra zera da:
aurreztaileen (GUS) soberakinak jaso eta hartzaile publiko edo pribatuen (GUD)
eskuetan jartzea. Zenbat eta efizienteagoa izan finantza-sistema, orduan eta
aurrezki gehiago bideratuko da inbertsiora, eta horrek ondorio positiboak
izango ditu herrialdearentzat. Beraz, finantza-sistema ororen ezinbesteko
eginkizuna da finantza-baliabideen esleipen eraginkorra bermatzea.
 Finantza-sistemaren oinarrizko funtzioak:
1*  Aurrezkia inbertsiorantz bideratzen laguntzea.
2*  Ordainketa-mekanismoak kudeatzea.
Finantza-sistema batek honako hauek bete behar ditu:
3*  Inbertitzaile zein aurreztaileei konfiantza ematea.
4*  Finantza-tresnen berrikuntza sustatzea.
5*  Malgua izatea eta inguru ekonomiko aldakorretara moldatzea.
Finantza-sistema bat hiru elementuz osatua dago:
  finantza-aktiboak
  finantza-bitartekariak
  finantza-merkatuak
1.1.1. Finantza-aktiboak
Kontzeptua: Gastu Unitate Defizitarioek (GUD) jaulkitako tituluak dira.
Tituluen edukitzaileentzat aberastasuna mantentzeko bidea suposatzen dute eta
ordea, tituluak sortzen dituztenentzako pasiboa. GUDek finantza-aktiboak
jaulkitzen dituzte, gastu eta sarrerak orekatuko dituzten baliabideak lortzeko,
eta GUSek eskuratzen dituzte baliabideok, eta, hala, horien bitartez mantentzen
dute aberastasuna.
 
Finantza-aktibo horien funtsezko bi xedeak hauek dira:
Agente ekonomikoen arteko funts-transferentziarako tresnak dira.
Agente ekonomikoen arteko arrisku-transferentziarako tresnak dira.
Finantza-aktiboen ezaugarriak hauexek dira: likidezia, arriskua eta
errentagarritasuna, eta hiru ezaugarriok biziki erlazionaturik daude.
FUNTZIOAK
Finantza-aktiboak agenteen arteko funtsen transferentziarako tresnak dira.
Arrisku-transferentziarako tresnak ere badira.
EZAUGARRIAK
Likidezia: ahalik eta balio-galera txikienarekin diru bilakatzeko erraztasun-
maila.
Arriskua/Segurtasuna: finantza-aktiboa definitzen duten eskubideen iguripenak
emaitza onera heltzeko probabilitatea.
Errentagarritasuna: aktiboak onurak sortzeko duen gaitasuna.
TIPOLOGIA
Igorlearen arabera: publikoak/pribatuak.
Errendimenduaren arabera: errenta finkoa / err. aldakorra
Aktiboen likidezia-mailaren arabera:
Epe laburrerako finantza-aktiboak edo diruzkoak, diru bilakatzeko epea 18
hilabeteko urte bat baino txikiagoa denean.
Finantza-aktiboak epe luzera, haien eskubide guztien epemuga 18 hilabeteko urte
bat baino handiagoa denean.
Merkatuetako negoziazio baldintzen arabera:
Aktibo negoziagarriak
Aktibo ez-negoziagarriak
Beste sailkapen batzuk (aktiboen igorpen- eta transmisio-baldintzen arabera):
“nominatiboak”, titularra islatzen dutenean; “eramaileari”, eta abar. Ildo
horretatik, inbertsio eta eskubideen ezaugarrien arabera ere sailka daitezke:
akzioak, obligazioak, obligazio bihurgarriak, zabaltze-eskubideak, funtsetan
inbertitzeagatik  ziurtagiriak, eta abar.
1.1. Taula. Finantza-aktiboak
Iturria: Egileek prestatua (2009)
1.1.2. Finantza-bitartekariak
Kontzeptua: ekonomiako mailegu-emaile eta mailegu-hartzaileen arteko
bitartekaritzan espezializatutako erakundeen multzoa da.
1.1.3. Finantza-merkatuak
Kontzeptua: finantza-aktiboen trukea egiteko eta horien prezioak finkatzeko
mekanismo edo tokia (ez nahitaez fisikoa).
 Finantza-merkatuen funtzio nagusiak hauek dira:
 1.- Bertan parte hartzen duten agenteak harremanetan jartzea.
 2.- Aktiboen prezioa finkatzeko mekanismoa izatea.
 3.- Aktiboak likideziaz hornitzea.
 4.- Bitartekaritza-epeak eta -kostuak murriztea.
Merkatua eraginkorra izango da, funtzio horiek ahalik eta hoberen betetzen
dituen neurrian. Merkatu perfektuan, erosleek eta saltzaileek eskaintza eta
eskari guztiak eta merkatuko gainerako baldintzak ezagutuko lituzkete
(erabateko informazio-gardentasuna); agente guztiek askatasunez parte har
lezakete, eta prezioak eskaintzaren eta eskariaren arabera ezarriko lirateke,
kanpoko esku-hartzerik gabe.
1.2. FINANTZA-BITARTEKARIAK
1.2.1 Deskribapena eta funtzioak
Haien xedea inbertitzaile eta aurreztaileen arteko harremana erraztea den
erakundeak dira finantza-bitartekariak. Kontaktu hori oso gutxitan egiten da
modu zuzenean, batik bat gurea bezalako finantza-sistema garatu batean, sistema
horrek dituen bilaketa-kostuengatik eta abarrengatik. Hori dela eta, ohikoena
izaten da kontaktua zeharka egitea, finantza-bitartekarien erakunde
espezializatuak erabiliz, besteak beste.
Finantza-bitartekariak bi taldetan sailka ditzakegu: “artekariak” eta
”bitartekariak”.
Artekarien ezaugarri nagusia zera da: jarduera aurrera eramateko inbertitzaile
eta aurreztaileak kontaktuan jarri baino ez dutela egiten, inongo finantza-
aktiboren eraldaketarik gabe. Adibidez, burtsako baloreen salerosketak
bitartekari hauen bitartez egiten dira, eta erosle eta saltzaileen arteko
kontaktua errazten saiatzen dira, haien jardunean trukatutako aktiboak eraldatu
gabe. Artekariak bi taldetan sailka daitezke: broker-ak eta dealer-ak.
Broker-ak komisio baten truke bi alderen arteko harremana ahalbidetzen duten
bitartekariak dira, inolako arriskurik pairatu gabe. Dealer-ak berriz,
norberaren kontura eta eraldatu gabe finantza-aktiboak salerosten dituzten
bitartekariak dira, negoziatutako aktiboen prezioaren mugimendu ezkorra ere
bere gain hartuz. Aurreko adibideari jarraituz, burtsako biatertekariak broker
gisa  jardungo du baldin eta saltzaile eta eroslearen arteko bitartekari lana
soilik egiten badu, komisio baten truke eta eragiketaren arriskuak bere gain
hartu gabe; bestalde, dealer gisa jardungo du baldin eta norberaren konturako
arriskua bereganatuz, saltzaile edota erosleari akzioen truke kontrapartida bat
eskaintzen dionean.
Artekariek aurreztaile eta inbertsoreen arteko harremana ahalbidetzen dute
finantza-aktiboak eraldatu gabe. Bitartekariek berriz, lan berbera egiten dute
finantza-aktiboak eraldatuz aurreztaile eta inbertsoreen beharrei erantzunez
bai epemugetan zein eragiketaren zenbatekoetan.
Bitartekarien bereizgarria da beren jarduera aurrera eramatean finantza-
aktiboak eraldatu egiten dituztela. Adibidez, bankuen ohiko funtzioa
inbertsoreei fondoak ematean datza, jaulkitako finantza-aktiboen bidez:
hipoteka-maileguak, bonoak etab. Era berean, bestelako finantza-aktiboen
jaulkipena burutzen dituzte aurreko mailegu-operazioen fondoak biltzeko: kontu-
korronteak, eperako gordailuak etab. Fondoak mailegatzen dituzte inbertsoreek
jaulkitutako finantza-aktiboak eskuratuz; honi lehen mailakoa deritzogu.
Fondoak biltzeko berriz, bestelako finantza-aktiboen jaulkipena egiten dute
aurreztaileek eskuratu dezaten; bigarren mailakoa deritzogu honi.
Finantza-aktiboen eraldaketari esker, bitartekari horiek inbertitzaile eta
aurreztaileen kontaktua errazten dute, bien beharretara egokitzeko, nagusiki
egin beharreko eragiketen epe eta kantitatearen inguruan. Eraldaketa horrek
finantza-bitartekarien jardueraren garapenean arrisku bat dakar, eta hori
eragiketa pasibo eta aktiboen arteko bitartekaritza-marjinarekin konpentsatzen
da. Gainera, azken horiek lortzen dute inbertitzaileek finantza-aktiboak
erostean sorturiko arriskuari txikiago iriztea, bitartekariek egiten dituzten
inbertsio dibertsifikatuen ondorioz.
 
Bitartekariak
 

 
 Bankuak
 

 
 Aurrezki Kutxak
 

 
 Kreditu-Kooperatibak
 

 
 Finantza-kredituen establezimenduak
 
 

 
 Aseguru Etxeak
 

 
Etab.
 
GUS edo Aurreztaileka
Lehen Mailako Tituluak
Artekariak
 
:
 

 
Brokers
 

 
Dealers
 
 
GUD
Inbertsoreak
 
Baliabideak
 
Lehen Mailako
Tituluak
 
Baliabideak
 
Bigarren Mailako
Tituluak
 
Baliabideak
 
 
Baliabideak
 
Bigarren Mailako Tituluak
 
1.1. Irudia. Finantza sistemaren eskema
  
Espainiar Finantza-Sistemaren egitura instituzionala hiru sektore edo
oinarrizko finantza aktibitateetan ardazten da:
1. Kreditu eta gordailu aktibitatea, Espainiako Bankuak gainbegiratutakoa.
2. Balore Merkatuaren aktibitatea, Balore Merkatuaren Batzorde Nazionalak
(BMBN) (Comisión  Nacional del Mercado de Valores, CNMV) gainbegiratutakoa.
3. Aurreikuspen aktibitatea, Aseguru eta Pentsio Fondoen Zuzendaritza Orokorrak
(APFZO) gainbegiratutakoa.
Finantza-bitartekarien artean bi talde handi bereiz ditzakegu1:
 1.- Kreditu-erakundeak: etorkizunean itzultzeko konpromisoa harturik,
publikoak eskuragarri dituen funtsak bereganatzen dituzten erakundeak, funts
horien helburua edozein izanik (gordailuak, maileguak, finantza-aktiboen behin-
behineko lagapenak edo antzekoak); eta diru elektronikoko ordainketa-bideak
jaulkitzen dituzten erakundeak ere. Talde honetan sartzen dira: Kreditu
Ofizialeko Institutua, bankuak, aurrezki-kutxak eta CECA, kreditu-kooperatibak,
kredituko finantza-establezimenduak (azken horiek eragiketak egitean mugak
dituzte) eta diru elektronikoko erakundeak.2
 2.- Kreditu-erakunde ez direnak: aseguru-erakundeak, pentsio-funtsak eta
inbertsio-funtsak, balore-elkarte eta -agentziak, eta abar.
1.2.2 Bitartekari motak
Gaur egungo espainiar finantza sistema bi organo motaren baitan ardazten da: 
1- Organo politiko-erabakitzaileak: gobernua dute buru, hau baita finantza-
politikaren arloan aginte gorena, eta Ekonomia eta Ogasun Ministerioa dute
ordezkari, finantza-erakundeen funtzionamenduaren arduradun nagusia den
aldetik; autonomia-erkidegoek arlo batzuetan eskumenak dituzte.
2.- Kontrol eta Gainbegiratze organoak: finantza-sistemaren kontrol eta
gainbegiratze organoak lehenago aipatutako hiru sektore edo oinarrizko finantza
aktibitateetan gorpuzten dira:
Aurreikuspen-aktibitatea, Aseguru eta Pentsio Fondoen Zuzendaritza Orokorrak
(DGSFP) gainbegiratutakoa.
Balore-Merkatuaren aktibitatea, Balore-Merkatuaren Batzorde Nazionala, BMBN-k
(Comisión  Nacional del Mercado de Valores, CNMV) gainbegiratutakoa.
Eginkizunak: Balore-Merkatua gainbegiratu, ikuskatu eta zigortzeko ahalmena;
(Prezioen egituraketa egokia eta inbertsoreak babestu); Aholkularitza eta
proposamenak egin Administrazio zentral zein Autonomi Erkidegoari; Merkatuen
egoerari buruzko urteko txostena egin; Lehen Mailako merkatuak ikuskatu
(jaulkipen-txostena); Bigarren Mailako merkatuak ikuskatu; Balore-burtsa
ikuskatu (EEP, SEP); Inbertsio-zerbitzua eskaintzen duten enpresak, inbertsio
kolektiboen entitateak, arrisku-kapitalen entitateak eta titulazio-fondoak
kudeatzeko sozietateak ikuskatu; Jokabide-arauak ezarri (fondoen edota
inbertsioen inguruan); etab.
Kreditu eta gordailu aktibitatea, Espainiako Bankuak gainbegiratutakoa.
Espainian, Finantza-entitateek burututako aktibitatearen gainbegirapena
Espainiako Bankuak, Balore Merkatuaren Batzorde Nazionalak eta Aseguruen eta
Pentsio-Fondoen Zuzendaritza Orokorrak burutzen dute.
Hiru talde bereiztuko ditugu, gainbegiratze organoaren arabera: Espainiako
Bankuak gainbegiratutakoak, Balore Merkatuaren Batzorde Nazionalak (BMBN)
gainbegiratutakoak eta Aseguruen Zuzendaritza Orokorrak  (AZO)
gainbegiratutakoak.
1.2.2.1. Espainiako Bankuak gainbegiratutakoak
Kreditu-entitateek eta elkarren bermerako sozietateek euren aktibitateak
burutzen dituzte Espainiako Bankuak gainbegiratuta. Zehazki, Espainiako Bankuak
hurrengo entitateen kaudimena eta arau zehatzen betekizuna gainbegiratzen du:
Bankuak.
Aurrezki kutxak.
Kredituen kooperatibak.
Atzerriko kreditu-erakundeen sukurtsalak.
Finantza-kredituen establezimenduak.
Diru elektronikoa jaulkitzen duten erakundeak.
Elkarren bermerako sozietateak.
Moneta-kanbio establezimenduak.
Balioztatze edo tasazio-sozietateak.
Europar Batasuneko (EB) herrietako sukurtsalen kasuan, bere eginkizuna soilik
sukurtsalen likidezia eta interes orokorreko arauen betekizuna gainbegiratzera
mugatzen da.
1.2. Irudia. Espainiako Bankuak gainbegiratutako
Kreditu-erakundeak
Publikoaren gordailuak zein bestelako fondoak jasotzen dituzten enpresak dira
kreditu-erakundeak.Era berean, kredituak eman edota norberaren kontura
inbertsioak egiten dituzte. Bankuak, aurrezki kutxak, Espainiako Aurrezki
Kutxen Konfederazioa (EAKK) barne, kreditu-kooperatibak, finantza-kredituen
establezimenduak eta Kreditu Ofizialeko Institutua (KOI) bezalako erakundeek
osatzen dute kreditu entitateen taldea.
Kredituak emateko edota norberaren kontura inbertsioak egin ahal izateko
finantza baliabideen bilketa da kreditu-erakundeen eginkizun nagusia; bankuek,
aurrezki kutxek, kreditu-kooperatibek, finantza-kredituen establezimenduek eta
Kreditu Ofizialeko Institutuak osatzen duten taldea, hain zuzen ere.
Bankuek, aurrezki kutxek eta kreditu-kooperatibek gordailu-erakundeen multzoa
osatzen dute. Beraien finantzazio nagusia bezeroen gordailua denez (bai kontu
korronteen bidez zein bestelako modalitateen bidez) hartzen dute izen hori.
Hona hemen:
1) Pasiboko eragiketak edo baliabideen bilketa. Kanpoko baliabideei dagokienez,
hauek biltzeko bide ezberdinak daude.  Honako hauek dira garrantzitsuenak:
SEBC-en kredituak, erakunde honen moneta-politiken ekintzekin lotuta.
Bankuen arteko maileguak.
Eurotan hartzekodunak. Zenbateko garrantzitsuena da honako hau eta baliabideak
biltzeko formula ezberdinak jasotzen ditu: kontu korronteak, aurrezki kontuak,
epe finkoko gordailu edo ezarpenak, gordailu-ziurtagiria edo aurrezkiari lotuko
kontuak.
Atzerriko egoiliarren kontuak.
Espainian bizi ez direnen kontuak.
Aktiboen jaulkipen eta lagapenak, etab.
2) Aktiboko eragiketak edo bildutako baliabideen inbertsioko eragiketak.
Pasiboko eragiketen bidez bildutako fondoen esleipena norberak egitean datza.
Multzo honen barnean mailegu eta kreditu ekintzak, kontu korronteetako
zorpekoak, deskontu komertziala, dokumentuen gaineko aurrerakinak, baloreen
zorroetako inbertsioa, abal eta garantien kontsezioa, etab. aurkitzen dira.
3) Prestazio zerbitzuen eragiketak. Diruzaintza-zerbitzua (domiziliazioak,
transferentziak, kobrantza eta ordainketak, etab.), bezeroentzako txostenak,
aholkularitza, balore higigarrien eragiketak, efektu eta ziurtagirien gaineko
kobrantza-kudeaketa, kutxatila automatikoa, buzoiak, etab.
Bankuaren definizioa: “Banka hitzarmenean jarduten dute, ohituraz eta irabazi-
asmoaz, jendearengandik funtsak jaso eta bestelako inbertsioak lortu eta
beraien kontura kredituzko aktiboko eragiketa bezala aplikatzen dituzten
pertsona natural edo juridikoek, beti ere merkataritza-lege eta merkataritza-
ohiturak errespetatuz, eta gehienetan beren bezeroei igorpen-, transferentzia-,
zaintza-, eta bitartekaritza-zerbitzuak eta aurrekoekin loturiko eta
merkataritza batzordearenak propioak diren beste zerbitzu batzuk eskainiz"
(1946ko Bankaren Ordenazio Legea)
 Zaharkitu samar geratu den definizioa da, baina erakunde horien ezaugarri
garrantzitsuenak ezagutzeko baliagarri zaigu:
  Irabazi-asmoa duten erakundeak dira: jarraitzen duten helburua mozkinak
lortzea da.
  Burutzen dituzten eragiketak, batez ere, hiru motatakoak dira: pasiboko edo
baliabideak lortzeko eragiketak, aktiboko edo lortutako baliabideak
inbertitzeko eragiketak, eta beste finantza- zerbitzu batzuk eta
diruzaintzakoak (moneta-kanbioa, enpresen aholkularitza, etab.)
  Sozietate Anonimoaren izaera juridikoa izan behar dute.
Sailkapen edo banku-eredu desberdinak daude, nahiz eta egun erabilgarriena den
bereizketa banku unibertsala eta banku espezializatuen artekoa den:
  Banku unibertsalak: banku-negozioko arlo guztiak hartzen ditu, estrategia
globala jarraitzen du eta produktu eta merkatuetan dibertsifikatzen du. 
  Banku espezializatuak: erakunde kopuru handia duten banku-sistemen artean
gero eta zabalduago dagoen aukera da honako hau; bezero-segmentuen, eremu
geografikoen, produktuen, zerbitzuen eta abarren arabera sailkatzen dira.
1.3. Irudia. Banku ereduen sailkapena
Aurrezki-kutxei dagokienez, aurrezki-kutxei buruzko Euskal Legeak honela
definitzen ditu: “Eraketa publiko edo pribatuko finantza-erakundeak,
merkataritza lukururik gabekoak, beste inongo enpresaren menpe ez daudenak eta
aurrezkiaren administrazio, lorpen eta inbertsioan jarduten dutenak”.
Kutxen ezaugarri nagusienak eta bankuetatik bereizten laguntzen digutenak
hauexek dira3:
  Ikuspuntu operatibo batetik, bankuek burutzen dituzten eragiketa berdinak
egin ditzakete.
  Irabazi-asmorik gabea. Banku eta aurrezki-kutxen arteko ezberdintasun
handienetariko bat da. Banku baten funtsezko helburua ahalik eta mozkin gehien
lortzea da. Ordea, Kutxek gizarte-xedea dute4.
  Badira beste desberdintasun batzuk ere, hala nola, izaera juridikoa,
gobernu-organoak, etab.
Espainiako Aurrezki Kutxen Konfederazioa (EAKK) nortasun juridikoa duen
Espainia mailako aurrezki kutxen elkartea da. Duela gutxira arte kreditu-
erakunde gisa ere jardun izan du. 1928. Urtean sortu zuten aurrezki kutxek
lurralde-eremuen mugak gainditzeko asmoz. Gaur egun Aurrezki Kutxen Nazio
Elkartea, aurrezki kutxak eta atxikitutako erakundeak ditugu konfederazioaren
barne. Xedea da Espainian eta nazioartean beraien posizionamendua indartzea,
aurrera daramaten finantza-aktibitatea zein gizarte-erantzukizunari esker.
Horretarako atxikitutako erakundeen interesak zabaltzen, defendatzen eta
ordezkatzen ditu. Era berean, aholkularitza eskaini eta produktu zein zerbitzu
konpetitiboak eskaintzen die aipatutako erakundeei. EAKK-k egungo araudia betez
bere finantza-aktibitatea EAKKBANKeri laga dio: Aipatutako kreditu-erakunde
bereizia sortu egin dute bestelako finantza-erakundeei zerbitzuak eskaintzeko;
finantza, teknologi eta aholkularitza produktu zein zerbitzuak eskainiz.
Kreditu-kooperatibak, izaera bikoitza duten instituzioak dira: batetik,
sozietate kooperatibak dira (horien aplikazio-arauei loturik daude) eta
bestetik, gordailu-erakundeak dira (finantza-bitartekariei aplikatutako arauei
loturik daude)
Beraien helburua, bazkide eta hirugarrenen finantza-beharrei erantzutea da,
kreditu-erakunde batek bereak dituen jarduerak burutuz. Bazkideen kopurua
mugagabea da eta horiek zor sozialekiko duten erantzukizuna eginiko ekarpenen
baliora mugatzen da soilik.
Kreditu-kooperatibak horrela taldeka daitezke:
  Nekazal kreditu-kooperatibak edo nekazal kutxak: Beraien helburua
nekazaritza, abeltzaintza eta baso-sektorea finantzatzea da, nekazal eremuan
bizitza-baldintzak hobe daitezen.
 Nekazal arlokoak ez diren kreditu-kooperatibak, industria eta hiri
izaerakoak, profesionalak laguntzera bideratuak daude.
Gordailuak Bermatzeko Fondoa gordailu-erakundeekin estuki lotuta dago. Bere
eginkizun nagusia barneko erakunderen bat krisian sartzekotan finantza-
sistemari egonkortasuna ematea da. Gordailuak Bermatzeko Fondoak berori
atxikitutako erakunderen baten bat hartzekodunen lehiaketan (antzinako porrota
eta ordainketen etenaldia) izendatzen bada edota bere ordainketa zein
obligazioei aurre egitea eragozten dion arazoren bat edukitzekotan,
gordailugile edo inbertsoreek haien dirua hein handi batean berreskuratzeko
balio du. Kontutan eduki behar da bermatzeko fondoak ez dituela inbertsio baten
galera osoak betetzen.  Espainiako Bankuan izendatutako erakunde guztiek
gordailuak bermatzeko fondoan atxikitu behar dira halabeharrez. Berau osatzen
duten erakundeen aportazio ekonomikoaren bitartez finantziatzen da.
Gordailuak Bermatzeko Fondoa finantza-sistemari egonkortasuna emateko sortu zen
eta banku, aurrezki kutxa zein kreditu-kooperatiben krisi egoerei aurre egiteko
babes-mekanismoa ezartzen du.
Kontutan eduki behar dugu Gordailuak Bermatzeko Fondoak ez dituela inbertsio
bateko galera osoak betetzen.
Kreditu Ofizialeko Institutua (KOI) Ogasun Publikoa eta Ekonomia Ministeritzan
atxikitutako erakunde publikoa da. Nortasun juridikoa du eta bere eginkizun
nagusia indartu nahi diren sektoreei finantza-errekurtsoak eskaintzea da
merkatuak eskainitako baldintza hobeagoetan, beti ere finantza-sistema
pribatuarekiko subsidiotasuna errespetatuz.
Kreditu Ofizialeko Institutua kreditu erakunde publikoa da eta finantza-sistema
pribatuarekiko subsidiotasuna errespetatuz jokatzen du, finantza oreka bilatuz
eta antzekoen egokitzapena bultzatuz.
Kreditu Ofizialeko Institutuaren funtzioak hurrengoak dira:
1. Kreditu-Erakunde Berezitu gisa: Espainian finkatutako enpresen inbertsio
produktiboen finantzapena epe ertain eta luzean. Puntu honetan KOI-k bi modutan
jarduten du:
Bitartekotza-lerroa: Bankuak eta aurrezki kutxak bitartekari gisa erabiliz
banatzen dira fondoak.
Zuzeneko eragiketak: Enpresek finantzapena eskatzen diete zuzenean KOI-ri.
2. Estatuaren Finantza-Agentzia gisa: Gobernuak espreski eskatuta krisi sakon,
natura-hondamendi edo antzekoak pairatutakoei finantzapena ahalbidetzea. Kasu
hauetan, KOI-k aldez-aurretiko fondo publikoaren zuzkidurarekin edota interes-
tasen konpentsazioarekin jokatzen du. Era berean, KOI-k exportazioari eta
garapenari zuzendutako finantza-tresna ofizialak kudeatzen ditu.
Beste finantza erakunde batzuk
Kredituen finantza-erakundeek (KFE) eragiketa pasiboak zein aktiboak mugatuta
dituzte. Zehazki, aktiboko eragiketei dagokionez kredituen finantza-erakundeek
ondorengoa burutu dezakete:
Mailegua eta kreditua (kontsumoarekiko kreditua barne), hipoteka-kreditua eta
merkataritzako eragiketen finantzaketa.
Factoring (errekurtsoarekin edo ez), confirming eta beraien eragiketa
osagarriak.  
Finantza-errentamendua edo leasing-a eta bere eragiketa osagarriak.
Errentamendua edo renting-a.
Kreditu-txartelen kudeaketa eta jaulkipena.
Abal eta bermeen kontzesioa eta antzeko konpromezuen harpidetza.
Pasiboko eragiketei dagokienez, kredituen finantza-erakundeek ezin dute
publikoaren fondo itzuligarririk bildu; gordailuak, maileguak, finantza-
aktiboen edo antzekoen behin-behineko lagapena adibidez.
Kredituen finantza-erakundeek aktiboko eragiketak zein pasibokoak mugatuta
dituzten kreditu-erakundeak dira; hori da, hain zuzen ere, hauek definitzen
dituzten gako nagusia.
Elkarren bermerako sozietateak finantza-erakundeak dira eta beraien betebehar
nagusia abalen bitartez Enpresa Txiki eta Ertainak (ETE) finantziatzea da.
Bazkideei laguntza eta finantza-aholkularitza ere eskaintzen diete; funtzio hau
zuzenean bete dezakete edo bestelako sozietate zein elkarteen bitartez. Edonola
ere, bazkideei kredituen kontzesioa debekatuta dute.
Kapital aldakorreko sozietateak dira hauek eta bazkideei (ETEak) bermeak ematen
dizkiete. Horrela, Enpresa Txiki eta Ertainek baldintza hobeagoetan
finantzaketa lortu dezakete beren kabuz kreditu-erakundeetara jo beharrean.
Lurralde-eremu edota sektore jakin bati lotuta daude maiz eta beraien jardueren
babesleak diren bazkide publikoen (administrazio eta instituzio publikoak),
aurrezki kutxen edota lurralde-eremu zein sektore berdineko erakunde pribatuen
kooperazioa du.
Elkarren bermerako sozietateek birrabalen bidezko sistema ere eskuragarri dute
 Compañía Española de Reafianzamiento S.A (C.E.R.S.A.)-ren bitartez. Sistema
honek elkarren bermerako sozietateen eragiketei finantzaketa emateaz aparte,
bere gain hartutako arriskuak hobeto kudeatzera laguntzen du.
1978. urtean sortu zituzten ETEei finantzaketa errazteko xedearekin eta 1988az
geroztik Espainiako Bankuaren gainbegiradapean dago.
Mutualista izaera duten sozietate anonimoak dira elkarren bermerako sozietateak
eta beraien eginkizun nagusia abalen bitartez bazkideei finantzaketa erraztea
da.
Finantza-erakunde laguntzaileak
Finatza erakunde laguntzaileek gainerako finantza-bitartekarien jarduerak
erraztatu egiten dituzte.
Diru Elektronikoko Erakundeak (DEE). Beraien eginkizuna diru elektronikoaren
jaulkipena da, beti ere gainontzeko erakundeek ordainketa modu hau onartzen
dutenean.
Diru elektronikoa jaulkitzaileari galdatu ahal zaion kreditu galdagarri baten
moneta-balioa da. Honako ezaugarriak ditu:
a. Euskarri elektronikoan pilatuta dago.
b. Jaulkitutako moneta-balioa gainditzen ez duten fondoak eskuratzerakoan
jaulkitua izan da.
c. Ordainketa modura gainontzeko erakundeengatik onartua da.
Diru elektronikoa jaulki nahi duten erakundeek ezin izango dute jaulkitako
zenbateko hori gainditzen duen fondorik eskuratu.
Espainian gaur egun ez dago horrelako erekunderik; baina kontutan izan behar
dugu Europar Batasunak onartutako erakundeek badutela Espainian jarduteko
aukera. Espainiako bankuek ere diru elektronikoa jaulki dezakete eta zenbaitek
horrela egiten dute.
Ordainketa-erakundeek eragiketa mota hauek egiten dituzte: diru- irteerak eta
sarrerak kudeatu, ordainketa kontuaren kudeaketa, eragiketak egikaritu,
txartela bidezko ordainketak edo transferentziak kudeatu, diru-bidalketak,
etab.
Azkenik, tasazio-elkarteek higiezinak baloratzen dituzte.
1.2.2.2. Balore Merkatuaren Batzorde Nazionalak gainbegiratutakoak
Bitartekari ezberdinak dihardute Balore Mekatuaren Batzorde Nazionalaren
gainbegiradapean, inbertsio-zerbitzuetako enpresak, inbertsio kolektiboko
instituzioak eta arrisku-kapitaleko sozietateak nabarmentzen ditugularik.
1.5. Irudia. CNMV-ak gainbegiratutako erakundeak
a) Inbertsio-Zerbitzuetako Enpresak (IZE)
Hirugarrenei inbertsio-zerbitzuak modu profesionalean eskaintzea da Inbertsio-
Zerbitzuetako Enpresen zeregin handiena.
Jardueraren arabera hiru mota bereiz ditzakegu: Balore-sozietateak, Balore-
agentziak, Balore-zorroa kudeatzeko sozietateak eta Finantza-aholkularitzarako
enpresak. Ondorengo taulan erakunde hauek eskaintzen dituzten zerbitzuak
ikusgai ditugu zerbitzu nagusi eta osagarrietan banaturik:
1.2. Taula. Inbertsio-Zerbitzuetako Enpresek egiten dituzten jarduerak
INBERTSIO-ZERBITZUETAKO ENPRESAK (IZE)
ZERBITZU NAGUSIAK:
Balore-sozietateak
Balore-agentziak
Balore-zorroa kudeatzeko sozietateak
Finantza-aholkularitzarako enpresak
1. Hirugarrenen konturako aginduak hartu eta transmititu.
X
X
2. Hirugarrenen konturako aginduak betearazi.
X
X
3. Bere konturako negoziaketa.
X
4. Inbertsoreek agindutakoari jarraiki zorroen kudeaketa bereizitua.
X
X
X
5. Jaulkitzailearen zuzeneko edo zeharkako kontura, jaulkipenen ezarpena eta
erosteko eskaintza publikoaren artekaritza..
X
X
6. Jaulkipen-harpidetza eta erosteko eskaintza publikoaren bermatzea.
X
7. Inbertsiorako aholkularitza (bezeroei emandako gomendio pertsonalizatuak)
X
INBERTSIO-ZERBITZUETAKO ENPRESAK (IZE)
ZERBITZU OSAGARRIAK:
Balore-sozietateak
Balore-agentziak
Balore-zorroa kudeatzeko sozietateak
Finantza-aholkularitzarako enpresak
1. Baliabideen gordailu eta kudeaketa, adierazitako baloreen kontabilitateko
erregistroa eguneratuz kontuko oharren bidez.
X
X
2. Segurtasun-kutxen alokairua.
X
X
3. Finantza-baliabideen inguruan jarduerak burutzeko kreditu edo maileguak eman
inbertsoreei.
X
4. Kapital-egiturari, industri-estrategiari eta antzeko kontuei buruzko
aholkularitza. Baita ere, fusio eta eskuratzeen inguruko aholkularitza eta
zerbitzuen eskaintza.
X
X
X
X
5. Bermatze-eragiketekin zer ikusia duten zerbitzuak..
X
X
6. Baliabideen inbertsioari buruzko aholkularitza.
X
X
X
7. Erregistratutako erakunde gisa dibisetan transakzioa egiteko aukera.
X
X
Kreditu-erakundeek, nahiz eta inbertsio-zerbitzuen kategoria ez eduki, hauek
bezala joka dezakete, beti ere, estatutuak eta beraien araubide-juridikoak
kontrakoa esaten ez dutenean eta horretarako baimen zehatza dutenean.
Inbertsio-zerbitzuetako enpresek hirugarrenei inbertsio-zerbitzuak eskaintzen
diete. Eskainitako zerbitzuen arabera hiru mota bereiz ditzakegu: Balore-
sozietateak, Balore-agentziak eta Balore-zorroa kudeatzeko sozietateak.
Inbertsio Kolektiboko Instituzioak (IKI)
Inbertsio Kolektiboko Instituzioak finantza-erakundeak dira. Hauek beraien
titulu propioak jaulkitzen dituzte pertsona ezberdinen kapitala biltzeko, eta
ondoren, dibisio-politika bati jarraituz eta arriskuek mugaturik kapital hori
inbertitzen dute. Modu kolektiboan bereganatzeak balore-zorroen kudeaketan
onurak dakartza banakakoaren kudeaketarekin alderatuta.
Izaera juridikoa kontutan harturik bi motatako Inbertsio Kolektiboko
Instituzioak (IKI) ditugu: Inbertsio-fondoak eta inbertsio-sozietateak.
Lehenengoek bigarrenek baino ondare askoz handiagoa kudeatzen dute.
Inbertsioen izaerari erreparatzen badiogu, inbertsio kolektiboko instituzioak
bi motetan sailkatu ditzakegu:
IKI finantzarioak: Balore higigarrietako inbertsioa errazten diete
aurreztatzaileei. Horretarako, euren aportazioak jasotzen dituzte eta eratutako
zorro hauek profesional espezializatuek kudeatutzen dituzte.
IKI ez finantzarioak: Finantza izaera ez duten aktiboetan inbertitzen dituzte
aurreztaileen aportazioak.
Inbertsio Kolektiboko Instituzioek publikoaren fondoak, ondasunak eta
eskubideak biltzen dituzte horiek kudeatzeko eta beste ondasun, eskubide,
balore edo baliabideetan (finantzarioak ala ez) inbertitzeko; beti ere,
inbertsorearen errendeminduak emaitza kolektiboaren barnean finkatuta egon
behar du. Bi motatako instituzioak daude: Inbertsio-fondoak eta inbertsio-
sozietateak.
IKIek arriskuak dibertsifikatu behar dituzte inbertitzeko garaian. Instituzio
hauen araudiak partehartzaileak eta akziodunak bermatzen ditu inbertsioak
kontzentratzeko gehienezko ehuneko bat ezarriz. Hala ere, badaude araudiak
ezarritako ehunekoa gainditzea ahalbidetzen duten salbuespenak, indizei
erantzuten dieten fondoak kasu, edo inbertsio askeko IKIak, edo eta inbertsio
askeko IKIko IKIak.
Inbertsio-fondo eta inbertsio-sozietateen arteko ezberdintasun nagusiena izaera
juridikoa da: Inbertsio-fondoak Kudeaketa Sozietateak eta Gordailuzain
Sozietateek kudeatutako ondareak dira eta ez dute izaera juridikorik;
Inbertsio-sozietateek aldiz, sozietate anonimoaren izaera juridikoa dute.
Gordailu-erakundeak bezala, inbertsio-zerbitzuetako erakundeak eta inbertsio
kolektiboko instituzioak kudeatzen dituzten sozietateak inbertsioak bermatzeko
fondo (INBEFO) bati atxikitu behar dira. Helburua bezeroek erakundeari utzitako
efektibo eta baliabide finantziarioen  itzulpena bermatzea da eta erakundea
ordainezintasun egoeran aurkitzen denean inbertsorearen kontura kudeatzea, asko
jota inbertsore bakoitzeko 100.000 euroko muga duelarik. Gogoratu beharra dago
INBEFOk ez dituela merkatuen funtzionamenduaren ondorioz inbertsioak
pairatutako galerak bere gain hartzen, ez eta jaulkitzailearen
ordainezintasunik ere5.
Arrisku-Kapitaleko Sozietateak
Behin behinean ETE berriztatzaileen kapital sozialean modu txikian parte
hartzea da hauen helburua.
Arrisku-Kapitaleko Sozietateak sozietate anonimoak dira. Erakunde ez
finantzieroen behin-behineko partizipazioak eskuratzea da hauen funtsa; hori
posible izateko, erakundeek ezin dute balore-burtsako lehen merkatuan kotizatu
partizipazioak eskuratzeko momentuan. Modu honetan, arrisku-kapitaleko
sozietateek kotizatzen ez zituzten erakundeen akzioak euren aktiboetan
edukitzeko aukera dute, nahiz eta gero, Burtsan negoziatu.
Arrisku-kapitaleko sozietateek xede sozial nagusia garatzeko partaidetza-
maileguak ahalbidetu ditzakete. Era berean, badute aukera inbertsioaren muina
osatzen duten erakundeei aholkularitza emateko.
1.2.2.3.- Aseguru eta Pentsio-Fondoetako Zuzendaritza Orokorrak gainbegiratuta
Azkenik, Aseguru eta Pentsio-Fondoetako Zuzendaritza Orokorra daukagu; Aseguru-
etxeak eta pentsio-fondoetako erakundeak ikuskatzea da bere zeregina.
1.6. Irudia. Aseguru eta Pentsio Funtsetako zuzendaritza Orokorrak
gainbegiratutako erakundeak
b) Aseguru Etxeak
Gerta daitezkeen arriskuei estaldura ematea da aseguru etxeen betekizun
nagusia: ezbeharren aurrean aldez-aurretik hitzartutakoaren arabera onuradunei
indemnizazioa edo mailegua ematea.
Ezbeharra ausazko gertakizuna da, baina ausazkotasun hau handitzen doa
arriskuan daudenen kopurua handitzen doan heinean. Hau da, estadistikak dio
“ausazko fenomenoen irregulartasuna txikitzen doala gertakizunen kopurua
igotzen den bitartean”. Ondorioz, aseguruak ausazkotasunaren kontrako babesa
dira: aseguratua aseguruaren bidez babesten da; aseguratzailea berriz,
aseguratu kopuru handia edukitzeari esker babesten da.
Badaude zenbait tresna ausazkotasuna txikitzen dutenak: Berrasegurua adibidez,
aseguratzaileak zenbait arrisku beste aseguratzaile bati uzten dionean; edota
koasegurua, aseguratzaile ezberdinen artean arriskua banatzen direnean.
Aseguratzailearen jarduera oso anitza da aseguratu daitezkeen arrisku asko
daudelako.
- Bizitza aseguruak:
Heriotza kasuen aurrean bizitza-aseguruak. Onuradunari kapital jakin bat
bermatzen dio eta behin-behineko edo behin-betiko errenta bat aseguratua
hiltzen bada.
Bizitza-asegurua bizialdietan:  Onuradunari kapital jakin bat edo behin-
behineko edo behin-betiko errenta bermatzen dio aseguratua aldi zehatz baten
barnean bizi denean.
Aseguru mistoak: Aurreko biak bermatzen dituzte.
- Bizitza aseguruak ez direnak: Gainontzeko aseguru guztiak (suteak,
lapurretak, eraikinak, osasun-laguntza, erantzukizun zibila, etab.)
Pentsio Plan eta Fondoak
Gizarte-Segurantzak emandako prestazioen osagarriak dira Pentsio Plan eta
Fondoetako instituzioak. Hauek aurrezki kopuru handia biltzen dute eta herri
baten ekonomiarako finantzapen baliabide garrantzitsuak dira. Azkeneko urteotan
Gizarte-Segurantzak prestazioak murriztu beharko dituelaren zurrumurrua zabaldu
egin denez horrelako instituzioek gora egin dute.
Pentsio-Planak Kontrolatzeko Batzorde batek ikuskatzen ditu eta hurrengoek
parte hartzen dute bertan:
Planaren sustatzailea: Gehienetan finantza-bitartekariak dira sustatzaileak
baina bestelako erakunde, enpresa eta kolektiboak izan daitezke.
Partaideak: Sustatzailearekin plan batetan definituriko prestazioak
kontratatzen dituzten pertsona fisikoak.
Onuradunak: Prestazioak eskuratzeko eskubidea duten pertsona fisikoak dira,
partaideak izan edo ez.
Bestalde, pentsio-fondoak izaera juridikorik gabeko ondareak dira eta
integratuak dituzten pentsio-planek osatzen dituzte. Pentsio-fondoak erakunde
kudeatzaile batek administratu eta gordailu batek babesten ditu. Bi hauek
Kontrolatzeko Batzordeak ikuskatzen ditu.
Pentsio-fondoen aktiboa segurtasun, errentagarritasun, dibertsifikazio eta
helburuekin bat egiten dituzten irizpideak jarraituz inbertitu behar da.
Pentsio-plan oro pentsio-fondo batetan integratuta egon behar da; pentsio-
fondoek beraien artean planak eskualda ditzakete.
Pentsio-planen onuradunak kapitala, errenta (behin-behinekoa edo behin-betikoa)
eta errenta-kapitala (bien arteko konbinazioa) jaso dezake prestazio gisa.
Edozein partaidek nahi duenean pentsio-plana alda dezake, plan batetan dituen
eskubideak bestera transferituz, baina ezin dezake nahi duenean prestazioa
jaso. Partaideak edo onuradunak prestazioak jaso dezan hurrengo egoerak gertatu
behar dira:
Jubilazioa edo antzekoa.
Ohiko lana burutzeko behin-betiko baliogabetasun osoa.
Legeak jasotzen dituen gaixotasun larri eta iraupen luzeko langabezi kasuak.
Heriotza.
 
1.3. ESPAINIAKO BANKU-SISTEMAREN BERREGITURAKETA
1.3.1 Aurrekariak
Nazioarte mailan finantza-krisiak eztanda egin aurretik, Espainiako banku-
sistema bere ingurukoen indartsuenetarikoa zen. “Ohiko banku jardueran  eta
txikizkako jardueran” oinarritutako negozioari esker lortu zuen banku-sistemak
horrenbesteko indarra. Negozi-eredu honek hurrengo ezaugarriak ditu:
Bankuaren ohiko jardueran oinarritutako negozioa, hau da, gordailuen bidezko
finantzapena eta bezeroei epe luzeko kredituak ematen dizkie.
Bezeroarekiko hurbiltasuna eta etengabeko harremana; bezeroaren fidelizazioa
emateaz gain bien arteko ezagutza hobeagoa ematen da. Harreman honi esker,
erakundeak bezero bakoitzaren arriskuak hobeto ezagutzen ditu eta horrenbestez,
hobeto kudeatzen ditu.
Aldi berean, AEBetan bestelako banku-eredu alternatiboa gauzatu zen: “sortu eta
banatu” eredu gisa ezagutua. Bankuak bezeroei maileguak eskaintzen dizkie,
baina mailegu horiek (eta horrenbestez ez ordaintze arriskua ere) biltzen dira,
berregituratzen dira eta baloreetan transformatzen dira ondoren finantza-
merkatuetan saltzeko. Prozesu honi titulazioa deritzo. Banatutako kredituak
bankuetako balantzeetan ez direnez agertzen eta arriskua hirugarrenei
transferitu denez, bankuak zorroztasun eta zuhurtzia gutxiagorekin jokatzen du
kredituak ematerako momentuan eta beraien eboluzioa aztertzeko momentuan.
Bildutako mailegu hauek saltzeko produktuetan bihurtu ziren eta arriskua behin
eta berriro birbanatuz, gero eta konplexuagoa zen egoera ekarri zuen.
 Azkenean, kudeatzaile batzuek produktuaren konplexutasuna ulertzen ez zutenei
saldu zizkieten produktu hauek, bai edota arrisku gabekoak balira bezala ere.
Azkenean, produktuaren arrisku-perfila ez zetorren bat bezeroak zuen arrisku-
perfilarekin.
Espainiako “txikizkako ohiko bankuek” ez zituzten sortu aktibo “kutxakorrik”.
Espainiako kasuan, sortutako titulazioak ez ziren erakundeetako balantzeetatik
kanpo atera inoiz, eta horrenbestez, arriskua ikusgai geratzen zen. Horrez
gain, Espainiako erakundeek ez zuten horrelako produktuetan inbertitu. Hori
dela-eta,  “Subprime” krisiaren hasieran erakunde espainiarrek ez zuten ondorio
latzik pairatu.
Bestalde, Espainiako Bankuak ziklorik gabeko hornidura-sistema exijitzen zien
erakunde guztiei. Horri esker, zikloaren fase onuragarrietan erakundeek
“koltxoi” bat osatzen zuten atzeraldiko faseetan erabiltzeko aukera emanez.
Horrek ahalbidetu zien aurre egitea finantza-krisiaren lehenengo hiru urteetan.
Guzti hau kontutan harturik, 2007. urteko udan krisia piztu zenean Espainiako
banku-sektorea bere ingurukoekin konparatuz indartsuenetarikoa zen, hornidura
eta kaudimen handia zuelarik.
Hala ere, Espainiako finantza-sistema hondatzen joan zen bi arrazoirengatik:
alde batetik, nazioarteko finantza-krisiak gero eta eragin handiagoa zeukan
bere gain eta bestetik, bere “Subprime” krisia pairatu zuelako.
1.3.2 Espainiako banku-sistemaren berregituraketa-prozesua
1.3.2.1.- Estatu mailako erreforma ezberdinen eboluzioa (2009ko ekainetik
2012ko ekainera arte)
Nazioarteko finantza-krisiak eztanda egin arte Espainiako finantza-sisteman
hedapen ekonomikoa eman zen. Baina desoreka batzuk ere pilatu izan zituzten,
batez ere aurrezki-kutxen sektoreak:
Bulego eta langileen hazkunde neurrigabea.
Tamainia txikiko aurrezki-kutxa gehiegi.
Negozioaren errentabilitatearen galera etengabea.
Handizkako finantza-merkatuaren gehiegizko mendekotasuna.
Higiezinen sektoreak pisu larregia zuen.
Horrez gain, aurrezki-kutxek egiturazko arazo bi ere bazituzten: baliabide
propioak (mozkinen erretentzioez aparte) eskuratzeko zailtasuna eta
zuzendaritza egitura konplexua. Bi arazo hauek handitzen joan ziren erakundeek
beraien negozioen aukera eta konplexutasuna handitzen zituzten heinean.
Nazioarteko finantza-krisiaren ondorioz, konfiantza galdu zen nazioarteko
finantza-merkatuetan finantzapena aurkitzea gero eta zailagoa bihurtuz. Hori
dela-eta, egiturazko desoreka eta arazoei aurre egitea premiazkoa bihurtu zen,
aurrezki-kutxen berregituraketa puntu garrantzitsuena bilakatuz. 9/2009 Errege
Lege-Dekretuarekin hasi zuten banku-egitura berregiten eta kreditu-erakundeen
baliabide propioak sendotzen. Horretarako Bankuetako Berregituraketa
Ordenatuaren Fondoa (BBOF) sortu zuten. Honek bideragarriak bihurtzeko laguntza
eskatzen zituzten erakundeei laguntzen zien.
Berregituraketa hasteko aurrezki kutxen esparru juridikoa erreformatu beharra
zegoen. Aurrezki kutxen gobernu-organo eta esparru juridikoaren 11/2010 Errege
Lege Dekretuak aholkularien profesionalizazioa zuen helburu politizazioa
murriztuz. Honek instituzioetako antolakuntza-alternatiba ezberdinak arautu
zituen (babesarako instituzio-sistema –BIS6-, fusio integrala, etab.). Guzti
hauek kapital-merkatuan sartzeko ahalmena zuten, bai eta partizipazio-kuotak
eskubide politikoekin jaulkitzeko ahalmena ere. Berregituraketaz aparte, modu
honen bitartez aurrezki kutxek nazioarteko finantza-sistemak eskatutako
erreformari ere aurre egiten zioten, hau da, 2013ko urtarriletik aurrera
kapitalaren kantitate eta kalitate gehiago (Basilea 7III) edukitzea.
Berregituraketa-prozesu hau bestelako neurriekin hartu egin ziren. Adibidez,
hornidura-sistema gogortu zen aktiboak baloratzeko irizpideak zorrotzagoak
bihurtuz, arriskuaren hornidura eskuratzeko epeak murriztuz, kopuru minimoak
handiagotuz eta kredituak emateko momentuan zuhurtasun gehiagorekin jokatuz.
Bestalde, informazio gehiago plazaratu zen Espainiako erakundeen zalantzazko
aktiboen (higiezinen gaineko eragiketak batez ere) esposizioari buruz Europako
marko komunak eskatzen zuena gaindituz. Esfortzu hauen bitartez Espainiako
banku-sistemaren inguruko ziurgabetasuna txikiagotu arren, Europako beste
herrien subiranotasun-zorrak sortutako krisiak Espainia kutxatu zuen. Hori
dela-eta, Espainiako Gobernuak erreforma berri bat atera zuen aurrera:
finantza-sistemaren sendotzeari buruzko 2/2011 Errege Lege Dekretua. Kreditu-
erakunde espainiarren kaudimena indartzea zuen helburu eta era berean, aukera
berri bat sustatzea, alegia, baldintza berriak betetzeko kanpoko kapitala behar
zuten aurrezki kutxek banku baten bitartez finantza-aktibitatea aurrera
eramateko aukera sustatzea, egitura hura baitzen inbertsoreak erakartzeko
aproposena. Beraien kabuz kapitala lortu ezin dutenak BBOF-arengana jo
dezakete. BBOF-ek erakundeen kapital sozialeko akzioak eskuratuko lituzke
beraien baliabideak indartzeko asmoz eta bost urteko epealdian gehienez jota.
Baina arazoak dituzten erakunde hauek aurretik banku batean bihurtu beharko
dira derrigorrez8.
Espainiako gordailu-bermerako sistema sektorearen errealitate berrira egokitu
beharra zegoela uste zuen Gobernuak. Horretarako, kreditu-erakundeen Gordailu-
Bermerako Fondoa sortu zuen existitzen ziren gordailu-bermerako hiru fondoak
bateratuz (bankuak, aurrezki-kutxak eta kreditu-kooperatibak). Honen zeregina
finantza-sektoreak bere saneamenduaren kosteak ordaintzea da altxor publikoak
ordaindu behar izatea ekidituz, hau da, zergadunok ordaintzea ekidituz. Arazoak
dituen kreditu-erakundeen kaudimena eta funtzionamendua indartzea da fondoaren
xedeetako bat.
Baina momentu horretara arte egindako ahalegin guztiak ez ziren nahikoak izan:
kalkulatutakoa baino kapital gehiago behar zen eta ez ziren hartu kreditu-
erakundeen erabateko saneamendua lortzeko neurri guztiak. Espainiako sistemaren
erreforma berriak estrategia integrala beharrezkoa zuen sinesgarritasuna eta
konfidantza berreskuratzeko, kreditu-erakundeen balantzeak modu transparentean
saneatuko zituena. Horrek erakundeak kapital-merkatuetan sartzea eta kreditua
ekonomia errealera ateratzea erraztuko zuen.
Zalantzazko aktiboak garbitzeko asmoz Gobernuak 2/2012 Errege Lege-Dekretua
onartu zuen: Finantza-erakundeek higiezinen aktibo problematikoen aurrean
 hornidurak handitu beharko lituzkete, berankorren kredituak, subestandarrak
eta ordainketan adjudikatutako aktiboak talde horren barnean daudela kontutan
hartuz. Hornidurak handitzeko baliabiderik ez zituzten erakundeak fusio-prozesu
batean sartzera derrigortuak izan ziren, BBOFri laguntza eskatzeko aukera
izanda (bidegarritasun-plana onartuta zeukatenean). Honek banku espainiarrek
zituzten aktiboen hondamena onartzea suposatu zuen, baina berriro ere, ez zen
nahikoa izan.
Higiezinen sektoreak Espainiako kreditu-erakundeetan zuen pisua handiak
inbertsore eta kontsumitzaileen konfiantza apaldu zuen ekonomia txarrerantz
eginez. Era berean kredituen kontzesioa murriztu zen banku-sektorea eta
finantza-sektorearen arteko gurpil zoroa eratuz; konfiantza sortu eta hazkunde
ekonomikoa indartu nahi bazen, gurpil zoroa hautsi beharra zegoen.
Interes dibertsifikatuak zituzten kreditu-erekunde gutxi salbu, banku
espainiarrek handizkako finantza-merkatuetako baldintza onuragarrien
eskuragarritasuna galdu zuten. Horren ondorioz, aipatutako bankuak
Eurosistemaren baitan egotera igaro ziren. Gainera, banku hauen zorpetze
gaitasuna asko jeitsi zen kalifikazioaren beherapena dela-eta. Espainiako
zenbait bankuk aktibo problematiko ugari bildu zituzten, eta horrek,
merkatuaren egonkortasuna irauli zuen kezka piztu zuen.
Bankia nazionalizatu ondoren arrisku-prima goruntz jarraitu zuen euroaren
eremuak pairatzen zuen krisiaren eraginez. Egoera horri aurre egiteko
Espainiako Gobernuak Finantza-sektorearen saneamendurako eta bere higiezinen
salmentarako 18/2012  Errege Lege-Dekretua onartu zuen. ELD hau hiru puntutan
oinarritzen da:
Higiezinen aktibo osasunen gaineko hornidura osagarrien ezarpena. Horretarako
BBOF-ri laguntza eskatu zitekeen eta horrela kapitala injektatu akzioen
bitartez edota kapital kontingente bihurgarrien (“kokoak”) bitartez.
Bankuen balantzeetako saneamendua aztertuko zuten bi balioztatze-informe,
kanpotik egina.
Ez ordainketen bitartez lortutako higiezinak bilduko zituen higiezin-
sozietateak sortzeko derrigortasuna.
Banku espainiarren aktiboei zilegitasuna emateko eta gardentasuna lortzeko
asmoz Ekonomia eta Lehiakortasun Ministeritzak eta Espainiako Bankuak akordio
batera heldu ziren. Akordioak bi zutabe zituen: 1) Bankuen balantzeen gaineko
ebaluaketa orokorra eta kontrako egoera batetan aurre egiteko gaitasuna
neurtzea. 2) Bakoitzaren aktiboen hondapenen arteko estimazio eta oharpen-
prozeduren kontrastea.
1.3.2.2. Finantza sektore politika baldintzen (MoU-en) gaineko ulermen
memoranduma
Krisiaren hasieratik, espainiar aginatariek banku sektoreari eragiten zieten
arazoak zuzentzeko hartuak zituzten neurriak, oro har, honakoak ziren:
-Bankuen balantzeen saneamendua.
- Gutxieneko Kapitalaren baldintzen igoera.
- Aurrezki kutxen sektorearen berregituratzea.
- Higiezinen sustapenetara zuzendutako maileguetarako eta exekutatutako
hipoteken aktiboen  horniduren baldintzen igoera adierazgarria.
Nahiz eta neurri hauek hartu, ez zen merkatuen presioa txikiagotzerik lortu
eta, hori gutxi balitz, zenbait erakunderen bideragarritasuna ezbaian jarri
zen.
2012ko ekainaren 25ean, espainiar Gobernuak bidean zen banku sektorearen
berregituratze eta birkapitalizatze prozesuaren testuinguruan kanpo 9finantza-
asistentzia eskatu zuen. Finantza-asistentzia hau Egonkortasuneko Europar
Mekanismoak  (EEM) 10eskainiko du.
2012ko uztailaren 20an, Finantza sektore politika baldintzen gaineko Ulermen
Memorandum-a aurkeztu zen, MoU bezala ezagutzen dena.
Banku espaniarrari emandako finantza asistentziari dagokionez, memorandum honen
helburua, banku sektorearen epe luzeko malgutasuna handitzea da, era honetan
merkaturako bere sarbidea indarberrituz.  Estrategia orokorrak hurrengoak
izango lirateke:
- Hondatutako aktiboak banantzea. Honek desagerraraziko ditu bankuen balantzeen
kalitatearen gainean gera litezkeen zalantzak, erakunde hauei bitartekaritza
finantzarioko bere lana eraginkortasun handiagoarekin egitea ahalbidetuz.
Horrela, bankuen balantzeen gardentasuna hobetuko litzateke, merkatuan
erakundeen finantzaketa lehengora itzuliko litzateke eta haien likidezia
ziurtatzeko bankuek banku zentralarengandik daukaten menpekotasun txikiagotuko
litzateke.
- Gainera, funtsezkoa da arriskuetako eta krisi-kudeaketako identifikazio
mekanismoak hobetzea, etorkizuneko krisi finantzarioen aukerak eta larritasuna
txikiagotzeko.
MoU-aren oinarrizko elementuak honakoak dira:
- Banku bakoitzaren kapital beharren erabakia, banku sektorearen aktiboen
kalitatearen analisi orokor baten bidez  eta bankuz bankuko erresistentzia
proba baten bidez.
 -Birkapitalizazio, berregituratze edo/eta banku ahulen erabakia,
erresistentzia proban antzemandako kapital defizitei eragiten dieten planak
ezagututa.
- Bere birkapitalizaziorako laguntza publikoa jasotzen duten bankuen aktiboen
segregazioa, eta hondatutako aktibo-kudeaketako kanpoko erakunde bati bere
aktiboen transferentzia.
Erreskatearen truke banku sektore espainiarriari ezarritako ibilbide-orria eta
baldintzak hurrengoak dira:
1.-Ibilbide-orria.
Programak 18 hilabeteko iraupena du, 2013ko abenduan bukatuz. Irailean,
erakunde bakoitzerako kapital beharrak ezagutu ziren, martxan zegoen
ebaluazioaren arabera. Erresistentzia-probaren emaitzetatik eta
birkapitalizazio-planetatik abiatuz, entitateak lau kategoriatan sailkatu
ziren. O Taldea kapital beharrik ez daukaten erakundeek osatzen dute
(Santander, BBVA, CaixaBank, Banco Sabadell, Kutxabank, Unicaja eta Bankinter).
1 Taldea  nazionalizatutako erakundeek osatzen dute (BFA/Bankia, Catalunya
Caixa, NCG Banco eta Banco de Valencia). 2 Taldea, erresistentzia-proben
arabera kapitala eta laguntza publikoen beharra daukatenak (BMN, Liberbank,
Caja3 eta Ceiss) eta 3 Taldea kapitala behar duten baina eta bere baliabideekin
estal dezaketen erakundeek osatzen dute. Entitateek bere planak urriaren
erdialdean baino lehen zehaztu dituzte.
Entitateek bere birkapitalizazio-planak urriaren erdialdea baino lehen zehaztu
dituzte eta laguntza eskatzen dutenek haien berregituratze-plana aurkeztu behar
izango dute abendurako.
2.- Laguntza jasotzen duten erakundeentzako baldintzak.
Egoera honetan dauden bankuek bere berregituraketan lagundu behar izango dute
bere baliabideekin ahal duten haina,  tresna hibridoen eta menpeko zorren
akziodun titularrek galerak paira ditzaten aukera sartuz. Erakundeek parte-
hartzeak eta aktibo ez estrategikoak saldu ahal izango dituzte, bai eta
bulegoak eta enplegatuak kendu ere. Zuzendariei eta administrazio kontseiluaren
kideei eginiko ordainketetan murrizketak inposatuko dira, dagoeneko espainiar
legedian aurreikusitakoari jarraituz. Azkenik, Aktibo-Kudeaketa Sozietate bat
eratzea aurreikusi da.
Europar Batzordeak 1 Taldeko erakundeen berregituratze eta erresoluzio planak
onartu ondoren, Egonkortasuneko Mekanismo Europarrak (EME) erakundeak
birkapitalizatzeko bai eta Sareb kapitalizatzeko beharrezko kapitala
transferitu du FROB-era. 1 Taldeko erakundeek egindako berregituratze sakonak
Estatuaren laguntzarik gabe etorkizunean bideragarriak izatea baimenduko die.
Bestalde, bankuek eta kapitalaren titularrek (akzio eta kapital hibridoak)
berregituratze-kostuei lagunduko diete galerak xurgatuz.
Jasotako laguntzen truke, 2017a baino lehenago erakunde hauek oso baldintza
zorrotzeko neurri sorta bat bete behar izango dute. Banku bakoitzaren balantze
finantzarioa % 60 baino gehiago jeitsiko da 2010arekin konparatuz. Sukurtsal-
sarea kopuru erdira pasako da datozen bost urteetan 2010arekin konparatuz eta,
aplikatutako neurrien ondoren, maileguen eta gordailuen arteko erlazioa % 100
 inguruan kokatuko da.
Bereziki, bankuek haien eskualde historikoetan emaniko era txikiko maileguetan
eta ETE-i emaniko maileguetan zentratuko dute haien enpresa eredua.Higiezinen
sustatzailei emaniko kreditu-lerroak alde batera utziko dituzte eta bere
presentzia mugatuko dute handizkako merkatuan. Honek bere kapitala eta bere
likidezia-mailak indartzen lagunduko du, bai eta handizkako merkatuko
finantzaketarekiko eta Banku Zentralarekiko duen menpekotasuna txikiagotzen
lagundu ere. «Sareb» aktibo kudeaketa enpresara eginiko aktibo transferentziek
oraindik gehiago txikiagotuko dute arrisku handieneko aktiboen hondatze
gehigarriaren inpaktua eta konfiantza zaharberritzen lagunduko du.
Nazionalizatutako NCG eta Catalunya Banc-i dagokienez, Espainiak konpromisoa
hartu du bankuak bost urteko berregituratze aldia bukatu aurretik salduko
dituela. Saldu ezingo balute, espainiar agintariek  erresoluzio plan ordenatu
bat aurkeztuko dute. Caixabank-ek Valenciako Bankua erosi du, zeina Caixabank-
en barnean  sartuko den eta banku independente bezala existitzeari utziko dio.
Banku guztiek parte-hartze industrialak eta filialen parte-hartzeak uzteko
konpromisoa hartu dute. Aipaturiko lagapen hauek berregituratzea finantzatzen
lagunduko dute eta, horrenbestez, laguntza gehigarriaren beharra mugatuko du.
Azkenik, banku guztiak hurrengo neurriak aplikatzeko konpromisoa hartu dute:
estatuko kreditu-erakundeetan ordainketak mugatzea; osoki tresna hibridoen
kargaren banaketari buruzko neurriak osoki aplikatu ez arte bonu-ordainketak
debekatzea; estatuaren laguntzaren publizitaterik ez egitea ez eta
 merkataritza-praktika oldarkorretarako erabiltzea. Azkenik,  eskuratzeak ere
debekatu dira.
3.-Sektorerako baldintza horizontalak
Erakunde guztiek, laguntza jaso ala ez, gutxienez %9ko kapital-ratio batera
heldu behar izango dute. Gaur egungo hornidura esparruaren berrikusketari
2012ko abendua baino lehen ekingo zaio. Kutxetako eta banku komertzialetako
gobernu korporatiboan eta haien informazio betebeharretan hobekuntzak sartu
behar izango dira. Espainiako Bankuak zigor kontuetan bere konpetentziak eta
lizentziak indartzen ditu eta gainbegiratze-prozedurak hobetuko ditu.
Bideragarriak ez diren erakundeen erresoluzio ordenaturako araudi esparrua
ezarriko da. Azkenik, FROB, Gordailuen Berme Funtsa eta kontsumitzaileak
babesteko araudia indartuko dira.
1.3.2.3. Banku-Berregituratzearengatik jasotako Aktiboen Kudeaketarako
Sozietatea (SAREB)
MoU programaren osagai nagusietako bat aktibo arazotsuen segregazioa da. Hori,
laguntza publikoak jasotzen dituzten erakundeek Banku-Berregituratzetik Datozen
Aktiboen Kudeaketako Sozietateak (hemendik aurrera "Sareb") izeneko erakundera
aktibo gatazkatsu horiek bidaltzean datza.
Laguntza publikoak jaso dituzten erakundeen aktibo arazotsuak (higiezinen
sustapenekin loturiko maileguak edo zorren ordainketei esleitutako aktiboak)
 bajan eman behar izango dira aipaturiko erakundeen balantzeetatik eta Sareb-
era transferituko dira.
Transferitu behar diren aktiboen balioa zehazteko beharrezkoa izango da, bere
eskualdaketa gertatu aurretik, otsailaren 3ko  2/2012 eta maiatzaren 11ko 18/
2012 Errege-Dekretu-legeak aurrez ezarritako beheranzko doikuntza egoki guztiak
eginda egotea.
Aktibo hauen transmisio prezioa haien balio ekonomiko errealetik hasi eta
murrizketa gehigarriak eginez zehaztuko da. Balio ekonomiko erreala aktiboen
kalitatearen berrikuste prozesutik hasita zehaztuko da, erresistentzia-proban
erabilitako balioespen indibidualetan oinarrituta.
Sareb-en funtsezko helburua da kudeaketa eta maileguetako eta 15 urte baino
lehenago erakunde partehartzaileetatik jaso dituzten mailegu eta aktibo
higiezinen kudeaketa eta desinbertsio ordenatua. Era berean:
Errekuperazio-mailak eta balioaren babesa optimizatzen ditu.
Espainiako ekonomiaren, higiezinen merkatuaren eta  banku sektorean inpaktu
negatiboa minimizatzen ditu.
Zergadunen gaineko karga eta kostuak minimizatzen ditu.
Bere pasiboak osoki ordaintzen ditu.
Kapitala eraginkortasunez erabiltzen du.
Bestalde, mailegu eta aktibo toxikoen zati baten Sareb-erako transferentziak
erakundeen kapital beharrak txikiagotuko ditu, berauek 2013ko urtarrilaren
1etik aurrera indarrean dagoen Espainiko arautze berriaren kaudimen
baldintzetara (% 9ko kapital ratioa) moldatuz.
Sareb transferitzen zaizkion aktibo higiezinen kudeaketa eraginkor eta
profesionalean zentratuko da eta oso aktiboa izango da bere desinbertsio
ordenatuan. Bere ikuspegia higiezinen berregituratzeko sozietate batena izango
da eta ez, beraz, kreditu-erakunde batena.
Aktiboen hasierako transmisioa 1 Taldeko erakundeek egingo dute. Hurrengo
fasean, Sareb-era bere aktiboak transmititzera behartuta egongo dira 2 Taldeko
gainontzeko kreditu-erakundeak eta, bere kasuan, haien birkapitalizazio-
planetarako laguntza publikoak jasotzen dituzten 3 Taldeko erakundeak.
Batazbeste, transferentziaren balioak, aipatutako murrizketak kontuan izanik,
esleitutako aktiboen liburu balioaren balio gordinari erreparatuz %63-ko
deskontua izango du. Sustatzaileentzako maileguren kasuan, batazbesteko
deskontua % 45,6-koa izango da.
Nahiz eta Espainiako Bankuak Sareb-en gainbegiratze órgano administratibo
bezala jokatu, honez gain Jarraipen Batzorde bat ere egongo da, (Ekonomia eta
Lehiaren Ministeritza, Ogasun eta Administrazio Publikoetako Ministeritza,
Espainiako Bankua eta CNMV).
Egitura finantzarioa Sareb bankuen balantzeetatik eta Administrazio Publiko
sektoretik osorik ezberdintzeko helburu kontablearekin diseinatu da.
Sareb-ek bi finantzaketa-iturri izango ditu:
1. Sareb-ek igorritako eta Estatuak bermatu duen zor senior-a, hauek
transmititutako aktiboen truke, kreditu-erakunde parte-hartzaileek izenpetuta.
 2. Inbertsore pribatuek eta FROB-ak izenpetutako menpeko zor eta kapital
arrunta.
Kapitalaren % 45 Estatuaren esku egongo da, gainerakoa kapital pribatua izango
delarik. Inbertsore pribatuen barnean bankuak (kreditu-erakunde
partehartzaileak aparte utzita), erakunde aseguratzaileak eta beste inbertsore
batzuk sar daitezke.
Agertoki kontserbadore batean, proiektu osoaren aurrekusitako kapitalaren (RoE-
en) gaineko errentagarritasuna,  urteko % 14ren inguruan aurreikusten da.
1.3.3 Aurrezki kutxen etorkizuna
Bruselaren eta Gobernu espainiarraren artean izenpetutako ulermen
memorandumaren (MoU-en) baldintza nagusietakoak kutxak fundazioak bihur
zitezela, bere administrazio-kontseiluak profesionaliza zitzatela, azken hauek
bere bankuenekin bat etorri gabe eta erakunde hauek bere bankuen kontrola gal
zezatela izan dira.
Aipaturiko baldintzak betetzeko, Gobernu espainiarrak Kutxa eta fundazioen
2013/26ko lege berria aurkeztu du. Lege honek aurrezki-kutxen erregimenaren
erreforma osoa eta eta banku-fundazioen oinarrizko legeria hartzen ditu.
Aurrezki-kutxak: Aurrezki-kutxen modeloa gogorki murriztua ikusiko da. Alde
batetik aurrezki-kutxen funtzionamendurako mugak ezartzen dira erakunde hauek
tamaina sistemikora ezin hel daitezen. Muga hauek bi eratakoak izango dira:
 Eremu eraginkorreko muga geografikoak: aurrezki-kutxek soilik eremu murritz
batean jardungo dute (autonomia-erkidegoa eta ondoko probintziak).
Jarduera-mailari Mugak: jarduera maila zehatz bat gainditzeko ez dute baimenik
izango (aktibo kopurua , negozio bolumena, ...).
Muga hauek gaindituz gero banku-fundazioa izatera pasa beharko dira eta banku
baten bidez jardun beharko dute.
Bestalde, eta erakunde hauen gobernu korporatiboko neurriak indartzeko asmoz,
Administrazio Publikoen parte-hartzea mugatu egiten da (%40tik %25era), organo
gidarien egokitasun arauak eta administrazio-kontseiluko kontseilari
independienteen presentzia indartuz (1/3).
Bankuen fundazioak: Banku-fundazio bezala definitzen dira kreditu-erakunde
bateko % 10 edo gehiagoko parte hartzea edo administrazio-kontseiluaren kideren
bat kargutik kentzea baimentzen dien parte-hartzea mantentzen duten erakundeak.
Zeharkako ariketako gaur egungo aurrezki-kutxak (Caixa, Unicaja, Ibercaja eta
Kutxabank eratzen duten hiru kutxak), hau da, banku bati bere jarduera
finantzarioa traspasatu diotenak banku fundazio batean eraldatu dira. Haren
ondorio bezala, finantza erakunde bidez bere banku parte-hartzea kudeatzeari
utziko diote eta hau banku fundazio bidez egiten hasiko dira. Legeak banku-
fundazioen gaineko oinarrizko legeria bere gain hartzen du, zeina geroago
autonomía erkidegoek garatuko duten. Araututako arlo nagusienak hurrengoak
dira:
Banku fundazio guztientzat arautzen da gobernu-organoko (patronatuko) osaketa,
bateraezintasuneko eta profesionaltasuneko baldintzak sartzen dira bai eta
gardentasun baldintzak (gobernu korporatiboko txostena) ere, hauen helburu
nagusia eragin politikoa txikiagotzea izanik.
Banku bat kontrolatzen duten (% 50 baino gehiagoko parte-hartzea edo kontrol
eraginkorra) banku fundazioek betebehar gehigarri batzuk izango dituzte: bere
inbertsio politiken kontrola, gardentasun betebeharren sendotzea eta Espainiako
bankuaren kontrola  bankuen akziodun bezala bere egokitasuna epaitzeko. Neurri
hauen helburua banku akzionista hauen kontrol zorrotzagoa lortzea da, bankuen
gaineko kontrol-galera sustatuz. Banku baten jabetzaren %50tik gorakoari eutsi
nahi dioten banku fundazioek erreserba funts batera zuzkidurak egin beharko
dituzte balizko berezko baliabideen beharrei aurre egin ahal izateko. Erreserba
funtsa osatzen duen dirua kreditu kalitate altuko eta likidezia handiko
finantza aktiboetan inbertitu behar izango da eta edonoiz fundaziorako erabat
erabilgarriak izan beharko dira.
Beste kreditu erakundeetan parte-hartze esanguratsurik mantentzen ez duten
zeharkako jarduera duten kreditu-erakundeak fundazio arruntak bihurtuko dira.
Azken finean, aurreproiektuak ez du baimentzen kreditu erakundeek bankuak
kontrola ditzaten, izan ere, kasu horretan, fundazioak bihurtu beharko
lirateke.
Horrez gain, banku-fundazio batek parte harturiko kreditu-erakundeak esku-
hartze goiztiarra, berregituratze prozesu bat edo 9/2012 legeari jarraiki
erresoluzio adostasun bat pairatzen badu, Espainiako Bankuak banku-fundazioak
bere partaidetza kontrola ez izateko mailetara gutxitzea eska dezake.
1.3.4. Espainiako finantza berregituraketaren ondorioak banku sektorean eta
negozioan. Etorkizunerako aurreikuspenak.
Banku-sektoreak kontzentrazio prozesu bat jasan du. Kreditu erakunde kopurua
nabarmenki murriztu egin da eta jatorrizko izaera juridikoa eutsi egin duten bi
aurrezki kutxa soilik daude; gainerakoa banku bihurtu egin da.
Berregituraketari esker, Espainiako kreditu erakundeen ezaugarriak hauek dira:
1. Europako batezbestekoa baino kaudimen maila altuagoa dute. Arriskurik
handiena berankortasuna da, baina berankortasun ratioaren mailarik altuena
atzean geratu da.
2. Sektoreko likidezia hobea. Kreditu eta gordailuen arteko diferentzia
(likidezia gap-a) murriztu egin da. Kreditu erakunderik handienak berriro
baldintza egokitan finantzatzen dira handizkako merkatuetan. Kreditu
erakunderik txikienek, aldiz, merkatu horretarako sarbidea itxita dutenez, EBZ-
ak burututako enkanteetara jotzen dute.
3. Errentagarritasuna, ROE eta ROA, jaitsi egin da, baina ROE azkarrago
errekuperatuko dela espero da.
Espainiako finantza erakundeek ezaugarri hauek dituen testuinguruan garatuko
dute beren jarduera:
4. Txikizkako negozio tradizionalera itzuli.
5. Kapitaleko kontsumoaren murrizketa garrantzitsua.
6. Handizkako finantzaketa merkaturako sarbidearen garestitasuna.
7. Negozio bolumenaren hazkunde tasaren jaitsiera.
8. Sektore estuki araututa. EBZ-ren gainbegiraketa Europako Banku Batasunaren
testuinguruan.
4. Hala eta guztiz ere, 2014ko urrian EBZ-ak Europako banku sektorean egindako
ebaluaketaren arabera, Esapainiako finantza sistemaren berregituraketak emaitza
positiboak izan omen ditu eta balantze saneatutarekin eta kaudimen posizio
egoki batetik etorkizunari aurre egingo diote.
1.4. EUROPAR BANKUEN GAINBEGIRAKETA
1.4.1 Finantza berrikuspenerako gaur egungo esparru europearra
2008ko krisi finantzarioak makina bat akats agerian utzi ditu finantza
berrikuspen arloaren baitan. Izan ere, kide diren Estatuen arteko finantza
erakundeen praktika arloko kudeaketa naizonalean kooperazio, koordinazio eta
koherentzia falta azaleratu egin ditu. Hori dela eta, Europar Batzordeak hobeto
koordinatutako zein armonizatuagoa den sistema bat proposatu zuen, zeinaren
helburua den eraginkortasunez edozein balizko finantza “turbulentzia”
aurreikustea.
Finantza berrikuspenaren europar esparru berria bi zutabetan ardazten da:
Arrisku Sistemikoaren Junta Europearra (ASJE);
Gainbegiratzaile Finantzarioen Europear Sistema (GFES)
Arrisku Sistemikoaren Junta Europearra (ASJE)
ASJE EBeko sistema finantzarioaren  berrikuspen makroprudentzialaz arduratzen
da. Bere helburu nagusietako bat EB-ren finantza egonkortasuna zaildu dezaketen
arrisku sistemikoen11 aurreikuspen zein leuntzea da. Finantza sistema zaintzeaz
eta sistema bere osotasunean mehatxa dezaketen arriskuak antzemateaz arduratzen
da. Berebiziko  garrantzia du egonkortasunerako arriskuak antzemateko gaitasuna
zein alerta sistema eraginkor bat ezartzeko gaitasuna izatea.
Era honetan, ASJEk, batez ere, honako funtzioak beteko ditu:
Bere aktibitaterako beharrezko informazioa definitu eta bildu
Arrisku sistemikoak identifikatu eta haien lehentasun mailaren arabera sailkatu
Alertak jaurti eta publikoki plazaratu beharrezkoa denean
Arriskuak identifikatuta daudenean, hartu beharreko neurriak sustatu
Gainbegiratzaile Finantzarioen Europear Sistema (GFES)
GFES-k ikuspegi mikroprudentzial bati erantzuten dio. Bere egitekoa EB-ko
zerbitzu finantzarioen merkatuaren batasuna zein egonkortasuna mantentzea
ahalbidetzen duen sistema bat praktikan ipintzea da.
GFES-ek europar sare operatibo baten zati izango da, zeina honako organismoek
osatzen duten:
Jubilazio Pentsioen eta Aseguruen Europar Agintea (JPAEA): batez ere, aseguru
eta reaseguru enpresen arloan, finantza konglomeratuen arloan, lan-pentsio
fondoen arloan eta aseguru bitartekarien  arloan jarduten da.
Baloreen Europar Agintea (BaEA):  batez ere, inbertsio zerbitzuak eskaintzen
dituzten enpresen arloan jarduten da.
Bankuen Europar Agintea (BEA): BEA-ren helburua banku sistemaren
eraginkortasuna eta egonkortasuna babestea da eta atentzio berezia eskaintzen
dio finantza erakundeek izan dezaketen balizko arrisku sistemiko orori. Izan
ere, finantza erakundeen porrotak zein haien funtzionamendu txarrak sistema
finantzarioaren edo ekonomia errealaren funtzionamendua kaltetu baitezake.
 Kreditu erakundeen arloan, finantza konglomeratuen arloan, inbertsio enpresen
arloan, ordainketa erakundeen arloan eta diru elektroniko erakundeen arloan
jarduten da.    
Bankuen Europar Autoritateak (BEA), zenbait betebehar bere gain hartzen ditu:
Berrikuspen eta erregulazio praktika eta arauen ezarpenean parte hartzea.
Merkatuaren eta kredituaren joeraren berrikuspena zein analisia egin, batez ere
ETE eta familiei.
Inbertsiogilee eta gordailugileei babesa sustatu
Helburu hauek lortzeko, BEA-k sustapen funtzioa dauka, zeina honako hauetan
gauzatzen den:
Proiektu zein erregulazio eta exekuzioen arau teknikoak gauzatu;
Arau eta ahokuak igorri;
Bere arloko finantza erakundeen datu base bat egin (sarbide zentralizatua
duena).
BEA-k kontsumitzaileen babeserako jarduerak garatzen ditu, kontsumo-tendentziak
analizatuz edo sektoreko profesionalen formakuntzarako arauak eginez, adibidez.
1.4.2 Europar Banku Batasuna
Finantza eta ekonomia krisiak Europar Batasuna eta moneta komunaren osotasuna
bideragarri egiteko hiru arlotan aurrera egiteko beharra nabarmendu du: batasun
politikoa, batasun fiskala eta banku-batasuna. Hiru arlo hauen artean
interdependentzia sendoak daude, eta banku-batasunean aurrera egiteko batasun
politiko zein fiskalean aurrera egitea beharrezkoa da.
2012ko ekainak 29ko Europako Goi-bileran krisi bankarioaren eta krisi
ekonomikotik  eratorritako krisi subiranoaren arteko zirkulu- biziotsua eteteko
beharra nabarmendu zen. Grafikoki:
1.7. Irudia. Krisi bankarioaren eta krisi subiranoaren arteko sorgin-gurpila
“Banku-batasuna” expresioa testuinguru honetan erabiltzen da “europar banku-
sistema integratu baten formazioa eta mantenua ahalbidetzen duten europar
mailako banku-politika ezartzen dituzten printzipioen multzoa”-ri buruz hitz
egiteko. Europako Banku Batasunak hiru zutabe hauetan oinarritzen da:
1. Banku-ikuskaritzarako mekanismo bakarra (Single Supervisoy Mechanism, SSM/
Mecanismo Único de Supervisión –MUS-).
2. Banku-likikaziorako mekanismo bakarra (Mecanismo Único de Resolución –MUR-).
Agintari bakar batek erabakiko du arazoak dituen bankuak likidatzea. Likidazio
eragiketak bankuek egindako ekarpenen bidezko funts bakar baten bitartez
finantzatuko dira.
3. Gordailu Bermerako sistema bakarra (Sistema común de garantía de depósitos).
Europako Gordailu Bermerako Funtsa.
1.5. NAZIOARTEKO GAINBEGIRATZE BANKARIOA: Basileako gainbegiratze-bankarioaren
batzordea
Basileako Gainbegiratze Bankarioko batzordea, gainbegiratze bankarioko
agintariak batzen dituen mundu mailako erakunde bat da. Bere egitekoa finantza
sistemen solidezia sendotzea da.
Hasi zenetik, Batzordea banku-gainbegiratze araudiaren eta praktiken hobekuntza
eta bateratzea sustazeko eztabaidarako foro bezala  sortu zen. Horrela,
hurbilketen eta amankomuneko estandarren bidez nazioarteko fiskalizaziorako
tresnak hobetzeko asmoz.
Batzordeak gainbegiratze araudi orokorrak sortzen ditu eta banku-
gainbegiratzerako praktika onen adierazpenak aholkatzen ditu, kide diren
estatuetako agintariek zein kide ez direnetakoek praktikan jar ditzaten haien
sistema nazioanaletan, era legalean edo beste era batera. Horrela, nahiz eta
bere aholkuak betearazteko botererik ez izan, estau gehienek, kide direnak zein
besteak, Batzordeak iradokitako politikak ezarri ohi dituzte.    
1988 urtean, Batzordeak Basileako Kapitalaren Ituna (Basilea I) izenekoa
aprobatu zuen, zeinak harturiko arriskuen baitako errekurtso propioen %8ko
exijentzia minimoak sartzen zituen, kreditukoak batez ere.   Itun hau
nazioartean aktibo dagoen banku-sektorea duten herrialde ea gehienek adostu
zuete, ez soilik Batzordea osatzen zuten herialdeek. Aurrerago, Basilea II eta
Basilea III itunak adostu ziren.    
“Basilea III” bankuentzako gaur egungo nazioarteko esparru erregulatzailea da.
Basileako Gainbegiratze Bankariaoren Batzordeak osaturiko erreformen multzoa
da, banku sektoreko erregulazioa, gainbegiratzea eta arriskuen kudeaketa
sendotzeko. Honako helburuak ditu:
Banku sektorearen gaitasuna hobetzea edozein motatako tentsio finatzario zein
ekonomikoek sorturiko asaldurei aurre egiteko.
Arriskuen kudeaketa hobetzea eta eta bankuen gobernu ona ezartzea.
Gardentasuna sendotu eta bankuen informazioa hedatzea.
Erreformak honako helbuetarako egiten dira:
Bankuen erregulazioa indibidualki (mikroprudentzia dimentsioa), tentsio
garaietan erakunde bakoitzaren erreakzio gaitasuna handitzeko.
Banku sektorean osotasunean meta daitezkeen arrisku sistemikoak
(makroprudentzia dimentsioa), denboran zehar gertaturiko arrisku horien hedatze
proziklikoa.
Bi ikuspegi hauek osagarriak dira, banku bakoitzaren erresistentzia haundituz
sistema osoan asaldurak egotearen arriskua txikitzen baita.  
Basilea III erregulazio bankarioaren esparrua hobetzeko  Batzordearen saiakera
jarraien baitan  kokatzen da. Arau berriak Kapitalaren Neurri eta Arauen
Nazioarteko Konbergentzia dokumentuan oinarritzen dira, Basilea II bezala
ezagutzen dena.
Basilea III sei urteren buruan sartu beharko lizateke indarrean, 2013ko
urtarrilean hasita, kapital printzipalaren %7ko maila minimora iritsi arte.
Dena den, arazoak dituzten banku espainiarrek diru-funtsak jaso ditzaten
Eurotaldearekin Ulertze- Memoranduma aprobatu ostean, baldintzetako bat
sektoreko erakunde multzoak %9ko “core capital” ratioa mantentzea da, Basilea
III baino haratago doan betebehar bat, alegia.      
1.6. BANKU SISTEMAREN ETORKIZUNEKO JOERAK
1.6.1. Sarrera
Ikusi dugunez, gaurko krisi ekonomiko-finantzarioan aurreko krisiengandik
bereizten gaituzten zenbait faktore berri nabarmentzen dira, esate baterako,
munduko antolamendu ekonomiko finantzarioan arrisku sistemikoaren globaltasunak
eta garrantziak eta zor publiko zein pribatuak (eta banku-arriskuarekiko bere
interakzioa) daukaten egiteko berriak.
Sistema finantzarioaren funtzionamendu paradigmetako batzuk nabarmenki
ikuskatuak izan beharko dira eta munduko ordena ekonomikoa osatzen, orientatzen
eta erakartzen zuten herrialdeek beste herrialde batzuei (emergenteei) utzi
beharko diete lekua nazioarteko gobernanza ekonomikoan.
Trasformazio sorta zabal honen barruan, banku sektorearen konfigurazio berria
zehaz dezaketen alderdi nagusiak errepasatuko dira:
- Erregulazioa: banku-jarduerak kontrolatzera eta bere kaudimena jasotzera
bideratutako xedapen erregulatzaileak.
 
- Arriskua: Arrisku gosean oinarritutako sistema batetik arriskuaren kontrolean
oinarritutako sistema batera egindako traslazioa, rating-agentzien paper berria
eta hauen beharrezko transformazioa.
- Zor subiranoa: " arriskurik gabeko " aktiboen prezioen osaketan ze
puntutaraino jarrai dezaketen izaten erreferentzia nabarmenena finantza-
merkatuetan.
- Likidezia: balioen deskontuan eta asegurazio tresna berrietan oinarritutako
merkatu interbankario baterantz gertatzen ari den trantsizioa nabarmenduz.
- Globalki osatuago dagoen banku sektoreranzko trantsizioa, erregulazio
kontrolari dagokionez eta kapital merkatura zein likidezi merkaturako
sarbideranzko trantsizioa.
- Bankuen gobernu korporatiboan erronka berriak: Portaera etiko baten eskaera.
- Hurrengo urteetan finantza erakundeek aurre egin beharko dieten erronka
sozio-demografikoak.
- Balio erantsiaren ekarpena. Hau ere azaldu egin behar da: lehen ez zuten
balio erantsirik sortzen?
Puntu hauek apur bat gehiago azalduko ditugu:
1.6.2 Kaudimena premisa bezala
Etorkizunean finantza egonkortasuna mantentzeko oinarrizko auzia da krisi
honetara eraman gintuzten zenbait akats zuzenduko dituen erregulazio esparru
berri baten ezarpen sinesgarria.
Bi eratako ekimenak aurki genitzake; kaudimenarekin erlazionatutakoak eta
banku-aktibitateen kontrol zein mugekin zerikusia dutenak. Errekurtso propio
minimoen eta berauen kalitatearen haunditzea da zehazki Basilea III akordioaren
elementu nagusiena. Kaudimenaren araudiaren traslaziorik berriena Kapital
Eskakizunen Direktiba 4 (CRD4)12-ren bidez egin da, Basilea III-ko printzipioen
ezarpen efektiboa suposatzen duena.      
CRD4 eta kreditu kalifikazioak: kanpo kreditu kalifikazioekiko menpekotasuna
gutxitzea du helburu, gainbegiraleei exijituz egiazta dezaten finantza
erakundeak barne kalifikazioetan oinarritutako ikuspegietarantz mugitzen ari
direla.
Basilea III eta CRD4-tik erator daiteke epe laburreko kredituaren murriztapena,
nahiz eta erregulazio hauek eta kaudimen maila altuek kreditu tasaren hazkunde
esanguratsu bat egotea baimendu dezaketen epe ertainera zein epe luzera.  
1.6.3 Banku arriskuaren izate berri bat: arrisku sistemikoa eta ring fencing
Finantza erakundeek hartutako arriskuak erreskate beharra duten galera
esanguratsuetan gauzatzen direnean, galera horiek zor publikoan bilakatzen
dira, erakundeak jausteko sistemikoegiak direla uste baita eta
erreskatatuegiten dira (“too big to fail”). Hiritarrentzako daukan kostua da
diru publikoaz banku erreskateak egitearen ondorio negatiboetako bat eta honek
azal dezake arrisku sistemikoaren kontrolean araudiak jarritako arreta.
Azken erregulazio xedapenak “babes-eraztun edo ring fencing”-aren aldeko
apustua egiten ari dira, jarduera-geografiko alorraren araberako zein erakunde
finantzarioaren dimentsioaren araberako intentsitate desberdineko araudi bat
sortuz.
Lehenengo babes-eraztuna bitartekaritza finantzarioaren aktibitate
tradizionalekin lotu genezake (gordailuak, maileguak eman eta ordainketa
zerbitzuak eskaini). Pixkanaka eraztun edo maila gehiago gehitzen doaz, zeinak
gero eta erakunde gutxiagok balia ditzaketen eta baldintza hertsiagoetan. Ring-
fencing-aren maila goreneko aktibitate hauek soilik tamainu handieneko
erakundeentzat izango dira eta eskakizun informatiko zorrotzen bidez
kontrolatuak izango dira.  
1.6.4 Arrisku hartzearen maila
Finantza aktibitateko arriskuaren ezaugarrietako bat ziklo ekonomikoarekin
daukan korrelazioa da, baina horretaz gain, arriskua hartzearekin
erlazionatutako kreditu hazkundearen osagai bat ere badago. Basilea III-ko
testuinguru bankarioa arrisku kontrolatuko gune bat izango da, gehiegizko
arrisku gosea geratzeko apalankamendua zuzenean mugatuz.  
1.6.5 Zor subiranoa. Arriskurik gabeko aktiboak?
Finantza publikoen eta finantza-merkatuen arteko interkonexio sendoak azaltzen
du erakunde finantzarioek zor subiranoa edukitzeak lotura gurutzatuak sortu
dituela europar lurraldean zehar, zeinaren arrisku potentziala agerian geratu
den zenbait herrialderen estres egoera zein finantza erreskateetan.
 
Banku-balantzeen eta zor subiranoaren arteko lotura era ezberdinak
daude.Lehenik eta behin, bankuentzako berme erako laguntzak eta kapital
injekzioak sektore finantzarioarentzako estatuen laguntza explizituak dira.
Bigarrenik, merkatuek estatuak finantza sistemaren arriskuen zati bat
bereganatu dutela sumatzean, herrialde horiek zigortzen dituzte. Era berean,
herrialde hauen finantza publikoen desorekak zor subiranoaren erreputazio
arazoa larriagotzen dute.
Testuinguru honetan, honakoa da galdera: Zein puntutaraino jarrai daiteke
kontsideratzen herrialde askoren zor publikoa arriskurik gabeko aktibo bat?
 
1.6.6 Rating agentziak. Ikuspuntu berriak
Rating-agentziak informazio-hornitzaileak dira, haien lana tituluen, enpresen
zein estatuen gainean kreditu kalitatearen iritziak ematean datza.  Kalifikazio
hauen garrantzia hain da handia ezen enpresa handi gehienek rating-a dutela,
eta inbertsore instituzionalek soilik rating maila minimo bat duten enpresetan
inberti dezaketela. Honek rating-ak inbertsore potentzialen mota mugatzea
dakar, finantzaketa-iturri desberdinen artean aukeratzea ahalbidetzen du eta
eragin handia dauka merkatuko prezioen zehaztapanean.
Kalifikazioen gaineko inbertsoreen konfiantza hau zalantzan jarri zen 2007ko
udan lehertu zen kreditu-krisitik aurrera.
Kreditu kalifikazioak erreferentzia-puntua zor subiranoan izaten ari da krisian
zehar. Erreferentzia diren kalifikazio agentziek beherapen ugari egin dituzte
Europako makina bat herrialderi bai eta EEBB-ko estatuei ere.
Rating-agentzien funtzionamenduaren gaineko eztabaidan, teorian agentzia hauek
izaten dituzten  sustagarrien gaineko arazoak nabarmentzen dira. Agentzia hauek
kobratzen dituzten komisioetako batzuk aurrez finkatuta dauden arren, haietako
asko negoziatu egin behar dira,  lortutako kalifikazioaren gaineko eragin
potentziala izan dezakeelarik.
Arazoaren parte bat kreditu-agentzien negozio ereduarengandik ondorioztatzen
da, zeinaren arabera titulu bateko jaulkitzaileek rating-a lortzeko ordaindu
behar duten. Zentzu honetan, arazoa sor liteke jaulkitzailea lortutako rating-
arekin pozik egon ez eta rating hobea lortuko duen beste agentzia batera jotzen
badu. Fenomeno honi " shopping-a rating-a " deritzo.
Era berean, aplikatutako kreditu-ebaluazio metodologien gainean gardentasuna
mugatua da.
Kalifikazio agentziekin jarraituz hobetu beharko lizateekeen beste dimentsio
bat egitura lehiakorrarena da. Kalifikazio industria kontzentratuegi dago
nazioarte mailan, hiru agentzia handiek menderatuta: Moodys, Standard and Poor,
eta Fitch.
1.6.7 Likidezia: merkatu interbankarioa
Krisiaren hastapenean, 2007 eta 2008 urteetan, finantza sektorean arazo
nagusiak merkatu interbankario eta bonuen merkatuetan mesfidantza eragin zuten
likidezi tentsioetan kontzentratu ziren, era berean subprime deituriko
hipotekek kutsatuta.
Likidezi interbankario merkatu bateranzko joera errotzen ari da, teknikoagoa
dena eta berme kolateraletan oinarrituago dagoena.
1.6.8 Sarbide globala eta espezializazio lokala: banku erlazionalak gaina
hartu13
Banku erakunde handiak kapital merkatuetarako eta likidezia merkatuetarako
sarbide handiagoa dutenak direnez gero, testuinguru finantzario global batean,
merkatu nazionaletan jarduten duten entitateek integrazioak zein itunak
 bilatzeko joera dute, bi merkatu hauetara sartzeko erraztasuna lortzeko asmoz.
Dimentsioa elementu estrategiko garrantzitsua bihurtu den testuinguru honetan,
banku erlazionalak tokirik izaten jarraitzen ote duen galdetzea gerta daiteke.
Ikerketa berriek egiaztatzen dute tamaina ertain eta txikiko entitateek
espezializazio motako eta erlazional motako abantaila batzuk izaten jarraitzen
dutela, "mailegu erlazionaletan" esaterako, non bere ebaluaziorako mailegu
hartzaileen ezaguera funtsezkoa gertatzen den.  Izatekotan, progresiboki
garatzen ari dena dimentsio handieneko banku motaren adarkadura bat da, hauek
banku erlazionala garatu ahal izateko bere eskualdeko sareei gero eta autonomia
gehiago ematen dietelarik.
Halaber, bulegoko pertsonalaren eta bezeroen arteko ezaguera pertsonalak balio
erlazionala sortzen duela ikusten da, on-line zerbitzuek, ordea, ez.
1.6.9. Gobernu korporatiboa eta konpentsazio sistemak
Ikerketa enpiriko berriek erakutsi dute ordainketa adierazgarrien orokortzeak,
dibidenduak, bonus-ak eta zuzendarientzako zein akziodunentzako
konpentsaziorako beste sistema batzuk kasu, banku-kaudimena ahuldu dutela
krisiaren hasieratik.
Banku industrian erabiltzen diren ordaintze sistemek neurri gabeko posizio
arriskutsuak hartzea eragiten diete kudeatzaileei. Baldintza hauen azpian,
finantza erreguladoreek konpentsazio-praktikak berrikusi beharra ezarri dute.
Horrela, ekimen hauek konpentsazio-sistemen onespen prozesuen segurtasuna
indartzen saiatzen dira, eta birdoitzeak ordainketa-printzipioetan
oinarritutako errentagarritasunari gehitzea, AEBetako Dodd-Frank legea bezala.
1.6.10. Aldaketa soziodemografikoak eta banku-negozioa
 
Krisi finantzarioarekin gutxien erlazionatuta dagoen faktorea aldaketa
demografikoek, eta bereziki populazioaren zahartzeak, herri batzuetako
finantza-zerbitzuen gainean izan dezaketen efektua da.
Besteak beste, populazioaren zahartzeak erretiro-adinean atzerapena gainera
eraman ohi du eta beraz, aurrezkiarekin lotutako kontu finantzarioak eta
erretirorako inbertsioen kudeaketa banku-negoziorako funtsezko baldintzatzaile
bezala bihurtuko dira datozen urteetan.
1.6.11. Banku negoziorako balio erantsiaren kontzeptu berri bat
Garatutako analisiak iradokitzen du datozen urteetako banku sektorea
erregulazio presio esanguratsu batek baldintzatuta egongo dela, banku-
jardueraeraren kontrol oso nabarmen bat ekarriko duena. Funtsezko hiru elementu
izango dira kaudimena, likidezia eta dimentsioa hornitzaile gutxiagorekin eta
arriskuaren kontrol handiagoko ingurune lehiakor batean bizirik irauterako.
Azken finean, banku-sektore zorrotzago bat definitzen da eta, era berean,
kontrolatuagoa dagoena, jatorriranzko itzulia egingo duena, balio erantsia
sortzeari lehentasuna emanez. Honek erronka garrantzitsua definitzen du:
bitartekaritza finantzarioaren balio erantsia zer den birdefinitzen duena.
Zentzu honetan, datozen urteetako banku-zerbitzuen orientazio estrategikoaren
parte handi bat, jarduera bera balio sorreraren inguruan ardaztuta dator; hain
zuzen ere, krisi finantzarioa arriskua zeramaten jardueretan sortu zen, baina
ez zuten baliorik sortu.
Halaber, balioaren sorrerak ardura berezia behar du, izan ere, hura lortzeko
beharrezkoa izango baita horren ikusgai ez dauden inbertsio aukeretara
bideratzea, ETEkoak eta ekintzaileenak, banku eralzionalaren aldeko apustua
eginez, bezeroan oinarrituta, desberdintze eta marka propioa lortzeko
fideltasun mekanismoa eta epe luzeko erlazioak bezala.
1.6.12. Ideia Orokorrak
Basilea III hitzarmenak eta Europako Banku-Batasunak etorkizuneko Europako
banku-eredua baldintzatuko dute. Horren ondorioz, Europako kreditu erakundeek
jarraituko beharreko estrategiak honako hauek izango dira:
1. Desapalankamendua.
2. Kapital eta likidezia ratioen igoera.
3. Handizkako merkatuen menpekotasunaren murrizketa.
4. Errentagarritasunaren hazkundea (interes tasak hain baxuak daudenez,
emaitzen hazkundea komisioen eta kostu murrizketaren bidez lortuko da).
5. Txikizkako banku-eredura itzulketa (gordailuak finantzaketa iturririk
nagusia, diru-sarreren dibertsifikazioa, finantza aktibo eta industria
partaidetza negoziazio gutxiago).
