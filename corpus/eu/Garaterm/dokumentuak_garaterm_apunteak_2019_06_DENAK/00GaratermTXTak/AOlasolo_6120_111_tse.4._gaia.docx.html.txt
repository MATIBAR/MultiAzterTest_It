











4.GAIA: KREDITU-ERAKUNDEEN EZ-OHIKOAK DIREN ERAGIKETAK

4.1.-_PRODUKTU_ERATORRIAK
4.1.1.- Sarrera
Produktu eratorri edo eratorriek 70. hamarkadaren erdialdetik aurrera,
izugarrizko garapena izan dute. Errentagarritasun handiko produktuak dira baina
dakarren arriskua ere oso handia da.
Kontratu mota horien ezaugarri nagusiak hauek dira:
    * Kontratuaren objektua ez da ondasun bat, etorkizuneko une batean aktibo
      zehatz bat eskuratzeko eskubidea edo obligazioa baizik. Etorkizunean
      trukagarria den aktibo hori azpiko aktiboa da. Azpiko aktiboak oso
      ezberdinak izan daitezke, lehengaietatik eta nekazal produktuetatik hasi
      eta dibisetara edo finantza-aktiboetara arte.
    * Negoziatutako kontratuen prezioa azpiko aktiboaren araberakoa da. Hau da,
      azpiko aktiboaren prezioa igo egingo dela aurreikusten badugu,
      etorkizuneko balioa igo egingo da.

Eratorrien funtzio nagusia etorkizuneko prezioari buruzko ziurgabetasuna
gutxitzea da, honela, mozkina edo galera txikiagoa lor dadin. Espekulatzeko
helburuarekin edo estaldura bezala erabiltzen dira bereziki. Espekulazioaren
kasuan, azpiko aktiboaren prezioaren bilakaera batengatik apustu egiten da.
Bilakaera horren aurreikusitako eboluzioaren arabera posizioak hartzen dira eta
nahi den mailara iristean posizioa ixten da. Estaldura bezala erabiltzen
badira, nahi ez diren prezioen edo interes-tasen aldaketen aurrean babestean
datza.
Eratorri mota asko daude, adibidez: finantza-futuroak, FRA kontratuak, opzioak,
futuroren opzioak, interes-tasen trukeak edo swapak, etab. Eratorririk
sinpleenak ikusiko ditugu, eta ez dugu eratorrien eratorriei buruzko ezer
ikusiko, zeinak azpiko aktibo bezala beste eratorri bat duten kontratuak izango
liratekeen. Finantza-erakundeen aldetik, eratorrien erabilgarritasuna interes-
tasa arriskua kudeatzeko erabiltzean dago, aurrerago ikusiko dugun moduan.

4.1.2.- FRA kontratuak
FRA (Forward Rate Agreement) bat kontratu bat da, zeinetan bi aldek, epe bat
iragan ondoren, zenbateko teoriko baten gain eta aurretik zehaztutako epe
batean ordainduko den interes-tasa adostasunez ezartzen duten Hau da,
etorkizunean interes-tasa jakin bat ziurtatzea eta interes-tasen aldaketen
aurrean babestea ahalbidetzen digun tresna bat da.

FRAren hasiera eta indarrean dagoeneko denbora bi azpindizeren bidez adierazten
da. FRA2/5: Kontratua bi hilabete barruan sartzen da indarrean, bost hilabete
barru mugaeguna duen gordailu baten gain, hau da, hiru hilabetez egongo da
indarrean.
FRAn beti zehaztu behar da:
    * Kontratuan adostasunez ezarritako eperako interes-tasa.
    * Zenbateko teorikoa eta kontratua indarrean dagoen epea.
    * Kontratazio-, hasiera- eta mugaeguneko datak. Horrela, hasiera eta
      kontratazio dataren arteko diferentzia epea izango da, eta mugaegun eta
      hasierako dataren artekoa kontratua dagoen epea.

¿Nola erabil dezakegu FRA bat? Bi kasu ezberdin ikusiko ditugu:

1.- Demagun TC izeneko epe batera utzi dizkiguten funtsak TL deituriko epe
batera inbertitu ditugula (TC<TL). Hau da, TC unean hasiera batean hartutako
funtsak itzuli behar ditugu, baina oraindik ez dugu inbertsioa berreskuratu.
Beraz, berriro ere funtsak eskatu beharko ditugu. Gerta daitekeen okerrena zera
da: une horretan interes-tasak altuak izatea. Arrisku horren aurrean TCtik TLra
arte babestuko gaituen FRA bat (TC/TL FRA) kontratatu dezakegu. Honela,
hasierako unetik jakin ahal izango dugu zeintzuk izango diren gure kostuak.
2.- Orain, ostera, demagun TL epe batera funtsak eskatzen eta TCra arte
inbertitzen ditugula (TC<TL).Hau da, TC unean funtsak berrinbertitu beharko
ditugu. TC unean hasieran baino interes-tasa baxuagoa izatean dago arriskua.
Beraz, TC/TL FRA bat sal dezakegu eta gure sarrerak zeintzuk izango diren jakin
dezakegu gaurtik.
Oharra: FRA erosten duenak interesak ordaintzen ditu, eta FRA saltzen duenak
interesak jasotzen ditu.
FRA bat zertarako erabil daitekeen ikusi ondoren, kontratu mota horiek nola
likidatzen diren azalduko dugu. FRA baten likidazioan funtsezko bi alderdi
hauek daude:
    * Kontratazio-datan adostutako tasaren eta hasiera datan aplikatzen den
      tasaren arteko diferentziez likidatzen dira, hau da, aldeetako batek
      besteari ordainduko dio.
    * Likidazioa hasiera-datan burutzen da.
Likidatu behar den kopurua formula honen bidez lortuko dugu:

[data:image/
png;base64,iVBORw0KGgoAAAANSUhEUgAAAFoAAAAZCAIAAAA+Bq6XAAAE7klEQVR4nN1YWSi1Wxje2H6ZFbYpcmEo5CCSOXMREZ0QMpM5FzqG5AplLDIkckFKciMuKESSZB4zXpBQXJhn5/
ktrX+fb2/f3r+9t/rPc7Fba33ver71PWutd61nc9/
e3jhSwtTU1Pn5eVhYmLQICbq7u21sbOzs7GTBT8lJlStd6urqaikSEvj4+DQ0NGDEsuCn5KT6RTleX18LCgomJiaWlpbW1taqqqow0OPjYw0NDUYkGicnJ3k8Hl4sPv/
29raWllZTU1NISIiTk9PW1hahAv/
Y2Njq6ipaLi4uAgMDb29vs7OzWajY4w0NDQk5wRflkJeXNzEx8fLyGh8fd3R09PT0NDAweH5+FowsKipqaWn58ePHb/
E/
PDxkZWWdnp6iDDmenp5QIPzW1tZQtqyszNfXNzIyksSwQGQ8ISeQaLOkpqZWVlYqKyvjlfztu7u7sbGxCQkJmBDMzPT0tL+/
PzsV7QKh09LS7u/
vKyoqent7sbHxVE5Ojkbq6enhF7QxMTG0ygKR8fzkEsmBsZK9kJ6ejqqqqioSM9ixILEbMzIyjo6ODg4OGFr09fVBRBQWFxdpI+1CUjtWBAp5eXmampp3d3fa2tr8/
Cjv7OyYm5sLDkkoOUs8JSf4ohxXV1ckTcTFxTU2NhYWFqLs7u6+sbGBlbK8vIwyWpBWyPTy4+93MBppFzpXKEAL8sjPz4+fH9opKioqKCgIDkwoOUs8JSf4ihyYos7OzsfHR5SjoqJGR0dJe0pKSldXF5EjPj4eLSsrK8gs4nDSLoLAXsvJyaH8pqamHR0dSkpK2F9mZmYimW9ubljiKTnBhxzIUkhdKCDlGBkZsb8A84ZlTMoqKirY4aSspqZGdk1NTQ1pwY5NTEwUOWL+LoLIzc3F3FJ+lHPfQZ7Ozs5iDSYnJ3/
WHVuMPx5H4dnZmb6+PpfLtbKyouQEH3LgGfQLDQ0VqQU7+KkBpHFdXV1JCBmcDH5gb28vICBAfLahoaGSkpLPCH9tFsxkcXEx/
zMsmfDwcP6W5uZmY2Nj8d89MjIifvDXMD8/b2tre3JyguwrTjwS6sLCAhYI7iD8ZwrBLzlwRmAJ/
ecZlzs4OCj5iGWK2tra34oXTLT8+JAD6lItkF3c3Nw4n68OQVH/
H8AR8VMOfDYyNj6yp6cHu52m389WhxRdnzj4BudG8VMOfPY/
75Di+6SIb3BuFBLdSoeHhzc3N+FHcNySo+7w8LC9vd3CwuL6+trBwQEeD44ASUvM2wdHwLxxvsW5UUgkB0iDgoJQcHV1JXKUlpbW1dXh2otLGpIWrszYWdHR0QMDA7QXPnJubu4zToZ543yLc6OQSA6y2PDluOqQlvX1dayI/
f19XKiRnomRxanGQsJu3ihk6twoJP37B06pra0tPz+fVOELIiIiILy3t7fQ4MzMTKxSFxcXVGdmZjis5o30+gbnRiGRHCC1t7dvbW318PAIDg7mvG8fuDt1dXWkZx0dHSwcfAmPxyPxCIYE+GAiBAGLeSP4BudGIZEc/
f39WOGXl5dEC6C8vBy5AxfzpKQkS0vL+vr6l5cXxpmFywtjZJ+ZNwKhzk2kVWE4N4ZVYTg3ConkgLtntPz1Dlp1dnYW7MW4TbOYNwKhzk2kVWE4N4ZVYTg3Cmn+dSw7CA5dQqsiVAvOnyKHIKRrVSj+VDlkhH8B208aCYvPfHAAAAAASUVORK5CYII=]
Non:
N: Nominal teorikoa
rf: FRAn adostasunez ezarritako tasa
r*: Erabilitako likidazio-tasa
TL: Epe luzea
TC: Epe laburra

Nork nori ordainduko dion jakiteko, (rf-r*)ren zeinua zein den ikusi behar
dugu:
Positiboa_bada, adostasunez ezarritako tasa likidaziokoa baino handiagoa da;
ondorioz, FRAren saltzailea irabazten duen eta interesak jasotzen dituen aldea
izango da. Beraz, erosleak saltzaileari ordainduko dio.
Negatiboa_bada, likidazio-tasa adostasunez ezarritakoa baino handiagoa da.
FRAren eroslea irabazten duen eta ordaindu beharko lituzkeen baino interes
gutxiago ordainduko ditu. Saltzaileak erosleari ordainduko dio.

FRA kontratu baten likidazioaren adibidea:

100.000 euroko nominal teoriko baten gain, azal ezazu nola egingo litzateke
honako ezaugarriak dituen FRA baten likidazioa: FRA kontratuan adostasunez
ezarritako interes-tasa % 5; erreferentziazko interes-tasa 90 egunerako EURIBOR
(% 4 likidazio-datan), FRA kontratuaren iraupena 3 hilabete.

[data:image/
png;base64,iVBORw0KGgoAAAANSUhEUgAAAIoAAAAcCAIAAAAx2rBtAAAGuklEQVR4nO1Za0gVWxQe9fhI8wFiRCpERaEJNx/
hO+ylqFdRMsEfElRQGZl/
BF+IoiQmlUVUYmZE2oMQ8QWJRqYhZWASlRokqIiZSqRgZeX9mNXdbeaMc+dUM+fQ7ftxWHvPXrPXrLXXY69jWFpaEiwDnZ2dO3fu1G27jo6OXbt23bp1a82aNZGRkWpY2trarKysYmNjtZaNwaDbTsro7u6em5vTc8fJycmnT5/
evXv3/PnzKlmCgoJOnDjxfzTP9evXKyoq9Nxxx44dlZWV09PTjo6OKllWrVo1MjKiqVQS/
Ih5WlpaoMquri7Qjx8/vn///
uLiYkxMzNevXxmNg0aLFRbwjyYmJlxcXLC+vLzcw8NjZmYmOzv73bt3CEEpKSn0qo0bN4aHh4PYu3dvXFycrGwK7AT4KAzT19eHmDY4OIjdMVlXVzc6Ovrx40c82rZtGy8Y+xDCp0+ffkBjPwyTzfPly5eoqKji4mIawtlv376NBJaWlgbtM7qhoeE/
F/CPPn/
+TOubmpoePnyILaDfO3fuHDx4kG3t6upaW1urLJ4CO6G+vh6fQDTZBjh37tyjR48WFhZSU1NhHl4w9iFmgcnmsbGxWblyJRsigtvZ2YGYmpqCihmtZgH/
yNnZmdavWLECvw4ODu3t7dHR0fzWGzZsuHnzJhbv3r3bx8dHVjwFdqCnpyckJOTy5cs0RJ7H54Cwt7eH64B3dnZWIpjkDTSvGywl9zg5OeG0Ql+lpaXIQxkZGQgjQ0NDONRubm6wB9bcuHFDEMMLkjPKPNA442VlZSD6+/
vpPQrscA7MHDhwgFZi6O7uDvOAOHPmzMmTJ9evX8/8SRZv375du3athlowws+aZ/
Xq1VAENIu0idjFaDUL+EcREREvXrzYvHlziIiamhroEZng3r17iDak3/
HxcS8vL5xfpsRUEbw8CuxIJ4h7T548QZq5ePGiv78/
CmuDwQDTIsEEBgaiTEDpLBGMfzl4jT1SU5hsHgQoxA0EAXwJPjs3NxdHD9E8JycH38NoQawgHjx4oLCAf+Tr63v16lWYB/
Otra0JCQmCWMg2NjYGBwfT1mfPng0ICBgbG8vPz1eQcDn2WBGCqOUjR46cOnXq2LFj8FcU1r29vagUBgYGKKfygvFvfvbsGVKaqRr7GZhsHhy3OBE0DBbBnvL03yIkkxKaHx46dIiI+Ph4IhBw8JuUlERDlZX3cuwMKNvwm5mZaWtrC+Lo0aOUUVAIyArGkJWVBXOqkeFX4Zt54BOQEkRhYaGnp6eeEjCQsvTfTn22V7MSpSOCMAoNnGN4J02yal4QbY9QAeL58+eo4CW3BQn7N/
NggOolMTHRXLb5bYCICjWCCA0NZebhq3lU6lDyq1evkAgFo9uChP17cENgzcvL43eCSyUnJ/
MzFy5c8Pb21uSzNADkx7H7tSslXMvp5/
3796hiaFJSzZMDXLlypaSkRDC6LSAF8uzfZcK9HRULvxkkbm5ulsikc/C1TFAfWVY/
hMrKytOnTwtG1TwBNcimTZvoQBjfFnj2b+bBRYzZBk5H0VD2dFhOh1sZOrSiZfWDU49ScN++feRGkmoeFSMmUfejMiQWyW0B6uXZDbQNilrIV1dX9+bNG7gbcSqcDsuHDq1oWf3gPYhmyPmgr127JqnmBTHW4Y6F6zDu1F1dXY6OjvxtAbdsnt1A2+SIMEk4C4e5WtGS/
M1AZRsQIQIE6je4BAo2BXYNmzqIGC9fvoTbQk0Ivjgg1dXVqCPn5+cPHz6s0BVmUN9+Hh4ednNzg7vgQrp161bh33Yn34p2cHBQ2FHnVjSwbt06Pz8/
5TUamgehn26vYWFhME9BQQHSnbu7OylCtisMzbJTJpjSfoYBcG9DZKaXsAV8K5riiSX0oQlqnFtD82zZskUQT6WTk5Mg3sJweF+/
fg3XRlGv0BVmUN9+/vDhA+yNKoidR6qL+FY0DKmwo86taJXQtmPd399fVVWVlZUliP9E7NmzB7Fl+/
bt0KzxyoyMjMHBQVgOw97eXsGU9jM8Bm5x/Phx3PJoBm4qaUVbW1svJ6f+rWiV0NA80I6/v/
+lS5dQ3cbHxyPWIVU4OzvTuZZ0hbESJoGWyTAE9e1nFEVIs8w2AJZJWtHIebJ9aMEcrWiV0NA8yBY4sLgAU4+yqKgIuQepfv/
+/
cIyXWHcGyQvUdl+Nt4dyUbSioaRZPvQgjla0SqhoXnS09P54V8i2FC2K8xndYLK9rMxbG1tJa1ohDjZPrRgjla0SljKv6Va4Ne2os2C39k8vwH+mMei8cc8Fo1/
AOtC4icGesevAAAAAElFTkSuQmCC]

Interpretazioa: FRAren erosleak likidazioaren zenbateakoa ordainduko du.
Erosleak “galdu” egin du FRA kontratuaren bidez; izan ere, % 5eko interesak
ordainduko ditu eta, aldiz, merkatuan jokatuko balu, % 4 ordainduko lukeen.
FRAren saltzaileak, berriz, % 5 jasoko du, eta, ordez, merkatuan jokatuko balu,
% 4 besterik ez lukeen jasoko. Ikusten duzuenez, interes-arriskua epealdi
horretan desagertu da, baina, horren truke, beti “galdu” egiten duen alde bat
dago.

4.1.3.- Swapak
Swap bat finantza-eragiketa batean sortzen diren fluxuen izaera aldatzen duen
kontratua da. Bi motatakoak izan daitezke: dibisa swapak eta interes-tasa
swapak. Atal honetan, finantza-eragiketetan zentzu gehien duten interes-tasak
soilik azalduko dira, hots, arriskuarekin erlazio zuzena dutenak, bankuen
jardueraren barnean elementu garrantzitsuenetariko bat hartzen da.

Interes-tasen swapak (IRS, Interest Rate Swap):
Honela definitzen dira: aldeetariko bat beste aldeari epealdi jakin batean eta
data jakin batzuetan aurretik adostasunez ezarritako eta erreferentziazko
zenbateko baten gain aplikatutako interes-tasa finko bat ordaintzeko
konpromisoa hartzen duen kontratuak dira. Horren truke, beste aldearengandik
zenbateko beraren gain aplikatutako interes-tasa aldakorra jasotzen
du.Garrantzitsua: ez dago zenbateko printzipalen elkartrukerik, interesak
besterik ez dira elkar trukatzen.
Edozein IRS swap kontratuan alderdi hauek zehaztu behar dira:
    * Indarrean sartzeko data
    * Mugaeguna
    * Likidazio-data
    * Ebazpen edo mugaegun aurreratuaren data
    * Kontratuaren epea
    * Printzipal teorikoa
    * Printzipalaren amortizazioa
    * Ordaintzaile finkoa
    * Ordaintzaile aldakorra
    * Tasa finkoa
    * Aldakorraren erreferentzia bezala erabilitako tasa
    * Aldakorraren likidaziorako erabilitako tasa.

Likidatzeko kasuetan, hau jakin behar dugu:
    * Swapak diferentzien arabera likidatzen dira, hots, gehiago ordaindu behar
      duen alderdiak, besteari ordaindu beharko dio diferentzia.
    * Ordainketak likidazioaren epearen bukaeran ordainduko dira.
    * Hartzen den tasa aldakorra, likidazio tasa bat da eta tasa finkoa, aldiz,
      urtekoa izango da.
Erreferentzia bezala, urteko 360 egunak hartzen baditugu, likidazioa hau izango
da:
L = N (rf-rv)t/360
Non:
N: Nominal teorikoa
rf: tasa finkoa
rv: tasa aldakorra
t: denbora (egunetan)
Diferentzien arabera likidatzen denez, nork nori ordaindu behar dion aztertu
beharko da. Gerta daitezken bi kasuak honako hauek dira:
          o (rf-rv)>0; orduan, tasa finkoa ordaindu behar duenak, aldakorra
            ordaindu behar duenak baino gehiago ordaindu beharko du. Beraz, L
            diferentzia ordaindu behar duena ordaintzaile finkoa izango da.
          o (rf-rv)<0; orduan, tasa aldakorra ordaintzen duenak gehiago
            ordaindu beharko du. Beraz, L diferentzia ordaindu behar duena
            ordaintzaile aldakorra izango da.

4.1.4.- Finantza-futuroak
Finantza-futuro bat honela definitzen da: merkatu antolatu batean negoziatutako
kontratua da, zeinetan eroslea/saltzailea aktibo baten kopuru jakin bat
jasotzera/ematera behartuta dauden etorkizuneko data finko batean. Bai kopurua
bai data estandarizatuta daude.
Definizio horrretan futuroen kontratu baten ezaugarri nagusiak bereiz
ditzakegu:
    * Eragiketak merkatu antolatuen bidez burutzen dira.
    * Kontratuak estandarizatuak daude.
    * Bi aldeek onartutako obligazioak bete behar dituzte.
Merkatu antolatuaz hitz egitean, futuroen merkatuan Konpentsazio Ganbara
existitzen dela esan nahi dugu. Ganbera hau, aurrera eramaten diren eragiketa
guztien kontrapartida bezala aritzen da. Hau da, eragiketak ez dira zuzenean
eroslearen eta saltzailearen artean likidatzen; saltzaileak Ganberarekin
kontratatzen du eta ondoren Ganberak kontratu bat egiten du eroslearekin.
Horrela, ez betetzearen arriskua nabarmenki jaisten da. Gainera, merkatu nahiko
likidoa da eta aurretiaz ezeztatu daitezke kontratuak. Estandarizazio horren
desabantaila hau da: estaldura perfektuak lortzea oso zaila da.

            4.1. Taula. Eskurako posizioen estaldura futuroen bidez
          Posizioa            Estali beharreko arriskua  Estaldura eragiketa
Honako zorroa du:              Kotizazioen beherakada      Estali beharreko
     - errenta aldakorra                             aktiboaren gaineko
     - errenta finkoa                                futuroen salmenta
     - dibisak
Epe laburrera honako zorroa     Kotizazioen gorakada       Estali beharreko
erosteko aurreikuspena:                                   aktiboaren gaineko
     - errenta aldakorra                             futuroen erosketa
     - errenta finkoa
     - dibisak
          Iturria: Finantza-Futuroen Espainiar Merkatua (MEFF) (2009)

Nola jakin dezakegu zein posizio, futuroen eroslearena edo saltzailearena hartu
behar dugun? Ikus dezagun zer gertatuko litzatekeen interes-tasa futuroen
kasuan (azpiko aktiboa ez da interes-tasa, baizik eta errenta finkoko finantza-
aktibo bat):

1.- Demagun inbertitzaile bat naizela eta tasen etorkizuneko jaitsiera baten
aurrean babestu nahi dudala. Etorkizunean tasak jaitsi egingo direla uste
badut, gaur egungo errenta finkoko tituluen prezioa igo egingo da (prezio/
interes-tasa alderantzizko erlazioa). Futuroak erosiko ditut; honela, geroago
kontratu hauek prezio altuago batera saldu ahal izango ditut. Babestu egiten
gara, zeren eta alde batetik, nere inbertsioek etekin txikiagoa izango duten
tasak jaitsi direla eta, baina bestalde, galera hori konpentsatuko didan
gainbalio bat lortuko dut futuroen eragiketaren bidez.

2.- Alderantziz, funts-hartzaile bat banaiz, tasen igoera baten aurrean babestu
nahi izango dut. Tasak igo egingo direla uste badut, errenta finkoko aktiboen
prezioak jaitsi egingo dira. Beraz, futuroak salduko ditut gainbalioa
lortzearren, eta gainbalio horrek finantzaketa-kostu handiagoa konpentsatuko
du.

Futuro kontratuen likidazioa bi eratara egin daiteke: aurkako zeinuko beste
posizio batean sartuz, bertan behera utziaz, edo mugaegunera itxaronez.

4.1.5.- Finantza-opzioak
Opzioaren definizioa hau da:eroslearengandik/saltzailearengandik prima bat
ordaintzearen/jasotzearen truke,honek, aurrez ezarritako denbora une batean
prezio jakin batera ekintza zehatz bat burutzeko eskubidea/obligazioa dueneko
kontratua da.
Definizio horretatik opzio batean beharrezkoak diren elementuak azal ditzakegu:
   1. Eroslea: Prima ordaintzen duena eta erosteko edo saltzeko eskubidea
      duena, eragiketa motaren arabera.
   2. Saltzailea: Prima jasotzen duena eta, opzioaren erosleak opzioa erabiliz
      gero, erosteko edo saltzeko obligazioa duena.
   3. Prima: Erosleak eskubide horren jabe izateagatik ordaintzen duen prezioa.
   4. Azpiko aktiboa: kontratuaren objektu diren ondasunak edo tituluak.
   5. Eragiketa-prezioa: etorkizunean azpiko aktiboa erosteko edo saltzeko
      eskubidea erabiltzeko prezioa.
   6. Amaiera-data: eskubidea erabili daitekeen epea.
Erosteko eskubidea ematen duten opzioak (CALL) eta saltzeko eskubidea ematen
dutenak (PUT) daude. Era berean, hauetako bakoitzean nork duen erosketa edo
salmenta burutzeko eskubidea eta nork obligazioa desberdindu behar da:
CALL:
Eroslea: Prima bat ordaintzen du erosketa eskubidea izategatik.
Saltzailea: Prima bat jasotzen du saltzeko betebeharra izateagatik, CALLaren
erosleak bere eskubidea erabiltzen badu.
PUT:
Eroslea: Prima bat ordaintzen du salmenta eskubidea izateagatik.
Saltzailea: Prima bat jasotzen du erosketa betebeharra izateagatik, PUTaren
erosleak bere eskubidea erabiltzen badu.







Adibidez, azpiko aktiboaren prezioa igo egingo dela uste badugu, zer egin
dezakegu? Call bat eros dezakegu, edo bestela, put bat saldu, zeina okerragoa
den, obligazio bat ematen baitigu, ez eskubide bat, baina primaren sarrera
ziurra da.
Azpiko aktiboaren prezioa jaitsi egingo dela uste badugu, orduan, put bat erosi
ahal izango dugu (saltzeko eskubidea) edo call bat saldu (saltzeko obligazioa).

Egituratutako gordailu baten sorreraren adibidea:
Kreditu-erakundeek egituratutako produktuak sortzen dituztenean, opzioen
erabilera oso ohikoa izaten da, inbertitzaileei irabaziak izateko posibilitatea
bermatzeko helburuarekin finantza-merkatuen gorakadaren zein beherakadaren
aurrean.
Kasu honetan honako bermea eskaintzen duen gordailu bat diseinatzen saiatuko
gara: inbertitutako kapitalaren % 100 gehi errentagarritasun jakin bat, IBEX
gorantz zein beherantz joanda ere, 9 hilabeteko epealdi batean. Egun, honako
datu hauetatik abiatuko gara:
 Hasierako kapitala                                     1.000.000
 Kudeaketa-gastuak                                      0,015
 IBEX-35                                                8200
 9 hilabeterako zero-kupoi bonuen interesa              0,02
 IBEX-35 indizearen gaineko Call opzioaren saria
 (Eragiketa prezioa 8.200)                              528
 IBEX-35 indizearen gaineko Put opzioaren saria
 (Eragiketa prezioa 8.200)                              449
                                                        
 Ondarearen zati bat zero-kupoi bonutan inbertitzen da:   =1.000.000 / (1+0,02
 980.392,1569
 Sobera dagoen kapitala:                                 
 =1.000.000 – 980.392                                 19.608€
 Kudeaketa-gastuak ordaintzeko honako zenbatekoa
 beharrezkoa da:                                         
  =1.000.000 * 0.015                                    15.000
 Beraz, honako kopuru hau soilik sobera geratuko da:     
 =19.608- 15.000                                        4.608€

Erakundeak call eta put opzioren kopuru berdina erosiko duela eta beraien
eragiketa prezioa gaurkoa dela jakinda, zeintzuk diren gordailu hori sortu ahal
izateko eman beharreko pausoak eta 9 hilabete barru eskainitako
errentagarritasuna azal itzazu, epealdiaren amaierako IBEX 35 indizeak % 15eko
birbalioztapena eta %10eko jeitsiera izan duela kontuan hartuz.

Kopuru horrekin call eta put opzioak erosiko ditugu honako baldintzetan:
1.- Opzio mota bakoitzaren kopuru bera
2.- Asiako opzioak dira (bataz besteko balioaren arabera likidatzen dira)
3.- Eragiketa-prezioa gaurko eskurakoa da

Zenbat erosiko ditugu?:  Proportzioa Zenbatekoa Opzio kopurua
Call (prezioa: 528 euro) 0,540429887 2490,21615 4,716318462
Put (prezioa: 449 euro)  0,459570113 2117,62699 4,716318462
                                               

Honela, zenbait egoeratarako gordailu horren baliotasuna egiaztatu dezakegu.
Demagun merkatuak goranzko joera izango duela eta 9 hilabete barruan IBEX %
15eko birbalioztapena izango dela.
Egiaztapena:                            
a) goranzko merkatua: IBEX-35
indizearen birbalioztapena                                                 % 15
Epemugako IBEX-35                                                         9.430
Birbalioztapen puntuak                                                    1.230
Call opzioen bidezko mozkina                                              6.150
(5 opzio x 1.230)
Hasierako kapitalaren birbalioztapena                                 1.150.000
IBEX-35 indizearenaren berdina bada
( 1.000.000 x 1,15)
Hasierako kapitalaren aldean lortutako                                  150.000
diferentzia (1.150.000-1.000.000)
Inbertitzaileak irabazitako                                                %4,1
birbalioztapenaren % (6150/150.000)

Merkatuak beheranzko joera izango duela eta IBEX indizeak % 10eko jaitsiera
izango duela kontuan hartuz:
                                       
b) beheranzko merkatua: IBEX-35
indizearen jaitsiera                                                       % 10
Epemugako IBEX-35                                                         7.380
Beherakadaren puntuak                                                       820
Put opzioen bidezko mozkina                                               4.100
Haiserako kapitalaren birbalioztapena                                   900.000
S&P indizearenaren berdina bada

Hasierako kapitalaren aldean lortutako                               (-100.000)
diferentzia
Inbertitzaileak irabazitako eboluzio                                       %4,1
negatiboaren
Emaitza hauek kontuan izanik, egituratutako gordailu honen bidez ezarritako
kapitala eta IBEX indizearen araberako %4,1eko errentagarritasun gehigarria
(indizearen igoera zein jeitsiarrekin) lor daiteke.

4.2.- KAPITAL MERKATUAN EGINDAKO ERAGIKETAK
4.2.1.- Sarrera
Nazioarteko kapital-merkatuetan baloreen jaulkipenek sarrera-iturria dakarte
finantza-erakundeentzat, zuzendaritza-, aseguru- eta ezarpen-komisioak
kobratzen baitituzte.
Bankuek era ezberdinetan joka dezakete:
    * Lead-Manager bezala: Jaulkipenaren zuzendaria.
    * Underwriter bezala: Jaulkipenaren aseguratzailea.
    * Seller bezala: Jaulkipenaren saltzailea (tituluak merkatuan ezartzen
      ditu).
Adibide gisa, taula honetan ikus dezakegun bezala, Itínerek aurreikusitako
OPVan (Salmenta-eskaintza publikoa) zuzendaritza-, aseguru- eta akzioen
ezarpen-komisioek gastu guztien % 53,58 eta eskaintzaren hasierako
zenbatekoaren % 1,79 osatzen zuten1.

4.2 Taula. Itínere Azpiegituren gastuak salmenta-eskaintza publikoaren
ondorioz:
              KONTZEPTUA                            ZENBATEKOA (€)
Espainiako Burtsen tarifa eta kanonak                                 44.378,00
CNMVaren tasak (jaulkipena)                                           67.683,22
CNMVaren tasak (onarpena)                                             12.224,52
IBERCLEARen tasak                                                     30.000,00
Publizitate legal eta komertziala                                  8.800.000,00
Zuzendaritza, aseguru- eta ezarpen-                               19.726.176,00
komisioak
Bestelako gastuak (agentzien komisioa,                             4.200.000,00
aholkularitza legala, aholkularitza
finantzarioak, inprenta,…)
ITP eta AJD (elkarte eragiketen                                    4.074.840,00
modalitatea)
GUZTIRA                                                           36.955.301,74
                 Iturria: Itinereko OPVko informazio-liburuxka
Euromerkatuko (ez du europar merkatu bat denik esan nahi) jaulkipenak eta
nazioarteko bonoen edo bono atzerritarren jaulkipenak bereiztu behar dira.
Jaulkipena izendatua dagoeneko dibisaren jatorrizko herrialdea ez den herrialde
batean aritzeagatik bereizten da euromerkatua (adibidez, dolarretan
izendatutako tituluak EEBBetatik kanpo saltzea). Herrialde ezberdinetan kokatua
dago, eta dibisa sendoak erabiltzen ditu dolar modukoa (adib.: eurodolarren
merkatua Londresen).

4.2.2.-Salmenta-eskaintza publikoak (OPV)
OPVak sarrera-iturri garrantzitsuak dira haietan parte hartzen duten
bankuentzat, kobratzen dituzten komisioak direla eta.
OPV bat balore eskaintza bat da, non balore horien titularra den pertsona
fisiko edo juridiko batek salmentan jartzen dituen (guztiak edo batzuk)
inbertitzaile jendearentzat orokorrean. Interesatuak dauden inbertitzaileek
OPVaren beraien onarpena aurkeztuko dute, eta kopuru nahikoa bada, salmenta
aurrera eramango da.
OPVak nagusiki bi egoeretan eman daitezke:
    * Kotizatzen ez duten akzioen OPVa: kotizaziorako aurre-urratsa izan ohi
      da, honela gutxiengo bazkide kopuru bat lor baitaiteke, eta
      inbertitzaileen artean ezagutzera emateko modua ere da. Enpresa publikoen
      pribatizazio eragiketetan ere azaldu ohi da kasu hau.
    * Jada kotizatzen duten akzioen OPVa: gehiengoa duen akziodunak bere akzio
      guztiak edo batzuk saltzen ditu aldi batean, hainbat salmenta jarraietara
      jo ordez, azken kasu horretan akzioen prezioa jaitsiko bailitzateke.
NOR DA OPV BATEN SALTZAILEA?
Normalena gehiengoa duen akzioduna izaten da; Sozietatea bera ere izan daiteke,
akzio propioak baditu; akziodun guztiak edo hauetariko batzuk ere izan
daitezke.
NOLA TRAMITATZEN DA OPV BAT?
Prozesu administratibo luzea da. Lehengo eta behin, Balore Merkatuko Komisio
Nazionalari eragiketaren prozesua jakinarazten zaio, eragiketaren agiriak
ematen zaizkio eta horiek Balore Merkatuko Komisio Nazionalean erregistratzen
dira. Ondoren, Balore Merkatuko Komisio Nazionalak baloreen jaulkitzailearen
ikuskaritza-txostenak egiaztatzen ditu eta azkenik, informazio-eskuliburua
erregistratzen du, funtsezko dokumentua dena.
Informazio-eskuliburua, interesatuen esku dohainik dagoena, ezinbestekoa da OPV
batean, hainbat arrazoirengatik:
    * Eragiketaren baldintzak jasotzen ditu. Inbertitzaileak onar ditzake edo
      ez, baina ezingo ditu aldatu.
    * Inbertitzaileen informazio-tresna da.
    * Inbertitzailearen erabakirako esanguratsuak izan zitezkeen eta
      eskuliburuan barneratuak izan ez diren datuengatik edo barneratuak izan
      diren datu faltsu edo okerrengatik jaulkitzailearen edo eskaintzailearen
      erantzukizun posibleen oinarria da.
Behin OPVa hasia denean, interesatuak dauden inbertitzaileek erosteko agindua
aurkeztuko dute finantza-bitartekariaren bidez.
OPVaren harpidetza-epearen amaieran bi egoera gerta daitezke:
    * Eskainitako balore guztietarako onarpen nahikoa ez egotea. Kasu horretan,
      OPVa aseguratua badago, aseguratzailea izango da inbertitzaileek eskuratu
      ez dituzten baloreak erosiko dituena. Aseguratua ez badago, OPVa aurrera
      eramango da edo ez, informazio-eskuliburuan zehaztutakoaren arabera
      egongo da.
    * Eskainitako balore adina onarpen edo gehiago egotea. Kasu horretan,
      baloreak banatu egin behar dira onarpenen artean.
OPV baten egitura guztia kontuan izanda, zein da finantza-erakundeen
betebeharra? Eskaintzaileak finantza-erakunde bat edo batzuk kontratatzen ditu
(batez ere bankuak eta aurrezki kutxak) jaulkipenaren zuzendaritzarako,
ezarpenerako eta ziurtapenerako (asegururako).
Bertan kreditu-erakundeek parte hartzen dute koordinatzaile global eta
aseguratzaile bezala; balore- sozietate eta agentziak tituluen merkatuko
kolokazioaz arduratzen dira. Eragiketa horietan parte hartzeagatik erakunde
horiek komisioak kobratzen dituzte, hau da, OPVak sarrera-iturri bat dira
bertan parte hartzen duten erakundeentzat.

4.3.- INBERTSIO-FUNTSEETATIK ERATORRITAKO ERAGIKETAK
4.3.1.- Inbertsio kolektiboko erakundeak
Inbertsio Kolektiboko Erakundeak (Instituciones de Inversión Colectiva –IIC-),
“helburutzat funtsak, ondasunak edo eskubide publikoak biltzea dutenak dira,
horiek kudeatu eta finantzarioak diren edo ez diren ondasunetan, eskubideetan,
baloreetan edo beste tresna batzuetan inbertitu ahal izateko, beti ere
inbertitzailearen errentagarritasuna, emaitza kolektiboen2 arabera ezartzen
bada”.
IICek inbertsio-elkarteen edo inbertsio-funtsen era juridikoa izan dezakete
eta, finantza-izaerakoak edo finantza izaerarik gabekoak izan daitezke.

 4.3. Taula. Inbertsio Kolektiboko Erakundeen sailkapena beren ondarearen eta
            erakunde hauek hartzen duten forma juridikoaren arabera
                                          Finantza izaerakoak
                                        Inbertsio      Inbertsio
            Finantza-     Inbertsio       askeko     askeko IICko
            izaerarik    Higigarrien     erakunde      inbertsio    Beste IIC
            gabekoak      elkarteak    kolektiboak    kolektiboko     batzuk
                                         (IICIL)      erakundeak
                                                      (IICIICIL)
                        Kapital
          Higiezinen    aldakorreko   Inbertsio      Inbertsio
Sozietate inbertsio-    inbertsio     askeko         askeko IICko  Kotizatutako
erakoa    elkarteak     kolektiboko   elkarteak      inbertsio-    Indize SICAV
          (SII)         elkarteak     (SIL)          elkartea
                        (SICAV)
          Higiezinen
          inbertsio-
          funtsak (FII)               Inbertsio      Inbertsio     Inbertsio-
Sozietate Ez            Inbertsio-    askeko funtsak askeko IICko  funtsa
erarik    sailkatutako  funtsak (FI)  (FIL) edo      inbertsio-    kotizatuak
gabekoa   finantza                    Hedge Funds    funtsak       (ETF)
          izaerarik
          gabeko
          erakundeak
                      Iturria: Egileek prestatuta (2014)
4.3.2.- Inbertsio Kolektiboko Elkarteak

Finantza-izaerako inbertsio elkarteak (SICAV), Sozietate Anonimo formapean
jarduten duten Inbertsio Kolektiboko Erakundeak dira; hau da, haien kapitala
titulu higigarriez osaturik dagoen eta haien jarduera sozial gisa sortu duten
zorro horren administrazioa duten sozietateak dira.
Inbertitzaile indibidualari eskaintzen dion abantaila nagusia bere sozietate
era da. Elkarte bat denez, inbertitzaileak bere botua emateko eta ondarearen
kudeaketa-politikan parte hartzeko eskubidea dauka. Desabantaila nagusia,
aldiz, elkarte horien akzioak negoziatzean sor daitekeen likidezia faltan
zentratzen da.
Espainiar legediak, konpartimentuen araberako inbertsio elkarteak sortzeko
aukera barneratzen du.
Kapitalak guztiz harpidetua eta despoltsatua egon beharko du bere eraketa
unetik, eta akzioez ordezkaturik egongo da. Akzio-segida ezberdinak igorri ahal
izango dira eta aplikatuko zaizkien komisioen bidez ezberdinduko dira.
Higiezinen inbertsio-elkarteek (Sociedades de Inversión Inmobiliaria -SII–)
partikularren aurrezkia bereganatzen dute aktibo higiezinetan inbertitzeko.
Alokairu erregimenpean dauden higiezinen ustiapenetik eta balioa handitzetik
eratorritako errenten bidezko errentagarritasuna lortzea dute helburu.
Higiezinen inbertsio-elkarteak finantza-izaerarik gabeko erakundeak dira, eta
beren helburu bakarra ondasun higiezinen gaineko inbertsioa da horien
ustiapenerako. Kapital finkoaren forma soilik har dezakete.
4.3.3.- Inbertsio-Funtsak
Higigarrien inbertsio-funtsak “izaera juridikorik gabeko banatutako ondareak
dira. Ondarearen jabeak inbertitzaile multzo bat da. Inbertitzaile horietatik
asko beste IIC batzuk izan daitezke. Elkarte kudeatzaile bat Funtsaren
kudeaketaz elkarte kudeatzaile bat arduratzen da. Elkarte hori menderatzaile
gisa aritzen da funtsaren jabe izan gabe. Elkarte gordailuzain bat ere dago.
Helburua funtsen, ondasunen eta publikoaren eskubideen bilketa da, ondoren
horiek ondasun, eskubide, balore edota beste tresna batzuetan (finantzarioak
ala ez) inbertitu ahal izateko, beti ere inbertitzailearen errentagarritasuna
emaitza kolektiboen arabera ezartzen bada3”.
                                 [data:image/
png;base64,iVBORw0KGgoAAAANSUhEUgAAAKEAAAB5CAIAAADeXtajAAAJPElEQVR4nO2cf0zN3x/
            H3yn6dTVD+oH8HJUfi4kVYRPWH6z8SEkkZaRis5TGd8OW2oSaWjKp/
         BiZLKUfrDWRVmqMKJHFWs1VWPk13358n7vn6727wqdyu7mvz+vxx3vnfe455/
2+78f7dc65977vMejq6pIY0hgM9gkwAw47pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pg87pk+fHY8aNWr+/
PlIDB069MaNG78qdvLkyT179oh0Xl7ezJkzx48f3++z7Mn69euvXr2qwQYJ02fHHz58gLPCwsJly5YpFIpPnz5duHDB3t6+o6MjMTExKysLOvfu3ZuUlJSfn4/
MFStWREdHt7S04KX4+PicnJyqqiqUxL1SXl5eXFzs6uo6evTokSNHnj171tPTMzMzc+vWrRMmTAgLC1u0aNHnz58fPnxobGy8a9eulJSU9+/
           fp6enZ2dnozXUjY2NhWwcfe7cuWinoaGhpqYGJ4nqr1+/HoDLpZP0p6/
28PB4+vRpbW3t169fsYv0mjVr9PX1S0tLoefEiROXLl3atm1bUFCQi4tLaGjo4cOHy8rK1q5d29zcnJycvGPHDpQsKioaO3bskydPjh49ihBPTU1tb2/
                          HnZGRkXHo0CE/Pz9fX19/f3/cQ/
 9Vgfumq6vr27dvyKyurr527dq8efNwP4mji3YWLFggzhB3hiYvko7TZ8dwef36dZEWa4lcuXIF1/
fy5cvwFBgYiHiCJy8vLxsbm4ULFxoaGuKKh4SEODs7v3371sDAANVR0srKCiV9fHweP34cFxe3bt26yMjIiooK6MStsGrVKtwKAQEBuDMwKHR2dqL8rVu3ELhubm5oH8dFX424xw2Ho4t25JNECxq6PhTom2NEpJmZmbxramqKC11fXw/
Z6GNx6RFVCEoE6JYtW9AbW1hYiJKIbFiHNoQvxKAkYhG+9+3bh3ylUrlkyZLJkycjH90ytubm5lFRUe7u7k5OTmlpadbW1iiPxhHraAHjBZQjEzeBOLpoZ8SIETgWbiBHR8cZM2Zo8DLpNH1z/
           B8V8m5bW5ukmv5gK2ILASde2rBhg1xMZCJGxa4oaWdnl5ubi8SmTZtE/
  suXL7FNSEiQK2I4EAkMtHI76L3lAsuXLxeJTSpEGv18n94UefizE33YMX3YMX3YMX207VhPT0/
                                LR9RpNLLSpbYd8/
KcvUdT8cB9NX3YMX3YMX3Y8d+LpuYuWnUsJhE87dIyWnXMdntSU1Nja2s7oIfgvnqQgeDq6ur29vZZs2Zh18XF5e7du46OjkOGDCkrKzt9+nRCQoL6z6YyCJigoCAHB4duBXpWYceDTG1trZ2dnbxrYPB/
I3CM7b179wwNDX9asby83NzcvLCwsFuBnlU06bixsdHa2voPG3FyciotLVXPiYyMjIqK6lkSN/uDBw/
                            +8HCDzrRp09R3i4qKsJXf1/
nz539VcYGKnvk9q2jMcVpamqurq6S69LgZhSdZQ15eXnh4uOhAsrKyOjs7PTw8kI6IiIiOjpZPGr2TSKNMfn5+SUkJqty+fRuOd+7cia6poaHBzc1N3a4ouXr1auRr6r0QQzOOxRMaGAlCQkJaW1v19fWRGRMTgzQSp06dMjExESVTUlIqKirEgwZKpTIsLCw9PX3z5s3Jyck+Pj4XL14UjwAUFBRUVlZKqqcDxowZI6kGquzsbEtLS+Sg2bq6OtG4KAnryB83bpxG3g4xNON4hgqRfv78uUiEq0AiODgYW39/
        f7EVCSDkQTC227dvF5kwjW1iYqLc+M2bN7HduHGjnCMOgS2iPDAwUBR+8+bN70/
 yyJEjBw8e7JaZmppK/rkR3Z5zzZ49W07b2Nj8tIw8nPcULP3iwaBfzQC0jJ6e3l/6u5Omzqz3qA/
PixcvLi4utre3R+dx7tw55GM4VygU3t7enp6eohi6faQxLxXTE3kCISdQpaOjA2ON+jRCd9HtOMbVx/
QNA3N9fb2pqSnciNHB19d32LBhYtjGiGBmZhYbGyt2c3JyQkNDxXOG6N6bm5stLCxQXQzzYiaBKnPmzMHHhKampkF+h5pAtx2LvlqeAchj9v79+7ENCAiQfgznMrt375bTNipgXezK7chV1GcPuotuO2Z6AzumDzumDzumDzumDzumz4A41vJD1Pzowe/
  RvGNtXvEB+k5N+1/VDSi63VcPkIm/RLBOPrPHDArsmD4UHJubm7u7u585cwaJd+/eqb/0jw8O/
                         PRHZWJQcDxx4sQpU6a0tbVNnToVu/
Hx8a9evQoPDy8oKDA0NPT29o6Li6usrExPT29sbMSr2MbExLi6uh44cCAjI8PW1lb8DEUVCo4l1cMkmZmZIp2UlBQcHGxlZeXn54dpS0RExKRJkx49eoSXrK2tkc7NzcWrJiYmXl5ex48fVygUg3ruAw4Fx+9VODg4tLS0SD9+PFYqlYjs4cOHh4WFOTk5GRkZicLHjh0zNjbGq62trfiM9PHjx6amJtrPglFwXFdXJxJiHSDx47H043kxSW19IPDixQuREL8Wy7uEoeCY+T0EHf/
                   Jt1TEvuESEHTcb6iuVULQ8Z8EIr0glkg6ZrpB03H/
hlWSQSxRdcyoQ9Mx1YjsHzQd9wOSn5oE7Jg+ZB33KS4JB7FE2DEjQ9Zxn+KScBBLhB0zMuyYPpQd93ImRXvCJdF2zAiIO+5NjNIOYom2Y8ij+pNwn6DsWOpFjJIfjCXyjhmJHZMPYokd/
                               xtgx/Qh69jZ2fn+/
ft9rdX7tbJ1aPVsmo5TU1MzMjLk1S7ho7y8HFNosY5mR0cHyoSEhIjCKCavfS3WysYgXVVVJdbKltsUda2srIyMjES++uLbfzMEHT979szS0lKhUMirXYq/
        NqWkpIi/Qok1FpVK5ZcvX9rb28X/nZDf1tYm/j6zdOnSlStXirWyv3//DuVowc/
PD2VguqSkRCyuKS++PZjvthcQdGyvQlJb7VL8tanbypfyv6HEP1pFjlgp886dO93alJfSBNOnT5dz/
n7BEknHTDfYMX3YMX3YMX3YMX3YMX3YMX3YMX3YMX3YMX3YMX3YMX3YMX3YMX3YMX3YMX3+B2WMRjZB9+7pAAAAAElFTkSuQmCC]
Inbertsio-funtsek inbertitzaile partikularrei abantaila asko eskaintzen dizkie:
    * Merkatu guztietarako sarbidea: Modu kolektiboa edo elkartuan inbertitzen
      denez, funts batek inbertitzalearen eskura ez dauden finantza-merkatutara
      eta tresnetara sarbidea ahalbidetzen du.
    * Kudeaketa profesionala: Erankunde kudeatzaileak funtsa ardura osoan
      kudeatuko duen profesional bat ezarriko du. Haren funtzioak hauek izango
      dira: merkatuen konportamenduaren analisia, enpresen ikerketa etab.
      Inbertitzaileen parte-hartzeei etekinik handiena ateratzeko helburuarekin
      hartuko ditu inbertsio-erabakiak, beti ere, funtsaren inbertsio-politika
      eta helburuaren arabera.
    * Kostu murrizketa: Inbertsio kolektiboak eskala-ekonomiak aprobetxatzen
      dituenez, eragiketa bakoitzeko kostu gutxiago jasaten da.
    * Inbertsioen dibertsifikazioa: Inbertsio-funtsek, inbertsio-politika
      (inbertsio-estrategia) edozein izanda ere, dibertsifikatzeko obligazioa
      dute. Gainera, merkatua sakonki ezagutu eta funts-bolumen handiak
      kudatzen dutenez, dibertsifikatzeko aukera handiago dute.
Funts baten inbertsio unitatea partehartzea da eta inbertitzaileak parte-
hartzaileak dira. Inbertsio-funts batean parte hartu ahal izateko,
partehartzeak (harpidetza) erosi behar dira. Inbertsioa desegin nahi bada,
partehartzeak saldu behar dira (itzulketa edo errenboltsoa).
**** Finantza-Izaerako Inbertsio-Funtsak ****
Azaroaren 4ko Legearen arabera, inbertsio-funtsak (Funtss de inversión –FI-
) finantza-aktiboetan inbertitzen dituzten funtsak dira. Higiezinen inbertsio-
funtsek, aldiz, finantza-izaera ez duten aktiboetan inbertitzen funtsak dira4.
Konpartimentuen araberako inbertsio-funtsak sortu ahal izango dira eta,
kontratu osagarri eta araudi bakarraren barruan bi konpartimentu5 edo gehiago
bildu ahal izango dira.
Partaidetza bat, funts baten ondarea banatzen den zati alikuota bakoitza da.
Partaidetzaek ez dute balio nominalik izango, balore negoziagarrien izaera
izango dute eta agiri izendunen bidez edo kontuan eginiko idazpenen bidez
adieraziko dira. Funts baten barruan, edota dagokion kasuan, konpartimentu
baten barruan, partaidetza mota ezberdinak egon daitezke, eta aplikagarriak
diren komisioen arabera ezberdinduko dira. Partaidetza mota bakoitzak izendapen
berezi bat jasoko du eta horren aurretik funtsaren izendapena eta, dagokion
kasuan, konpartimentuarena ezarriko da.
Kreditu-erakundeek inbertsio-funtsetatik diru-sarrera handiak lortzen dituzte
komisioen bidez; izan ere, inbertsio funtsen erakunde kudeatzaileak, gordailu-
erakundeak eta komertzializazio-erakundeak finantza-erakundeei lotuta daude.
Inbertsio-funts batean aplikagarriak diren lau komisioak hauek dira:
harpidetza, diru-itzultzea, kudeaketa eta gordailuzaintza (depositaria).
Aplikagarriak diren komisio maximoak honela daude araututa:
         4.5 Taula. Finantza-izaerako inbertsio-funtsen komisioak (%)
                                       Errendimenduaren       Ondare eta
                  Ondarearen arabera        arabera        errendimenduaren
                                                                arabera
   Izen-ematea             5
    Kudeaketa            2,25
    Kudeaketa                                 18
    Kudeaketa                                                % 1,35 + % 9
    Gordailua            0,20
  Diru-itzultze*           5
*Harpidetza- eta diru-itzultze-komisioek ezin izango dute partaidetzen
likidazio-balioaren % 5a gainditu.
                      Iturria: Egileek prestatuta (2009)

Abantaila nagusia eskaintzen duten likidezia eta malgutasuna dira, nahiz eta
parte-hartzaileek boto eskubiderik eta funtsaren kudeaketa-politikan eraginik
ez izan.

Komisio horiek inbertsio-funtsaren informazio-liburuxkan azaltzen dira eta
likidazio-balioa kalkulatzeko orduan jadanik deskontatuta daude. Hau da, balio
hori argitaratzen denean kudeaketa- eta gordailu-komisioen zenbatekoak jadanik
kendu dira. Komisio horiek urtekoak dira eta likidazio-balioa kalkulatzen den
aldizkakotasun berdinez deskontatzen dira.

Inbertsio-funtsak sailkatzeko hainbat irizpide daude (hala nola, inbertsioen
eremu geografikoa) baina funtsaren inbertsiorako bokazioa da gehien erabiltzen
dena. Funtsaren inbertsiorako bokazioa kudeatzileak partehartzileen
partehartzeak inbertitzen dituen finantza-aktiboen motaren araberakoa da.
Irizpide horren arabera inbertsio-funts hauek bereizten dira:
Diru-funtsak: funts horiek ez dute errenta aldakorrean, ez dibisatan ezta lehen
gaietan ere inbertitzen. Derrigorrez eguneroko harpidetzak eta itzulketak
onartu behar dituzte. Helburuak: inbertsio printzipala eustea eta diru-
merkatuei dagokien tipoen araberako errentagarritasuna lortzea. Funtsak
inbertitutako finantza-aktiboen bataz besteko iraupenaren arabera bi diru-funts
ezberdinak bereizten dira: i) epe laburrerako diru-funtsak eta ii) epe luzerako
diru-funtsak.
Errenta finkoko funtsak: ez dute errenta aldakorreko aktiboetan inbertitzen.
Euro errenta finkokoa edo nazioarteko errenta finkokoa izan daitezke.
Errenta aldakorreko funtsak: gutxienez % 75 errenta aldakorrean inbertitzen
dute. Euro errenta aldakorrekoa edo nazioarteko errenta aldakorreakoa izan
daitezke.
Funts mistoak: Talde horretan errenta finko mistoko eta errenta aldakorreko
mistoko funtsak daude. Zenbat eta portzentaje handiagoa errenta aldorrean
inbertitu, hainbat eta arrisku eta errentagarritasun potentzialak gehiago.
Kudekaeta pasiboko funtsak: Inbertsio-politika burtsa edo finantza indize bat
errepikatzean datza. su política de inversión consiste en replicar o reproducir
un índice bursátil o financiero.
Funts bermadunak (erabateko edo partzialeko bermea):Haiserako inbertsioa erabat
bermatzen duten ala ez arabera. Era berean, inbertsioa erabat bermatzen duten
funtsen artean bereizten dira: i) errendimendu finkoa aseguratzen duten funtsak
eta ii) errenta aldakorreko tresna, divisa edo beste aktibo mota bati lotutako
errendimendua lortzeko aukera eskaintzen duten funtsak.
Erabateko Itzulketa Funtsak(Fondos de retorno absoluto): arrisku eta
errentagarritasun kudeaketa-helburu bat, ez bermaduna, bilatzen dute. Inbertsio
askeko funtsak ("hedge funds") hemen barneratzen dira.
Funts globalak: aurreko bokazioekin bat ez datorren inbertsio-politika duten
funtsak.

Inbertsio-funtsak bereizteko irizpide nagusia inbertsio-politika edo inbertsio-
bokazioa da. Politika horrek funtsaren kudeatzaileak bilatzen duen helburua
adierazten du, eta funtsaren ondarea inbertituko duen finantza-aktiboak
zehazten ditu, eta, ondorioz, parte-hartzaileek gain hartzen duten arriskua.

Funts batean inbertitu baino lehen inbertitzaileak alderdi hauek kontuan hartu
behar ditu:

Inbertitzaileakre profila:inbertitzeko orduan bilatzen dituen helburuak, egoera
ekonomikoa, helburuak lortzeko dituen denborazko horizontea eta gain hartu
nahi/ahal duen arrisku.

Komisioak: funtsen araberakoak dira.

Errentagarritasuna: iraganean funtsak lortu duen errentagarritasuna ere kontuan
hartzekoa da, baina ez ahaztu iraganeko errentagarritasunek ez dituztela
etorkizuneko errentagarritasunak bermatzen.

Inbertitzailearentzat Funtsezko Datuak(Datos fundamentales para para el
inversor –DFI-). Agiri hori da funtsaren informazio-liburuxka. CNMVn
erregistratu behar da merkataritza-erakundeak inbertitzaileari eman behar dio
harpidetza baino lehen. Erabaki bat hartu baino lehen agiri hau ondo ulertu
behar da.

DFI agiriak informazio hau adierazi behar du:

Funtsaren ezaugarri nagusiak:
    * Arrisku profila
    * Hasierako inbertsio minimoa
    * Mantendu beharreko inbertsio minimoa
    * Gomendatutako inbertsioaren iraupena minimoa
Funtsaren inbertsio-politika:
    * Funtsaren kategoria, inbertituko den aktibo motak
    * Kudekaeta-helburuak (errentagarritasun helburua)
Harpidetza eta itzulketari buruzko informazioa:
    * Harpidetzan eta itzulketan aplikagarria den Likidazio-balioa (erabilitako
      kotizazio-balioari lotutako ordua eta data)
    * Itzulketarako beharrezkoak diran aurreabisoak
    * Likidazio-balioaren kalkulurako aldizkakotasuna
    * Likidazio-balioa argitaratzeko lekuak
Komisioak
Funts bemadunentzat:
    * Komerzializatzeko epea
    * Bermearen ezaugarriak
    * Bermearen epemuga
    * Birbalioztapena kalkulatzeko aukerazko formulak
    * Bermatutako UTB
Errentagarritasuna
Inbertsio-politikari dagokionez, ezaugarri hauek kontuan haru behar dira:
    * Likidezia: IICk erakunde motaren eta inbertitutako aktiboaren araberako
      nahiko likidezia izan beharko dute6.
    * Arriskuaren dibertsifikazioa: IICk arrisku-maila murriztu beharko dute
      dibertsifikazio maila egoki bat bermatzeko.
    * Transparentzia: IICk funtsaren inbertsio-profila argi eta garbi definitu
      beharko du eta informazio agirietan idatzi beharko da.
IICk aktibo hauetan inbertitu dezakete: kotizaziora onartutako balore
negoziagarriak, negoziaziorako onartuta dauden baloreak, beste IIC batzuetan,
kreditu-erakundeetan, gordailuetan, tresna eratorrietan, diru-merkatuko
tresnetan, etab7.

Finantza-Izaerarik Gabeko Inbertsio-Funtsak: Higiezinen Inbertsio-Funtsak.

Higiezinen inbertsio-funtsak (Funtss de inversión inmobiliaria –FII-) finantza-
izaerarik gabeko Inbertsio Kolektiboko Erakundeak dira. Haien helburu bakarra
ondasun higiezinetan inbertitzea da haien ustiapenerako. Inbertsio eta
likidezia koefiziente jakin batzuk errespetatu behar dituzte8.

Parte-hartzileen harpidetza eta itzulketak urtean behin onartzera eta
likidazio-balioa hilabetez behin kalkulatzera behartuta daude. Beraz, likidezia
gutxi eskaintzen dute. Itzulketa-komisio oso altuak ere dituzte. Bi ezaugarri
horiek produktu hori epe luzera soilik gomendagarria izatea eragiten du.
FIIen eragozpenik nagusienetako bat honakoa da: une zehatz batean ondare
likidoaren bidez aurre egin daitekeena baino diru-itzultze eskari handiagoa
izatea gerta daiteke. Egoera horrek diru-itzultzeen denborazko geldiketa
eragingo luke. Bestalde, IICek likidezia-koefizienteak altu mantentzeak beren
errentagarritasuna murriztu dezakete.


Inbertsio Elkarte eta Funtsen arteko desberdintasunak
Taula honetan, bi IIC mota horien arteko desberdintasunak ikusiko ditugu:
  4.5. Taula. Inbertsio-elkarte eta inbertsio-funtsen arteko desberdintasunak
                        Inbertsio-elkarte            Inbertsio-funtsa
 Kapitalaren banaketa   Akziotan                     Partaidetzatan
 Likidezia              Burtsan                      Zuzena eta berehalakoa
 Erosketa modua         Burtsan                      Zuzenean
 Akzioaren edo          Merkatukoa                   Neto erreala
 partaidetzaren prezioa
 Ondarearen jabetza     Elkartearena                 Partaideena
 Kudeaketaren kostua    Aldakorra eragindako gastuen Aurretik zehaztutako
                        arabera                      portzentaia (kudeaketaren
                                                     komisioa)
 Inbertitzailearentzat  Kontseiluak banatzea         Jasotako guztiak
 onurak                 erabakitzen dituenak
                          Iturria: Egileek prestatuta

Inbertsio funts baten errentagarritasunaren kalkulua

Partehartze bakoitzaren prezioa (Likidazio-balioa) ondarea osatzen duten
baloreen (akzioak, bonuak, etab.) eboluzioaren araberakoa da. Egunero
kalkulatzen da ondare osoa une horretan zirkulazioan dauden partehartze kopuraz
zatituz.

[data:image/
png;base64,iVBORw0KGgoAAAANSUhEUgAAAQMAAAAZCAIAAAC6idzVAAAIlklEQVR4nO2baWxNTRjHD601xBZbWwSJ0BYhIZZrjX3NK2KJ2lo0iCaoopaExPrBGmvtW2JLo5b4IlEhqA9qrwZFtNaqtajt/
fU+fSfj3HtPG27dm77n/0HmzDwz55nOs/3nHoE/f/
40bNj43yPQ1wrYsOEXsD3Bho182J7gR3j16tWaNWvCw8NLlSqVlpYWExNTrVo1t5KMjhw58urVq4WumZOTs3bt2tDQ0Nzc3JSUlI0bN3qSfPz4cf/
+/W/cuCGPt2/fPnr06IIFC1wlT506FRYW9vHjx4EDB8bHx9Nz+fLlrVu3FmmTRcOTJ0/69et3/
fr1oqiq48GDB4MHD2bIQn+1yLVr19iCPNqe4EeIi4ubN29e48aNDeeJzpkzZ8uWLW4lmzZtWr58+aKsOXv27BkzZiBPu3Xr1haS9evX19cMdcJVDDf48OFDgwYNaFevXj0qKopG3759dZlnz56VKVOmRo0aRdHQLUJCQsqVK1dEVXU0atRIhjzpry9y6dKlpKSkQYMGGbYn+BUIY+IGhvNEb968aTijY8+ePWfOnJnkRGJiIpGyZcuWnz9/
Pnz4MALHjx/fs2fP06dPe/
ToMWvWLAyIdLFu3boqVaqQNC5evChuAFq0aCENTxPz8vJ2797Ne9u0aeNwOHr37k1w1YVpkFXQQVcbmaCgIBoZGRm4Lva3Y8eOgwcPNm/
ePDk5mcVRW98Ckko9Av/06dPl7QEBAc+fP//
69Wvt2rVHjRoli8fGxk6cOJHgbRrSVSWF6hoKsrKyRP9Dhw6puWXLltUl/3HC9gR/
hxww0bFSpUoTJkzYvn07j8uXL8e4S5cuvWLFitevXxPYUlNT6a9bt27FihXHjRsnl4GbN29etmxZkyZNCOGy2p07dzZt2oRVYaCeJq5atWrs2LF0du7cediwYRJcdWGQnZ1NvJf2p0+fMEfMFCs3nDVSs2bNxowZw4swO6aTNDBx0xZ09Six1Nu7det29uxZRjt16iTmTlacPHky0SE6Oto0hE0rVenRNRTgnKI/
rqvmRkRE6JJshIpU2rYn+BGw0fv376vqCMLgKoMPiIdghefPn9+7d+/
ChQt1ARn99u0b5TINTj09PR2bw0avXLlCMCbzWEwEP378UHfrrsJEbjWlQoUKYo5E6EePHlG7U4khgJda71SpB5YuXSpvVy8NDMw3S5ykbdu2jOI/
piEFVEXM7XYU1FyUdJVUXh0ouyVBzJ8/
n2MgtZFbrbehw4K7FBOIQEOGDNm2bRshRHoUNzLRLJ0zFUoxCyVYhpeImgVWrlwJY8ZkhTETNel8+fLlu3fvHj58+PbtW9pTp06lnKAkIN0jQx3y5csXNk6MREw50vjx46dMmQIxwDT37dsn1ZSUSQRLtHU7kaEDBw7cvXuXYIwM/
cjowkR3cgh2jEXeunWLdCFhHjeAKmRmZrJ9WAREv169eqQFaPT79+85Mn0LNWvWVOq1a9dOvZ2tQe4xboZevHjx/
fv3Ll26oA+VjD4kfyulKkSIIaUh5s6C9+7dI2TIymou6SUhIUHfC69gO7Jgvidg/
ahOhqLdoUMHC0+Ij48XD1aw4C7WE38bHCo5V7mBoXEjE83SOVOhFLNQgmV4iahZgFNYtGiRqRO74bwNp6/
yb4QTNFQlHRkZKQ0RE8ydO1e1Fy9eLA2ZUrVq1QsXLrideOzYMf3V0m8SjomJOXLkyIgRI8LCwrAzXR7+AE8gle3atWv9+vUnTpygc9KkSWop2YJJPfV26jHXt/
Mut38rXVWZ6LodaSjqBcTIlSQUSLnWL7nmzZs3HIYnOoWDQoNwFYKE0B0qQtyaCEGERl5OyGLimTNnUIv0xJHICnh2w4YNrTkfvIfApvMtExQ3Uj1CsypXrkw/
dqAopvErWaRBfBWVOEVXgqWsTcErRM1wlgdwNX1lylniqNtT9ytQbeMbpEfigmmIWHDu3DlyBYRh2rRpPlGv6CAtBAcHsx15LPAEik78mMyFT588edItneLgCcYDBgwg5gndISfiCSRKIUOeeJiaSGmBC+I2w4cPlxWwGIpja86HBZv4lgmKGwkUzTKcZ6NTTMOF/
8ERRSW3BAtPILalpKRQsMrReoWoGc56F8f4o5P0HTp27Oi2X92lcr5/
UZ3fRIgT6rHAE6A+kjgKpVPGr3RHwZrACTApcj2mT6HGCrwLG+XPZ835jP9IlSsyMjLwMVKH6tFplvQoiul2d0oldYdgImduY9ufEzW3OcE1ytr4O+CwChgzkfL06dN9+vSxoFNI1qpViyFFdwjzwksgQ0Tu9PR064nUFdHR0atXr+7VqxcrULtTyRXK+dq3b6/
zLZCTk7N//
37MkXJryZIl2dnZMpFySKdZDoeDft4oFBMmh0uY+F9cXJyoRGViIliqgtThFaJmeMgJ9teQPkQBY1bUx4JOAQon1yVEIC0tTR4tJqohBeiXpymupEr4FiEcg5P+0aNHmyaaaJa+oBT9pt0lJycrgaFDhxq/
EixXeIWo2fBD2L8nlFj4/HLc+tshf4PtCSUWxX05XujNuPW3Q/
4G2xNKPorjcjw3N1dmwRXVTbS6HJcVlAKxsbF4RUBAgLqbzsrK6tq1KyQtNTU1PDx8w4YN8oUSVbRSrHv37rSlX0pl04W1d2F7QklGsV6O79y5k1mGdhOtLsdlBdFBLrWjoqL0u+mgoCB8hvVZx+FwqC+UTIqpftPdd3HA9oSSDJ9cjuti6lLb04dDpqXcdnrSwbuwPaHEorgvx2VWZGSkuomWy3FZoU6dOvq3Q/
iJ6W46Ly8vMTERJamFEhIS5Aslor6umHy5hKT+hZX+c5gXYXtCiUVxX46rWfpNtA5cxeLbIWoe+e8BtCWT6F8oCfQvl4xivoa2PcGGD5CZmUm+glu3atXK17oUwPYEGz5AcHCw+nnUT2B7gg0b+fgXqHGwlcSO4tQAAAAASUVORK5CYII=]


Parte-hartzaileak inbertsio-funtsan lortzen duen errentagarritasuna erosketa
data (harpidetza) eta salmenta dataren (itzulketa) artean likidazio-balioak
jasan duen aldakuntza portzentajea izango da, eta zein positiboa zein negatiboa
izan daiteke.
[data:image/
png;base64,iVBORw0KGgoAAAANSUhEUgAAASgAAAAXCAIAAAA3PkWCAAAI5klEQVR4nO2ad0xUzxbHV7EHn0FFxViiEqOCMcHyNNY/
NERRjMaoRMWKWP+wd/
8wsRuJYuwYS4LB7tOQGE0skWBJFAu2YIFgL4moWJH3gfN7k3HuLj92l328t9zvHzezc8/
MmXt2Tps5VQoLCx02bNj476JKeS/Aho2KCFvxbNgoB/i/
4t27dy86OnrZsmXPnz9PTU09ePBg06ZN1dvc3NwBAwbcvn3bSy4lzPPkyZPBgwffuXOHlRw9epSV6MSqU4gfPHgQExNz8+bNEj5Hpxfk5ORERUXBojTcS/
9RJUz7t0tyhdILavz48TqlW4JyV0qKe0pKirtS8gz+r3jt2rULCgoaO3Ys7VOnTqF48+fPV2+bNGlSvXp177mUME/
Lli1r1KghKwEGseoUtGnTRohdwaAXNGvWzNUoK/fSo4Rp/3ZJruCWoHRKtwTlrpQUdw+k5Bn8X/
EUCgsL37x5Exoa+vr16759+168eJHnjRs35O3cuXPxhI0bN0Y59+/f//LlS97OmzeP/
x7Lunnz5jp16mBfscGzZs2S/
ipViqQn9IoL87C3AgICfv782bBhw1GjRqlXL168iIyM1C0uxFjZadOm0Xn8+HGse4cOHb59+8arw4cP65PDtFWrVgcOHIBMJjl06BAforj8+PFj3759d+/
e7dy5c6VKlawLU9z1gdWqVbNS6vj169fu3bshOHnypL4keMHx/fv3Cxcu1L/
LF4KCMi4urnbt2tKpC8obKQ0fPtwY7kpKDLRSeokKoXhfv35F3I8ePcKYhYeHI0psW926dZVBZfdMnTr13LlzgYGBGRkZ9ISEhNSqVWvcuHFy6rt9+/
bVq1e3bt36y5cvqn/nzp0YUaHX55k4ceKFCxf42bNnT30/
odW6xRViNop0rlmzJj09vXLlymvXruXnhw8f9Mk3btyIfqIDapKtW7fqXFAh8eq9evXip7Ewnbs+cPTo0QZlYmLitWvXunTpMnPmTH6iM5MmTUpKSjKWRNz+8ePHKVOmGN9V5oJSUqJtFZQ3UkLxjOGupMRAK6WXqBCKV7NmTRE3BqxPnz5paWn6W7YI+4z4k42CsVy+fLn+VrwHhh/
XJD2rVq3ief/+/cuXL+v0Mg9v1Q2NWHqnUMSypwE7SXg5ilMUY3KUITg4uH379u/evZMep1x+//
7NzMZYA2og5t9KKfpmhbGkOXPmkGWhOYTuGDJFVraCskpJFxT21GMp0W8VslMpMbBkSs9QtBrmHTRo0OLFi2lfvXoV+1RWs7uCB4m+xyCuwFzh8WgTPMTGxtJgr/
CZnz59woYVFBT07t0bAr59z549379/z83NxTTm5eU9fvxYbC2JPqY0IiKia9eu0o9pJB3X6WWe5ORk/
vhNmzbx7zLEUZy1MyQrK4sdI2OJmhTxhg0bpHP69OlESoRAnz9/
ZmPpkxOSYRfi4+MTEhKIhxW9zoX1MNvDhw8XLFhAvxqLdhnc1UA8ya5du3QuhuiIzBny7NkznBsfqC/
pxIkT9evXJ4LgW+QDRVZlKCi0SFES4PXo0cMQFGYU5fdMSjhSY2EiqPPnz1sHGpRKUGg+Nl3axL1ETOvXryeFcRSbABwmKyRwZRLV7tSpk9AXKR7iI+7CetHu37+/
Z/
sbvRULZ+DVq1dVq1atV6+e3qmnsK4GlhWILZGj0Xn69GmekydP5snfwJMcRl5NmDBBGtIvWLRokWqrfvGcBv2RI0cMXmTtaojREGJyGJ7sWgI/
GhJ0GZPL3ykYNmyY0Otc1PoBQZTTD5GGPpBQUKc00KBBAxmCoTSWNGPGDJ4jR440PrBsBWVQqvXrgvJYSq4WZpWSlVKA0USAKDm2krgXc5Cfny+v2NJkibjNmJgYFE+1jx07JgR/
uHhySpSbhjpaQKe3bNliPWNAd2fPnk288a9ikJKmpKTAoGPHjpKAPn36dMeOHWgXdgJ113NTJifeY4nr1q3DnhkD9axdPwWBS79+/
RRHa7JLkDNkyBD9cwjT9ZsDGzbKFkuXLl25cuXQoUPRqyVLlugJPP5GDq6IGtiZqq0I/
lI8OX64desWO9vx59ECmmM9Y8CxBgYGqrQbdcVntmjRQh1OELa1bduWuG7btm2OP/
NyJv9HMbCXxFTGQD1r109B8O86R2uySyyOHvpW0jZsaGD34vnxIiheae5ddPyleOr4AW+TnZ3dvHlzNbXesKbOCqiinoBGRUXhEgMCAnDBrnJTmdMY6Cpr1+F0QqceD+V0Sxw2bJQG4ofIBknqiELJBseMGaOHV40aNUKVICNcJ6BTbUVQpHiZmZk4EPEkaB1pHnqojgGcnjF069ZNpd1v374NDg7G6V25ckUloDk5OagHsW9QUBD5rpFeE0kym0xrDNSzdod2CoI3dpXoS7Lr1OPZJeA2fIfExESiTZSFzJZIMDw8HD1KTU0lJ6InISGhoKCAjIlNqNpqbJHihYWFWY8frOcBDmeps6Td4MyZM9KQBPT69evkeCxl7969BLFGboraqHmMgXrW7nB2CmJN9G3YKBeQ10mD2E0uBaKjo6Xnn8VQlHpb4Kt7PELeS5cu4UtJ9lxdDVVYpKenY1nw5JGRkWfPnsWsJCcnE0RYKX1UBmnUixqMPKsXNeCj8lG/
ga8UT11LjBgxwkcs/n+BjhHuo3W0CUvIB5xqncOXZZAGsc7Is3pRAz4qH/
UbVIjKlf99uFUGGRsbGxISIvc9GRkZ3bt3t5ZBxsXFkRXr1Ybyymm9qKqEXLFihTf1osZH+ah81D9gK175QO5vpJ2fn+9WGWR2dnZERITc99CpbmIEqrgxPj7eWgnpql7UUZwdeFkvatR5llX5qF/
CVrzygbq/AQkJCe6WQQrIkdLS0lBRaxlkUlKSB5WQXtaLOk3mvS8f9UvYilcOyMrKysvLIwYLDw/
PzMwkrmOXl74McuDAgVLNCL2rMkjiNL3asOR6UVUJiZP0pl7UgC/KR/
0GtuKVA0JDQ9UlTVhYGP5N2qUvg3T853KllGWQDmf3Q04rIQWe1Ysa8EX5qN/AVjwbNsoB/wYoLIUy/
6YEJAAAAABJRU5ErkJggg==]


Adibidea:
Inbertitzaile batek 5.000 euro inbertitzen du eta funts batean 50 partehartze
erosten ditu une horretan haien likidazio-balioa 100 €. (Hau da,
partehartzearen kostua 100 €.)
Bi urte ondoren, partehartze horien itzulketa nahi du. Une horretan haien
likidazio-balioa 130 €. (Saldutako partehartze bakoitzeko, 130 € jasotzen ditu,
hau da, 6.500 €.)
Errentagarritasuna hau da: (6.500 – 5.000) / 5.000 X 100 = % 30

Demagun, inbertsio-funtsak inbertitzen dituen finantza-aktiboen eboluzioa
desfabboragarria dela. Itzulketa datan likidazio-balioa 90 € bada,
errentagarritasuna hau izango litzateke:(4.500 – 5.000) / 5.000 X 100 = -% 10.

Errentagarritasunaren kalkulu horrek harpidetza eta itzulketa daten arteko
epeari dagokio. Baina, ez du zertan urte batekin bat etorri. Errendimendu hori
urteko terminotan adierazten diren beste produktukoetakoekin alderatu ahal
izateko urteko errentagarritasuna kalkulatu beharko da. Kasu honetan, bi
urtetan lortutako % 30 eta - % 10 urteko terminotan % 15 eta -% 5 izango
lirateke, hurrenez hurren.

Funtsaren ondarea handitu ala murriztu daiteke bi arrazoirengatik:
   1. Parte-hartzaileen sarrera edo irteera, hau da, harpidetzak eta
      itzulketak. Hori dela eta, zirkulazioan dauden partehartze kopurua
      handitu edo murriztu egiten da.
   2. Ondarea osatzen duten baloreen merkatu-prezioa. Merkatu-prezio horrek
      funtsaren errentagarritasuna zehazten du eta, ondorioz, baita parte-
      hartzailerena ere.

Inbertsio Askeko Inbertsio Kolektiboko Erakundeak (Iicil):
IICILak ia inolako inbertsio arauen menpe ez dauden eta soilik adituak diren
inbertitzaileentzat merkaturatu daitezkeen IIC arruntak baino ez dira. Beraz,
Espainian helbideratutakohedge funds-ak ezartzeko tresna egokiak dira9. Hauek
dira IICILen ezaugarri nagusiak:
   1. Hasierako 50.000 €ko despoltsapen minimoarekin soilik harpide daitezke.
   2. Adituak diren inbertitzaileentzat soilik merkaturatu daitezke, azaroaren
      4an onartua izan zen kotizaziorako onarpenei buruzko araudian definitzen
      den bezala. Inbertitzaile adituak kategoria berri bat da. Kategoria
      horrek inbertitzaile instituzionalak (finantza-erakundeak), elkarte
      handiak, horrela eskatzen duten ETEak eta zenbait inbertitzaile
      partikular ere barne hartzen dituzte.
   3. Edozein aktibo edo finantza-tresneta eta finantza-tresna eratorrietan
      inbertitu dezakete eta haien azpiko aktiboa edozein izanda ere
      (lehengaiak eta commoditieak ere bai), soilik likidezia, dibertsifikazio
      eta gardentasun printzipio orokorretara loturik izango dira, baina ez
      finantza-izaera duten IICetan aplikagarriak diren arau orokorretara.
   4. Haien zor maximoa ezarri behar dute aurretiaz eta, gehienez, haien
      ondarea baino bost aldiz handiagoa izan daiteke..
   5. Gutxienez 25 akziodun izan behar dituzte.
   6. Likidezia dute eta likidezia-balioa hiru hilez behin argitara dezakete.
      Harpidetza eta diru-itzultze gauzaz egin daitezke.
   7. Ez dute komisio maximoen menpe jardun beharrik.
Bestalde, IICILak, arau zorrotzak ere dituzte. Interes eta loturiko eragiketen
kasuan, arriskuaren kontrola aldiro eta simulazio ariketak egin behar dituzte.
Gainera, inbertitzaileei produktuak dituzten arriskuei buruzko informazioa
ematera behartuta daude.


4.4.- MIFID ARAUDIA INBERTSIO ZERBITZUETARAKO
Finantza Tresnen Merkatuen Zuzendaritzak, bere ingelesezko MIFID siglez
ezagunagoa denak (Markets in Financial Instruments Directive), merkatu bakar
bat eta Europar Batasuneko 27 estatu kideetan finantza-zerbitzuetarako
erregimen arautzaile komun bat ezartzen ditu.
Zuzendaritzarekin lortu nahi diren helburu nagusiak hauek dira:
    * EBaren finantza-zerbitzuen merkatu bakarra osatzea.
    * Merkatuen segurtasunarekin erlazionaturiko aldaketa eta berrikuntzei
      erantzutea.
    * Inbertitzaileak babestea. Zuzendaritza horrek beste bat ordezkatuko du,
      hain zuzen ere, Zerbitzu eta Inbertsioen Zuzendaritza (93/22/EEC
      zuzendaritza) horren siglak ingelesez ISD dira (Investment Services
      Directive).
Finantza-merkatuen zuzendaritza berria (MIFID), 2007ko azaroan sartu zen
indarrean. Honela, inbertitzaileen eskaerei erantzuna emanez berrikuntza,
segurtasuna eta babesari dagokionean.
    * Zer da MIFID?
Finantza-merkatuen zuzendaritzak, Europak inoiz ikusi duen finantza-merkatuen
legegintzaren aldaketarik handiena adierazten du. MIFIDek merkatu bakarra eta
inbertsio-zerbitzuetarako Europar Batasun osoan erregimen arautzailea
barneratzen ditu, merkatuek eskatzen dituzten aldaketa eta berrikuntzei
erantzuna emateaz gain, inbertitzaileen segurtasunari eta babesari dagokienez.
    * Nori eragiten dio araudi berriak?
Oro har, hirugarrenen konturako aginduen, norberaren konturako negoziazioen,
kudeaketa-zorroaren eta inbertsio arloan aholkularitzaren hartzea, transmisioa
eta exekuzioa burutzen duten erakundeei eragiten die: kreditu-erakundeak,
balore- elkarte eta agentziak, Inbertsio Kolektiboko Erakundeen kudeatzaileak,
inbertsio bankuak, merkatuko datuekin lan egiten duten enpresak, merkataritza-
plataformak, burtsak, etab.
    * Zein abantaila ekarriko ditu epe ertainera?
Abantaila nagusien artean inbertitzaileen interesen babesaren gehikuntza egongo
litzateke, bai bezeroekiko jokabide arauen hobekuntzagatik, baita antolaketaren
baldintzen indartzeagatik ere. Gainera, inbertitzaileek finantza-merkatuetan
duten konfiantza areagotzen da: gardentasun gehiago, informazio homogeneo eta
sinplifikazio gehiago. Arriskuaren kudeaketa eraginkorra ere bultzatzen da eta
hau inbertitzailearentzat zein aholkulariarentzat onuragarria da, eta baita
merkatuaren batasuna (EBko estatuetako inbertsio enpresa gehiago zenbait
herrialdeetan libreki jokatzen), inbertitzailearen babesa, lehiaren gehikuntza
eta dibertsifikaziorako aukera gehiago ere.
    * Aholkularitza finantzarioa
Hau da MIFIDen alderdi berritzaileenetakoa: inbertsio zerbitzuen zerrendan
“aholkularitza finantzario pertsonalizatua” barneratzea.
Zer da aholkularitza finantzario pertsonalizatua?
Bezeroari emandako gomendio pertsonalizatuen prestazioa, honek hala eskatuta
edota inbertsio enpresaren iniziatibaz, finantza-erakundeei buruzko eragiketa
bati edo gehiagori dagokienez.
Zein aldaketa dakartza?
Orain inbertsio- zerbitzu bat izateak, baimen, miaketa eta exekuzio garaian
baldintza eta kontrol handiagoen gune izatea dakar. Puntu hau,
eztabaidatuenetariko baita EBren barnean.
Zer dira gomendio pertsonalizatuak?
Hartzailearen egoera pertsonala kontuan hartzen dutenak (inbertsio helburuak,
esperientzia eta ahalmen finantzarioa). Normalean bezeroak eskatzen ditu.
Zeintzuk dira beste gomendio motak?
Inbertitzailearen ezaugarri pertsonalak kontuan hartu gabe emandako gomendio ez
pertsonalizatuak. Zerbitzu osagarri gisa kontsideratzen den “analisi
finantzarioa” ere pertsonalizatu gabea izango da, beraz bere exekuzioa librea
izango da. Analisi finantzario itxura duten gomendio ez pertsonalizatu hauen
aurkezpenarekin erlazionatutako punturik garrantzitsuenetakoa honakoa da:
objektibo eta inpartzial moduan aurkeztutako informeen, eta argitalpen eta
beste era bateko gomendio eta informeen arteko derrigorrezko bereizketa
merkataritza komunikazioen eremuan.
Merkaturatzea vs. Aholkularitza
Kontsumitzaileen eta inbertitzaileen elkarteei eta finantza-bitartekarien
elkarteei galdetu zaie, eta eztabaida interesgarriak sortu dira. Esaterako,
produktu baten merkaturatzea noraino iristen den eta aholkularitza noiz hasten
den planteatzen duena. Gai hau garrantzitsua da haien produktu propioak
igortzen dituzten erakundeentzat.
Aholkularitza pertsonalizatua eta finantza-produktuen merkaturatzea ez daude
jokabide arau eta irizpide berdinen menpe, eta ez dira saltzaile baten
helburuak, baldintzak, betebeharrak eta ardurak nahastu behar inbertsio-
aholkulari batenekin, bezeroarekiko duten leialtasunaren betebeharren helmena
berdina ez baita. Iragarkiek argi eta garbi adierazi beharko dute publizitate-
materiala direla. Ez nahasi bezero potentzialak, ez iruzurrik egin. Mezuak
libreak diren arren, ezingo dituzte soilik produktuaren abantailak aipatu.
“Bezeroen beharretara egokitzen ez diren kanpaina-produktuen salmentaren
amaiera” ekarriko du.
Lehen aldiz, merkataritza-komunikazioen eta publizitatearen edukia sakonki
arautzen da, hori inpartziala, argia, ez-engainagarria dela bermatzeko, honela
bezero “potentzialari” babes-balio bat erantsiko dio.
    * Bezeroaren ezagutza
Inbertitzaile txikiek balore-merkatuetan duten protagonismoaren gehikuntza
konstantea eta eskaintzen zaien produktu-lerro zabala direla eta, hemendik
aurrera finantza-aholkulariak legez behartuta egongo dira bezeroen beharren
araberako finantza-aktiborik onenak gomendatzera (bezeroak erakundeari produktu
zehatz bat eskatzen ez badio behintzat) bere inbertsio-perfilari egokituz.
Finantza-erakundeen erantzukizuna areagotzen da orain arte ezezaguna zen modu
batean. Edozein bezerok sala dezake erakundea galerak izatekotan eta horrek
erreklamazio-kopurua igotzea ekar dezake eta ondorioz, produktu arriskutsuen
kontratazioan eragina izan dezake, adibidez, hedge fund-etan. Produktuen
merkaturatze soilaz ari bagara, “test partziala” aplikatu ahal izango da,
zeinak bezeroen esperientzia maila eta ezagutza kontuan hartu behar dituen, eta
zenbait kasutan, arriskuei buruz ohartarazi behar duen, produktuaren salmentak
aholkularitza barneratzen ez badu ere. Hori, MIFIDen inpaktu eremu
nagusienetariko bat denez eta inbertitzailearen babesari gehien eragiten
dionez, CNMVak, txikizkarientzat merkaturatutako balore eta tresna
finantzarioen ikuskapen plan bat jarri du martxan.
    * Bezeroen segmentazioa
2007ko azaroaren 1etik aurrera, enpresa finantzarioen eta beren bazkideen
arteko harremana guztiz aldatu zen: horrek ahalegin handi bat egin behar izatea
ekarri zuen bere bezeroak ezagutzeko eta beren arrisku perfilaren arabera
horiek segmentatzeko, eta merkataritza-sareari buruzko sakoneko prestakuntza
bat izatea ere bai, eskainitako produktu eta zerbitzuak bezero ezaugarri
zehatzetara egokitu ahal izateko.
Gure ordenamenduan lehen aldiz, bezeroen kategorien araberako babes maila
desberdinak ezartzen dira, inbertsio-zerbitzuen prestazioan zenbait baldintzen
eskakizuna graduatzeko helburuarekin (zenbait bezerok, beste batzuk baino babes
eta informazio maila handiagoa behar dutela aurresuposatzen baita). Horiek
ezarri behar dituzten erakundeak gehiegi ez kargatzeko, modu gradual batean
ezartzen dira, zuzenduta dauden bezero moten arabera. Honela, bilatzen dena
inbertitzaile kategoria bakoitzera ahalik eta hobekien egokitzea da.
Nori?
Bezero berriei nahiz lehendik zeudenei.
Betebeharrak?
Inbertsio enpresek kategorizazio berri bat finkatu dela jakinarazi behar dute,
sailkapen desberdin bat exijitzeko duten eskubideaz eta bezeroen babesari
dagokionez izan ditzakeen muga guztiez informatuz.
Nola sailkatuko dira bezeroak?
Beren esperientzia inbertitzailearen, ezagupenen, ahalmen finantzarioaren eta
bere erakunde erregulatu gisa duen estatusaren arabera, honako bereizketa hau
egingo da: bezero partikularrak, babes maximoa; bezero profesionalak, babes
mugatua eta kontraparte aukeragarriak, babes nulua.
Bezero profesionalak, beren ezagutzari, esperientziari eta ahalmen
finantzarioari kontuan hartuz, baldintzen negoziaketarako, haren eragiketei
atxikitako arriskuen ulerpenerako, eta beharrezkoa litzateken kasuetan
aholkularitza eta babes espezifikoaren bilaketarako ahalmen handiagoa dutenak
direla aurresuposatzen da.
    * Bezeroei eman beharreko informazioa
Bezeroek gehien baloratzen duten zerbitzuen artean “reportinga” dago. Araudi
berriak, erakundeek inbertitzaile txikizkariei eman beharreko kontratu aurreko,
kontratuzko eta kontratu ondorengo informazioaren kalitatea hobetzen du.
Produktu nahiz zebitzuen arrisku erlatibo zehatzen derrigorrezko ohartarazpenak
alderdi nabarmengarri eta berritzaileak dira. Zuzendaritzak, bezero
txikientzako informazioak asebete beharreko baldintzak zehazten ditu.
Esaterako, ez irabazirik adieraztea arriskurik adierazi gabe, bezero normal
batentzat ulergarria izatea, ohartarazpenik ez minimizatzea, gaizki
justifikatutako konparaziorik ez barneratzea, emaitza historikoak ez gehiegi
nabarmentzea, dibisak eta bere arriskuak zehaztea, funsgabeko errendimendurik
ez simulatzea, fiskalitatea neurri batean bezero bakoitzaren araberakoa dela
argitzea... Babesa “bezero potentzialarenganaino” zabaltzen da. Kontzeptu hori,
zerbitzua eman aurretik bezeroei ematen zaien informazioa erregulatzeko
barneratzen da.

    * Zorraren reportinga bezeroei
Azarotik aurrera, inbertsio-enpresei honakoa eskatuko zaie: gutxienez urtean
behin bezero bakoitzari, bezeroen kontura inbertsio-enpresak mantentzen dituen
finantza-tresna guztiei edo funtsei buruzko datuak barneratzen dituen estatu
bat bidaltzea.
Eskakizun horren azken helburua, inbertitzaileak bere inbertsio erabaki
propioak har ditzala bermatzea eta bere eragiketen eta zorroaren egoeraren
berri izatea, arriskurik ezkutatu gabe eta nahasgarria izan gabe.












1
Itínererek OPVa atzeratu egin zen 2008ko apirilean, merkatuaren egoerak ez
zuelako horrelako eragiketa burutzeko baldintza egokirik ematen, CNMVak esan
zuenaren arabera.
2
 2003ko azaroaren 4ko Legearen 1. artikulua (azaroaren 5eko BOEa).
3
 3.1 artikulua, 2003ko azaroaren 4ko Legea.
4
 FIM eta FIAMMen arteko aurreko sailkapena desagertzen da, FI izendapen
orokorra soilik ezartzen da, burutzen diren inbertsioak kontuan hartu gabe.
5
 3.2. artikulua, 2003ko azaroaren 4ko Legea.
6
Oro har, aktibo eta igorle bereko finantza-eragiketa inbertitutako dirua,
ezingo da IICren aktiboaren % 5a baino handiagoa izan.
7
30.artik. 35/2003 Legea, 2003ko azaroaren 4.
8
 IICen aktiboa osatzen duten higiezinak, ezin dira besterendu erosketa unetik 3
urte igaro arte. Bestalde, inbertsiorako higiezinen inbertsio-funtsek
partaidetzen likidazio-balioa hilean behin gutxienez aurkeztuko dute eta
partaidetzen izen-emateak eta diru-itzultzeak muga ditzakete urtean behin.
9
Espainiako IICIL gehienak inbertsio-funtsen era hartu dute. Hala ere, 2009ko
urtarrilean Nordinvest espainiar merkatuetan jarduten hasi zen. Lehenengo
inbertsio askeko elkartea eguneroko likideziarekin. Ikus http://
www.cotizalia.com


