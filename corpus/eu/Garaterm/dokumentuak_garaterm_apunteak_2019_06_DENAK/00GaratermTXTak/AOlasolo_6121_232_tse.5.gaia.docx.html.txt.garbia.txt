          5.GAIA: KUTXA ETA BANKUEN FINANTZA-EGOEREN ANALISIA  Sarrera Finantza-erakundeen Balantzearen eta Emaitzen Kontuaren analisiak beren kudeaketako alderdirik garrantzitsuenak azaltzen ditu. Bankuen, aurrezki-kutxen eta kreditu kooperatiben finantza-egoerak aztertuko ditugu, Finantza-sistemako talde zentrala gure kasuan. Honela, aztertu eta ikusi ahal izango ditugu: Beren aktiboko politikak Erabilitako finantzaketa-iturriak Merkatu-kuotak Kaudimen-maila Eraginkortasun eta errentagarritasun mailak Euren marjinen bilakaera Euren ustiapen-gastuen bilakaera ...etab Guzti hori, azkeneko puntuan aztertuko ditugun ratioekin osatuko da. Beraz, ezinbesteko elementuak izango dira erakunde baten egungo egoeraren bilakaera aztertzeko etorkizuneko plan estrategiko bati dagokionez eta baita lehiakideekin konparatu ahal izateko ere. Kreditu-erakundeen finantza-kontu eta finantza-egoeren aurkezpena, Espainiar Bankuko Zirkularrean EBZ 4. zkia, 2004, abenduak 22, erregulatuta dago. Horren aplikazioa abenduak 2005ean hasten da. EBZ horrek, Espainiar kreditu-erakundeen kontabilitate-erregimena aldatzea du helburu, Europar Batasunak Finantza-Informazioaren Nazioarteko Arauak (NIIF) hartzearen ondorioz, kontabilitate ingurune berrira egokitzeko. Espainiar Bankuak, Europar Batasunak NIIF arauak hartzeko prozesua, merkatu bakarraren aldeko garapen moduan so egiten du. Hain zuzen ere, finantza- informazioa alderagarria eginez finantza-merkatua indartu egingo da, eta baita horren eraginkortasuna ere. Zirkularrak barneratzen dituen aldaketen artean, eta zuzenean NIIFetatik eratorritakoak, kontabilitate-politikaren ezarpenerako kudeaketaren protagonismoa (kudeatzaileen erantzukizun handiagoa, malgutasun handiagoaren truke) eta informazioaren gardentasunaren garrantzia nabarmendu daitezke. Zirkularra, kreditu-erakunde nazional guztiek, Espainian jarduten duten kreditu-erakundeen sukurtsalek, kreditu-erakundeen taldeek eta kreditu- erakundeen talde bateratuek aplikatu behar dute. Kreditu-erakundeek, balantzeak, galdu-irabazien kontuak, memoria, ondare garbian aldaketen egoera eta esku-diruko fluxuen egoerak, Espainiar Bankura igorriko dituzte, Espainiar Bankuak argitaratutako ereduen arabera (EBZ 4/2004 lehen eranskina). ICOk (ICO), bankuek, aurreki-kutxek (CECA barne) eta atzerriko kreditu- erakundeen sukurtsalek balantzea aurkeztu beharko dute hilero eta galdu- irabazien orria, ondare aldaketen fluxuen taula eta diruzaintza-fluxuen taula, urtero. Kooperatibek, aldiz, agiri guztiak hiruhilero aurkeztu beharko dituzte, diruzaintza-fluxuen taula izan ezik, urtero aurkeztu beharko dutela. Kredituko finantza-establezimenduek beren dokumentu guztiak urtero aurkeztu beharko dituzte. Urteroko kontuak eta bestelako finantza-informazioak, informazio argia, garrantzitsua, fidagarria eta konparagarria eman beharko dute.  Urteroko kontuen elementuak: Balantzearekin zuzenean erlazionatuta dauden urteroko kontuen elementuak, aktiboak, pasiboak eta ondare garbia dira; galdu-irabazien kontuarekin eta ondare garbiaren aldaketa egoerarekin zuzenean erlazionatuta dauden elementuak, sarrerak eta gastuak dira. Aktiboak, erakundeak ekonomikoki kontrolatutako ondasunak, eskubideak eta bestelako baliabideak dira, zeinetatik, litekeena da erakundeak etorkizunean mozkin ekonomikoak lortzea1. Pasiboak, erakundearen egungo betebeharrak dira eta ondare garbia, EBZren xederako, erakunde baten aktiboen hondar-zatia izango da, bere pasibo guztiak kendu ondoren. Ondare garbiak, bazkide edo jabeek erakundera egindako ekarpenak, metatutako emaitzak, eragin dakiokeen balorazio-doiketak, eta izatekotan, gutxiengodunen interesak barne hartzen ditu. Sarrerak, finantza-egoeren ekitaldi bati dagozkion mozkin ekonomikoen gehikuntza da, aktiboen balio gehikuntza edo pasiboen murrizketa bidez, eta bazkideen edo ondarearen jabeen ekarpenen bidezko bestelakoa den ondare garbiaren gehikuntza dakarrena. Gastuak, finantza-egoeren ekitaldi bati dagozkion mozkin ekonomikoen murrizketa da, aktiboen balio murrizketa edo pasiboen gehikuntza bidez, eta bazkideen edo ondarearen jabeen ekarpenen bidezko bestelakoa den ondare garbiaren murrizketa dakarrena.  Balioztatzearekin erlazionatutako bestelako gaiak:Arrazoizko-balioa Arrazoizko-balioa, zentsuz eta oinarri bezala saltzaile batek lortuko lukeen eta eroslearentzako onuragarrien den prezioa da. Beraz, egoera berezien ondorioz emandako gainbalioztaturiko edo azpibalioztatutako balioztatzeak kanpo geratzen dira. Egoera bereziak ematearen arrazoiak, beste batzuen artean, erakundearen likidazioa, finantzaketa baldintza berezien ematea, etab. dira. Finantza-tresnei dagokienez, arrazoizko-balioa hurrengoa da:    a. Merkatuak eskaintza eta eskari prezioak argitaratzen dituenean,       eskuratutako aktibo edo jaulkitzeko dagoen pasibo batentzako merkatu-       prezioa, erosketa-prezioa izango da, eta erosteko dagoen aktibo edo       jaulkitako pasibo batentzako, salmenta-prezioa izango da.    b. Merkaturik gabeko finantza-tresnen kasuan, edo negozio gutxiko merkatuen       kasuan, arrazoizko-baliotzat, azkeneko berriki gertatutako antzekoa den       salerosketaren balioa har daiteke.  5.1.- Finantza-erakundeen Balantzea Kreditu-erakundeen Balantzeko partida nagusien azterketa beharrezkoa da banku- erakunde talde bakoitzarenmerkatu-kuotaxehetasun handiagoz ezagutu ahal izateko eta produktibitate-ratioak ulertzeko. 1.- AKTIBOA Erakundearen aktiboan, erakundeak lortutako funtsen inbertsio-eragiketak azaltzen dira. Orokorrean, aktiboa, bezeroei eta beste bankuei emandako kredituek osatuko dute. Balantzearen aktiboan, lehenik eta behin, finantza-aktiboak jasotzen dira, kategoria ezberdinetan multzokatuta (Negoziazio-zorroa, bestelako finantza- aktiboak arrazoizko-balioan galera eta irabazietan aldaketekin, saltzeko erabilgarri dauden finantza-aktiboak, kreditu-inbertsioak eta epemugarako inbertsio-zorroa), eta bereiztuta: Saltzeko aktibo ez-arruntak, kutxa eta banku zentralak, estaldura-eratorriak, finantza-aktiboen doikuntzak makroestaldurengatik, eta partaidetzak. Finantza-aktiboen sailkapena honako elementu hauek osatzen dute: 1.- FINANTZA-AKTIBOAK:    a. Finantza-aktiboak_arrazoizko-balioan_galera_eta_irabazietan_aldaketekin: Bi taldetan banatuta daude:    a. Negoziazio-zorroa: Kategoria horretan, epe laburrean egiteko helburuaz       sortzen edo erosten diren finantza-aktiboak sartzen dira, edo epe       laburrean mozkinak lortzeko orain gutxi mugimenduak izan dituen zorroaren       zati bat direnak, edo kontabilitate-estaldura moduan izendatuak izan ez       diren tresna eratorriak ere2.    b. Bestelako_finantza-aktiboak_arrazoizko-balioan_galera_eta_irabazietan       aldaketekin: finantza-aktibo hibridoak eta aurreko atalean sartzen ez       direnak.    a. Epemugarako_inbertsio-zorroa: Kategoria horretan, balore-negoziagarrietan       adierazitako epemuga finkoko zordunketak barnesartu ahal dira, eta       erakundeak epemugararte mantentzeko asmoa eta zenbateko zehatza edo       zehazgarria duten kutxa-fluxuak.    b. Kreditu-inbertsioak: Kategoria horretan, zenbateko zehatza edo       zehazgarria duten kutxa-fluxuak dituzten eta, horien bitartez, erakundeak       egindako ordainketa guztia berreskuratuko duen finantza-aktiboak       barnesartuko dira. Ohiko kreditu jarduerari, beste erakundeei emandako       maileguei, eta baita kotizatzen ez duten balore-negoziagarrietan       adierazitako zordunketari buruz ere ari da.    c. Saltzeko_erabilgarri_dauden_finantza-aktiboak: Epemugan, inbertsio moduan       edo arrazoizko-balioan galera edo irabazietan aldaketekin, kalifikatuta       ez dauden balore-negoziagarrietan adierazitako zordunketak barnesartuko       dira, eta mendekoak ez diren erakundeen kapital-tresnak ere bai.  Finantza-aktiboak, era berean, hurrengo partidetan banakatuko dira:    a. Kutxa eta Banku Zentralak: Erakundearen jabetza diren moneta eta       billeteak sartzen dira, eta Espainiar Bankuarekin eta gainerako banku       zentralekin saldo zordunak ere bai.    b. Gordailuak edo kredituak: Erakundeak emandako kreditu eta mailegu guztien       saldo zordunak jasoko ditu, balore-negoziagarri bezala hartzen direnak       eta kontrapartida zentralen bitartez egindako diru-merkatuko eragiketak       salbu3. Kredituak, zorduna zein sektorekoa den arabera, kreditu-       erakundeetako gordailuetan eta bezeroentzako kredituetan zehaztuko dira.    c. Diru-merkatuaren eragiketak kontrapartida-erakundeen bitartez:       Kontrapartida zentraleko erakundeen bitartez egindako diru-merkatuko       eragiketen zenbatekoa jasotzen du.    d. Zorra ordezkatzen duten baloreak: Bere jaulkitzailearentzat zorra       adierazten duten obligazioak eta beste balore batzuk barne hartzen ditu,       interesak sortzen dituztenak, interesen tipoa kontratu bidez ezarriko       dela, eta tituluetan edo kontu-oharpen bidez antolatuta, jaulkitzailea       edozein izanda.    e. Negoziazio-eratorriak: Kontabilitate-estalduren zatia ez diren deribatuen       erakundearen aldeko arrazoizko-balioa barne hartzen du.    f. Estaldura-eratorriak: Kontabilitate-estalduren zatia diren eratorrien       erakundearen aldeko arrazoizko-balioa barne hartzen du.    g. Taldeko erakundeetan partaidetzak    h. “Taldeanitzeko” erakundeetan partaidetzak4    i. Elkartekide-erakundeetan partaidetzak    j. Beste kapital tresna batzuk: Beste erakunde batzuk jaulkitako finantza-       tresnak jasotzen ditu, hala nola, h), g), eta i) partidetan sartzen ez       diren akzio eta partaidetza-kuotak, eta baita inbertsio-funtsetan       partaidetzak ere.    k. Beste finantza-aktibo batzuk: Erakundearen aldeko saldoak barne hartzen       ditu, hurrengoak bezalako eragiketak direla medio: txeke bidezko       eragiketak, likidazio-erakunde eta ganbaren aldetik kobratzeke dauden       saldoak, dirutan emandako fidantzak, eskatutako dibidendu pasiboak,       kobratzeke dauden finantza bermeengatik komisioak, eta alokairu eta       antzerako kontzeptuengatik kobrantzak bezalako banku-eragiketak ez diren       eragiketen saldo zordunak.    l. Finantza-aktiboen doikuntzak makroestaldurengatik: Interes-tasaren       arrisku-estalduretan sartzen diren finantza-aktiboen estalitako       zenbatekoaren arrazoizko-balioan emandako aldakuntzen saldo garbia       jasotzen du. Aldaketak interes-tasaren arriskuari bakarrik egotziko       zaizkio.  2.- GAINERAKO AKTIBOAK: Gainerako aktiboen sailkapena hurrengoa da, horien izaeraren arabera:    a. Pentsioei atxikitako aseguru-kontratuak: Pentsioengatik konpromisoak       betetzeko, aseguru-polizen arrazoizko-balioa jasotzen du.    b. Biraseguruengatik aktiboak: Balantze-bateratuan daude soilik.    c. Aktibo ukigarria: Higiezinak, lurrak, altzariak, informatika-ekipoak eta       beste instalazio batzuen zenbatekoak barne hartzen ditu. Hurrengo       sailkapena hartzen dute:    a. Norberaren erabilerakoak    b. Ondasun higiezinetako inbertsioak: Lurrak eta errentan emandako       eraikuntzak    c. Errenta operatiboan lagatako beste aktibo batzuk    d. Gizarte-ekintzari dagokiona    a. Aktibo ukiezina: Itxura fisikorik gabeko diruzkoak ez diren aktiboen       zenbatekoa jasotzen du: -Merkataritza-funtsa    a. Bestelako aktibo ukiezina    a. Zerga-aktiboak: Aktibo fiskalak bi multzotan banatzen dira:    a. Arruntak: Hurrengo hamabi hilabetetan zergen bidez berreskuratu behar       diren zenbatekoak biltzen ditu.    b. Geroratuak: Geroko ekitaldietan zergen bidez berreskuratu behar diren       zenbatekoak barne hartzen ditu.    a. Saltzeko aktibo ez-arruntak: Hasiera baten, egikaritze-epea, urtea baino       handiagoa duten aktiboen zenbatekoa barne hartzen du, aktiboen izaera       edozein izanda, baina horien berreskuratzea ahalik eta gutxieneko       denboran emango da (urtea baino lehenago).    b. Aldizkakotzeak: Aktiboen aldizkakotze-kontu guztien saldoa jasotzen du.    c. Beste aktibo batzuk: Beste partidetan sartzen ez diren aktiboen       zenbatekoa biltzen du. Espainiako Bankuak proposatutako balantze-eredua, honako hau da:  AKTIBOA 1 Kutxa eta banku zentraletako gordailuak 2 Negoziazio-zorroa 2.1 Kreditu-erakundeetako gordailuak 2.2 Diru-merkatuko eragiketak kontrapartida-erakundeen bitartez 2.3 Bezeroentzako kreditua 2.4 Zorra ordezkatzen duten baloreak 2.5 Beste kapital-tresnak 2.6 Negoziazio-deribatuak 3 Bestelako finantza-aktiboak arrazoizko-balioan galera eta irabazietan aldaketekin 3.1 Kreditu-erakundeetako gordailuak 3.2 Diru-merkatuko eragiketak kontrapartida-erakundeen bitartez 3.3 Bezeroentzako kreditua 3.4 Zorra ordezkatzen duten baloreak 3.5 Beste kapital-tresnak 4 Saltzeko erabilgarri dauden finantza-aktiboak 4.1 Zorra ordezkatzen duten baloreak 4.2 Beste kapital-tresnak 5 Kreditu-inbertsioak 5.1 Kreditu-erakundeetako gordailuak 5.2 Diru-merkatuko eragiketak kontrapartida-erakundeen bitartez 5.3 Bezeroentzako kreditua 5.4 Zorra ordezkatzen duten baloreak 5.5 Beste finantza-aktiboak 6 Epemugarako inbertsio-zorroa 9 Finantza-aktiboen doikuntzak makroestaldurengatik 10 Estaldura-eratorriak 11 Saltzeko aktibo ez-arruntak 11.1 Kreditu-erakundeetako gordailuak 11.2 Bezeroentzako kredituak 11.3 Zorra ordezkatzen duten baloreak 11.4 Kapital-tresnak 11.5 Aktibo ukigarria 11.6 Gainerako aktiboak 12 Partaidetzak 12.1 Erakunde elkarkideak 12.2 Erakunde taldeanitzak 12.3 Taldeko erakundeak 13 Pentsioei atxikitako aseguru-kontratuak 15 Aktibo ukigarria 15.1 Norberaren erabilerakoak 15.2 Ondasun higiezinetako inbertsioak 15.3 Errenta operatiboan lagatako beste aktibo batzuk 15.4 Gizarte-ekintzari dagokiona 16 Aktibo ukiezina 16.1 Merkataritza-funtsa 16.2 Bestelako aktibo ukiezina 17 Zerga-aktiboak (aktibo fiskalak) 17.1 Arruntak 17.2 Geroratuak 18 Aldizkakotzeak 19 Beste aktibo batzuk AKTIBOA GUZTIRA  2.- PASIBOA Pasiboan finantzaketa-iturriak jasotzen dira, hau da, finantza-erakundeek lortutako funtsen jatorria. Nagusiki, bezeroengandik eta beste kreditu- erakundeengandik jasotakoak izango dira. Balantzearen pasiboan, lehenik eta behin, finantza-pasiboak jasotzen dira, kategoria ezberdinetan multzokatuta (Negoziazio-zorroa, bestelako finantza- pasiboak arrazoizko-balioan galera eta irabazietan aldaketekin, finantza- pasiboak arrazoizko-balioan ondare garbian aldaketekin, eta finantza-pasiboak amortizatutako kostuan), eta bereiztuta: saltzeko aktibo ez-arruntekin elkartutako pasiboak, estaldura-eratorriak, pasiboei doikuntzak makroestaldurengatik, eta finantza-pasibo izaera duen kapitala.  Finantza-pasiboen sailkapena: 1.- FINANTZA-PASIBOAK:    a. Finantza-pasiboak_arrazoizko-balioan_galera_eta_irabazietan_aldaketekin:    a. Negoziazio-zorroa: Etorkizun hurbilean berriz ere erosteko asmoaz jaulki       diren finantza-pasibo guztiak biltzen ditu; baloreetan posizio laburrak       dira (saltzaileak); epe laburrera nabarmenki irabaziak lortuko dituen       zorro baten zatia osatzen dute; eta tresna eratorriak, beti ere,       estaldura-tresnak ez badira.    a. Bestelako_finantza-pasiboak_arrazoizko-balioan_galera_eta_irabazietan       aldaketekin: Finantza-pasibo hibridoak.    b. Finantza-pasiboak_arrazoizko-balioan_ondare_garbian_aldaketekin: Saltzeko       erabilgarri dauden finantza-aktiboei elkartutako finantza-pasiboak jasoko       dira.    c. Finantza-pasiboak_amortizatutako_kostuan: Aurreko kategorietan sailkatzen       ez diren finantza-pasiboak biltzen ditu.  Finantza-pasiboak, era berean, hurrengo partidetan banakatuko dira:    a. Gordailuak: Erakundeak eskudirutan jasotako eta berriz ere ordaintzeko       saldoen zenbatekoa barne hartzen du, balore-negoziagarrien bidez       hartutakoak, kontrapartida-zentralen bitartez egindako diru-merkatuko       eragiketak eta mendeko pasiboen izaera dutenak salbu. Gordailuak,       dagozkion sektorearen arabera zehaztuko dira:    a. Banku zentraletako gordailuak: Espainiar Bankutik edo beste Banku       Zentraletatik jasotako gordailuak barne hartzen ditu.    b. Kreditu-erakundeetako gordailuak: Kreditu-erakundeen izenean dauden       gordailuak jasotzen ditu.    c. Bezeroen gordailuak: Gainerako gordailuak biltzen ditu.    a. Diru-merkatuaren eragiketak kontrapartida-erakundeen bitartez.    b. Balore-negoziagarrietan adierazitako zordunketak: Obligazio eta balore-       negoziagarrietan adierazitako gainerako zordunketen zenbatekoa jasotzen       du, hala nola, kutxa eta diruzaintza bonoak, zedulak, obligazioak,       ordaindukoak, etab. mendeko pasiboen ezberdinak.    c. Mendeko pasiboak: Kredituen lehentasunari dagokionez, hartzekodun       arrunten atzetik dagoen jasotako finantzaketaren zenbatekoa biltzen du.    d. Negoziazio-eratorriak: Kontabilitate-estalduren zatia ez diren eratorrien       erakundearen kontrako arrazoizko-balioa barne hartzen du..    e. Estaldura-eratorriak: Kontabilitate-estalduren zatia diren eratorrien       erakundearen kontrako arrazoizko-balioa barne hartzen du.    f. Finantza-pasibo izaera duen kapitala.    g. Baloreetan posizio laburrak: Aldi baterako edo maileguz hartutako       finantza-aktiboen erabakitako salmentaren (venta en firme) ondoriozko       finantza-pasiboen zenbatekoa barne hartzen du.    h. Beste finantza-pasibo batzuk: Beste partidetan sartzen ez diren finantza-       pasibo izaera duten ordaintzeko betebeharren zenbatekoa barne hartzen du.    i. Finantza-pasiboen doikuntzak makroestaldurengatik: Interes-tasaren       arrisku-estalduretan sartzen diren finantza-pasiboen estalitako       zenbatekoaren arrazoizko-balioan emandako aldakuntzen saldo garbia       jasotzen du. Aldaketak, interes-tasaren arriskuari bakarrik egotziko       zaizkio.  2.- GAINERAKO PASIBOAK:    a. Aseguru-kontratuengatik pasiboak: balantze-bateratuan agertzen da soilik.    b. Hornidurak: Izaeraren arabera argi eta garbi identifikatuta dauden, baina       zehaztugabeko zenbateko edo kitapen-data dituzten, erakundearen egungo       betebeharrak estaltzeko, eratutako zenbatekoa barne hartzen du. Lau       hornidura multzo bereizten dira:    a. Pentsio eta antzeko obligazioetarako funtsak: Enpleguaren ondorengo       ordainketen estaldurarako zuzkitutako hornidura guztien zenbatekoa.    b. Zergetarako hornidurak.    c. Arrisku eta eman daitezkeen konpromisoetarako (arrisku gertagarriak eta       konpromiso gertagarriak) hornidurak: Erakundeak hirugarren baten       betebeharrak bermatzen dituzten eragiketen kasuan zuzkitutako horniduren       zenbatekoa barne hartzen du.    d. Beste hornidura batzuk: Berregituraketengatik hornidurak, auziengatik       (por litigios) hornidurak eta ingurumenaren inguruko jokaerengatik       hornidurak barne hartzen ditu.    a. Zerga-pasiboak: Izaera fiskaleko pasibo guztien zenbatekoa, bi multzotan       banatuta, ”arruntak” eta “geroratuak”, hurrengo hamabi hilabetetan       ordaintzeko edo epe luzeago baten ordaintzeko zergak, hurrenez hurren,       diren arabera.    b. Aldizkakotzeak: Pasiboaren aldizkakotze-kontu guztiak.    c. Saltzeko aktibo ez-arruntekin elkartutako pasiboak: Saltzeko aktibo ez       arruntak bezala sailkatutako aktiboekin zuzenki elkartutako pasiboen       zenbatekoa.    d. Beste pasibo batzuk: Beste partidetan sartzen ez diren aktiboen       zenbatekoa biltzen du, eta bi taldetan bereizten da:    a. Gizarte-ekintzaren funtsa: Kutxa eta kreditu-kooperatibengatik gizarte-       ekintzara bideratutako zuzkiduren zenbatekoa.    b. Gainerakoak.  3.- ONDARE GARBIA Ondare garbiaren partidak, balantzean aurkeztuko dira, hurrengo kategorietan multzokatuta:    a. Berezko_funtsak: Kategoria horretan, akziodunen, bazkideen, edo fundatzaileen ekarpenak, emaitza metatuak, eta ondare garbi iraunkorraren izaera duten finantza-tresnen osagaiak sartzen dira.    a. Balorazio-doiketak: Ondare garbian aldi baterako (iraungitzea edo exekuzioa eman arte) erregistratutako aktibo eta pasiboei egindako doiketen zenbatekoak, fiskalitate helbururako garbiak, sartzen ditu.    a. Gutxiengodunen_interesak: Kategoria hori balantze-bateratuan agertzen da soilik. Bertan, erakundearenak ez diren kapital-tresnei dagokien mendeko erakundeen ondare garbiaren zenbateko garbia barne hartzen du. Espainiako Bankuak argitaratutako Pasiboaren eredua, honako hau da: PASIBOA ETA ONDARE GARBIA  PASIBOA 1 Negoziazio-zorroa 1.1 Kreditu-erakundeetako gordailuak 1.2 Diru-merkatuaren eragiketak kontrapartida-erakundeen bitartez 1.3 Bezeroen gordailuak 1.4 Balore-negoziagarrietan adierazitako zordunketak 1.5 Negoziazio-eratorriak 1.6 Baloreetan posizio laburrak 2 Bestelako finantza-pasiboak arrazoizko-balioan galera eta irabazietan aldaketekin 2.1 Kreditu-erakundeetako gordailuak 2.2 Bezeroen gordailuak 2.3 Balore-negoziagarrietan adierazitako zordunketak 3 Finantza-pasiboak arrazoizko-balioan ondare garbian aldaketekin 3.1 Kreditu-erakundeetako gordailuak 3.2 Bezeroen gordailuak 3.3 Balore-negoziagarrietan adierazitako zordunketak 4 Finantza-pasiboak amortizatutako kostuan 4.1 Banku zentraletako gordailuak 4.2 Kreditu-erakundeetako gordailuak 4.3 Diru-merkatuaren eragiketak kontrapartida-erakundeen bitartez 4.4 Bezeroen gordailuak 4.5 Balore-negoziagarrietan adierazitako zordunketak 4.6 Mendeko pasiboak 4.7 Beste finantza-pasibo batzuk 10 Finantza-pasiboen doikuntzak makroestaldurengatik 11 Estaldura-eratorriak 12 Saltzeko aktibo ez arruntei elkartutako pasiboak 12.1 Bezeroen gordailuak 12.2 Gainerako pasiboak 14 Hornidurak 14.1 Pentsio eta antzeko betebeharrentzako (obligazioetarako) funtsak 14.2 Zergetarako hornidurak 14.3 Arrisku eta konpromiso gertagarrietarako hornidurak 14.4 Beste hornidura batzuk 15 Zerga-pasiboak (pasibo fiskalak) 15.1 Arruntak 15.2 Geroratuak 16 Aldizkakotzeak 17 Beste pasibo batzuk 17.1 Gizarte-ekintzaren funtsa 17.2 Gainerakoak 18 Finantza-pasibo izaera duen kapitala PASIBOA GUZTIRA  ONDARE GARBIA 2 Balorazio-doiketak 2.1 Saltzeko erabilgarri dauden finantza-aktiboak 2.2 Finantza-pasiboak arrazoizko-balioan ondare garbian aldaketekin 2.3 Diruzaintza-fluxuen estaldurak 2.4 Atzerrian negozioetan inbertsio garbien estaldurak 2.5 Truke-diferentziak 2.6 Saltzeko aktibo ez arruntak 3 Berezko funtsak 3.1 Zuzkidura-kapital edo funtsa 3.1.1 Jaulkitakoa 3.1.2 Eskatu gabeko ordainketa zain (–) (pendiente de desembolso no exigido (–)) 3.2 Jaulkipen-saria 3.3 Erreserbak 3.3.1 Erreserba metatuak (galerak) 3.3.2 Soberakina 3.4 Beste kapital-tresna batzuk 3.4.1 Finantza-tresna konposatuenak 3.4.2 Gainerakoa 3.5 Ken: Berezko baloreak 3.6 Partaidetza-kuotak eta funts elkartuak (aurrezki-kutxak) 3.6.1 Partaidetza-kuotak 3.6.2 Partaideen kuotaren erreserba funtsa 3.6.3 Egonkortze-funtsa 3.7 Ekitaldiaren emaitza 3.8 Ken: Dibidenduak eta ordainketak ONDARE GARBIA ETA PASIBOA, GUZTIRA 5.2.- Finantza-erakundeen Emaitzen Kontua Emaitzen Kontuarenazken helburua, zera da: banku-jardueraren alor ezberdinen ekarpena adierazten duten marjina partzial batzuen bidez erakundearen mozkin garbia lortzea. Espainiar Bankuak tradizionalki finantza-erakundeetako mozkinen kontuak aurkezten dituen modua“emaitzen ur-jauzia”da. Bestelako aurkezpen mota batzuk ere daude, hala nola, eredu anglosaxoiak, non emaitzen kontua produktuen arabera (erakundeak aurkezten dituen produktuei lotutako sarrerak eta kostuak; horrela produktukako errentagarritasuna lortzen da eta produktukako garapen estrategikoetarako gakoak) edo kostu-adarren funtziopean aurkezten den. Guk erakundearen ohiko negoziotik abiatzen den eredua jarraituko dugu, partidak ur- jauzi eran zatikatuz: Bitartekaritza-Marjina :Ohiko jardueraren benetako barometroa da, finantza- produktuen sarrerei finantza-kostuak kentzetik lortzen baita. Beren pasiboaren kostu gehikuntza aktiboko eragiketetara eramateko erakundeek duten aukeraren arabera zehaztua etorriko da. Bitartekaritza-marjina hurrengo kontzeptuetatik eratortzen da:    a. Interesak eta antzeko etekinak: Finantza-aktibo guztiek ekitaldian       sortutako interes guztiak barne hartzen ditu. Zenbateko gordinean       erregistratzen dira, atxikipenak kendu gabe.    b. Interesak eta antzeko zamak: Finantza-pasibo guztiek ekitaldian sortutako       interes guztiak barne hartzen ditu, eratutako pentsio-funtsei egotzitako       interesen kostuak barne hartuz.    c. Kapital-tresnen etekina: Ekitaldian iragarritako edo kobratutako kapital-       tresnen dibidendu eta ordainketez osatua dago. Hurrengo multzoak       bereiztuko dira: erakunde elkartekideetan partaidetzak, erakunde       taldeanitzetan partaidetzak, taldeko erakundeetan partaidetzak, eta beste       kapital-tresna batzuk. Marjina Arrunta: Bitartekaritza-marjina, hurrengo kontzeptuekin zuzentzen da:    a. Hartutako komisioak: Erakundearen aldeko komisio guztien zenbatekoa.    b. Ordaindutako komisioak: Erakundeak ordaindutako komisioen zenbatekoa.    c. Finantza-eragiketen emaitzak (garbia): Aktiboen balorazioaren ondoriozko       doiketen zenbatekoa biltzen du (balantzean erregistratutakoak ezik,       interes-arriskuari dagozkionak), zein horien salerosketaren ondorioz       lortutako emaitzak. Partida hau, finantza-tresnak sailkatzen diren       kategoriaren arabera banatzen da.    d. Kanbio-diferentziak (garbia): Dibisen salerosketan lortutako emaitzak       jasotzen ditu. Atzerritar monetan dauden moneta partidak, moneta       funtzionalean bihurtzean sortuko diren diferentziak ere barne hartzen       ditu. Era horretan, marjina arrunta lortzen dugu, erakundearen finantza-jardueraren emaitzaren adierazlea dena. Marjina hori zuzentzen jarraitzen dugu, hurrengo kontzeptuen bidez:    1. Beste ustiapen-ekoizkin batzuk: Ustiapenaren beste jarduera batzuen       sarrerak sartzen ditu, hala nola, errentamenduari eta higiezinen       inbertsioen ustiapenari dagozkien sarrerak.    2. Pertsonalaren gastuak: Nominan dagoen pertsonalaren, finkoa zein aldi       baterakoa, ordainketa guztiak (edozein kontzeptuagatik) biltzen ditu.    3. Beste administrazio-gastu batzuk.    4. Amortizazioa: Ekitaldian burututako amortizazioa jasotzen du, aktibo       ukigarria eta aktibo ukiezinaren arteko bereizketa emanez.    5. Beste ustiapen-zama batzuk: Gordailuen berme-funtsetan egindako       ekarpenak, higiezinen inbertsioen ustiapenerako gastuak, etab. barne       hartzen ditu. Ustiapen-marjineraailegatzen gara. Horrek, erakundearen ustiapenaren, finantza- zein ez finantza- ustiapena, ondoriozko emaitza garbia erakusten du.    1. Aktiboen narriaduragatiko galerak: Aurreko ekitaldietan zuzkitutako       berreskuratzeen galera garbien zenbatekoa jasotzen du.    2. Hornidura-zuzkidurak (garbia): Ekitaldian zuzkitutako zenbatekoez osatua       dago, ekitaldian egozteko pertsonalaren gastua diren pentsio-funtsetarako       ekarpenen salbuespenarekin.    3. Beste irabazi batzuk: Erakundearen ez ohiko jardueretan sortutako       sarrerak jasotzen ditu: Aktibo ukigarria saltzeagatiko irabaziak,       partaidetzak saltzeagatiko irabaziak eta beste kontzeptu batzuk.    4. Beste galera batzuk: Erakundearen ez ohiko jarduerengatik sortutako       galerak jasotzen ditu: Aktibo ukigarria saltzeagatiko galerak,       partaidetzak saltzeagatiko galerak eta beste kontzeptu batzuk. Honela, azkenik ZERGA AURREKO MOZKINA lortzen da. Emaitza honi sozietate-zerga, aurrezki-kutxen gizarte-ekintza eta gizarte-funtserako zuzkidurak kendu beharko zaizkio, eta geldiarazitako eragiketen emaitza garbia gehitu, EKITALDIAREN EMAITZA lortzeko.  2008ko azarotik aurrera Espainiako Bankuak banku-marjinak kontabilizatzeko modua aldatu du. Aldaketa horiek ez dute zergen aurretiko emaitzan ezta emaitza garbian ere eragiten, hau da, aurreko definizioak baliagarriak dira, baina bitartekaritza-marjina, marjina arrunta eta ustiapen-marjina beste horiengatik ordezkatu dira:     * Interesen marjina: Bitartekaritza-marjinaren antzekoa da, baina       dibidenduak ez dira kontuan hartzen eta, aldiz, aseguru-negozioaren       finantza-sarrerak eta gastuak barneratzen dira.     * Marjina gordina: Marjina arruntaren antzekoa da, baina horrekin       alderatuta ezberdintasun hauek ditu:           o Lehen marjina arruntaren azpitik zeuden kontzeptu batzuk             barneratzen ditu, hala nola: finantza-izaera ez duten zerbitzuen             salmenta garbiak, gordailuen bermerako funtsara egindako ekarpenak             eta beste partida batzuk.           o Estrategikoak diren partaidetzen salmentatik eratorritako             gainbalioak ez dira barneratuko. 3. Marjina garbia: Marjina gordina ken administrazio-gastuak eta amortizazioak. Ustiapen-marjinaren antzekoa da.  5.3.- Finantza-erakundeen ratio nagusiak Dakigunez, ratioek ematen duten informazioa, beti ere, zalantzan jarri omen da, bereziki dinamismo ezagatik. Baina praktikan, finantza-erakundeek ratio horiek askotan erabiltzen dituzte. Arintasunez eta oso kostu baxuaz lor daitekeen informazioa ematen dute ratioek. Hori kontuan izan behar da. Gure analisian, informazio mota horrek garrantzi eta interes bereziabereganatzen ditu erakundearen egoera zehatzaren diagnostikoa egin eta sektore barnean posizionatu nahi dugunean. Horrela, trataera edodimentsio bikoitz batetikegin behar da Balantzearen eta Emaitzen KontuarenRatioen finantza-interpretazioa: 1.- Denbora-bilakaera: desbideraketa mota koiunturalak kudeaketan eraginkortasun ezagatik eta egitura izaerako arazoek sortutako desbideraketetatik bereiztea ahalbidetzen duen denbora-horizonte zehatz baterako datuak izan behar dira. 2.- Beste erakundeekin konparaketa: informazioa konparagarria egitea beste erakunde edo instituzioei dagokienez. Adierazle jakin batzuk sektorekoekin edo erreferentzia-talde batekoekin alderatu ahal izatea eta potentzialitateen existentzia, arazo posibleak eta beren eragileak detektatzeko beharra adierazi ahal izatea. Analisi mota hori erabilgarria da banku-negozioan lanegiten dutenentzat zein inbertitzaile potentzialentzat, finantza-analistentzat, ikerlarientzat, eta ikuskaritza autoritateentzat, besteak beste. Ratio horien azterketarekin aurreko atalean aztertutako informazioa osatzen dugu, eta horrela, sektoreko egoera ekonomiko-finantzarioari buruzko ideia globala izan dezakegu. Horretarako, aurreko ataletan aipaturiko erakundeen Balantzea eta Emaitzen Kontua erabiliko ditugu. Honako eskeman honetan aztertuko ditugun ratioak agertzen dira:   FINANTZA-ERAKUNDEEN_RATIOAK    1. Likidezia-ratioak    2. Kreditu-ratioak    3. Kaudimen-ratioa    4. Errentagarritasun-ratioak    5. Efizientzia-ratioa (eraginkortasun-ratioa)  5.3.1.- Likidezia-Ratioak Erakundeek, oro har, bere betebeharrei aurre egin ahal izateko funtsak izan behar dituzte: 1.- Gordailuen jasotzea asetzeko. 2.- Maileguen eskaria finantzatzeko. 3.- Espainiako Bankuak ezarritako erreserba minimoak mantentzeko.  Ratio erabilienak: LIKIDEZIA-RATIOAK 1.- Kutxa eta Banku Zentraletako Gordailuak / Aktiboa Guztira 2.- Finantza-aktiboa arrazoizko-balioan galera eta irabazietan aldaketekin / Aktiboa Guztira 3.- Maileguak / Aktiboa Guztira 4.- Maileguak / Gordailuak      * Erabat likidoak diren aktiboak.     * Aktibo osoaren portzentajea kalkulatzen digu.     * Ratio hori txikiagoa den neurrian, likidezia handiagotu egiten da; izan       ere, maileguak, likidezia gutxien duten aktiboak dira. Ratio hori, bitan       zatitu daiteke, kreditu-erakundeei emandako maileguak edo beste bezeroei       (kreditu-erakundeak ez direnak) banatutako maileguak kontuan hartzen       ditugun arabera.     * Aurrekoa bezala, txikiagoa den heinean handiagoa izango da likidezia.       Kasu horretan, gordailuen bidezko (likidezia txikiko pasiboa) aktibo       baten finantzaketaren proportzioa adierazten du. Ratio hori, zenbait       ratioetan zatitu daiteke ere, banku arteko merkatuan emandako maileguak,       bezeroei maileguak, eta baita bezeroengandik jasotako gordailuak edo       kreditu-erakundeengandik jasotako gordailuak ere erabiltzen ditugun       arabera. Hurrengo ratioak izan ditzakegu:   Kalkula itzazu honako ratio hauek:                Kutxa eta Bankuak /AG                Bezeroen gordailuak/AG                Bankuarteko maileguak/AG                Maileguak/AG                Bezeroei emandako maileguak/Bezeroen gordailuak                Bankuarteko maileguak/Banku arteko gordailuak                Maileguak/Gordailuak   Komenta ezazu erakundearen egoera sektoreko ratioak honako hauek badira: Kutxa eta Bankuak /AG                                                     % 0,3 Bezeroen gordailuak/AG                                                     % 70 Banku arteko maileguak/AG                                                   % 1 Maileguak/AG                                                               % 71 Bezeroei emandako maileguak/Bezeroen                                       % 98 gordailuak Bankuarteko maileguak/Banku arteko                                         % 58 gordailuak Maileguak/Gordailuak                                                      % 111   1 “Pro memoria” bezala agertzen diren aktiboak, zenbateko balioztatuak dira, Europar Batasunak ezarritako irizpideen arabera. 2 EBZean, kontabilitate-estalduratzat kontuan hartuko da soilik, hurrengo baldintzak betetzen direnean: Estaldura erlazioa hasierako agirian izendatzen da, eta une berean horren helburua eta estrategia zehaztu behar da; eta estaldurak erabat efikaza izan behar du aurreikusitako epean zehar. 3 Kontrapartida-zentraleko erakunde bat, kontratu baten bi aldeen artean jarri egiten da, alde bakoitzaren betebehar eta eskubideak gain hartuz eta bakoitzaren kontrapartida bihurtuz.   4 Erakundetaldeanitzak, talde zehatz baten menpeko erakundetzat ezin dira hartu, baina taldeko erakunde bat edo batzuengatik eta taldetik kanpoko beste erakundeengatik era bateratuan kudeatuak izango dira.   5  Espainan 2011ko otsailan onartutako kaudimenari buruzko dekretuaren arabera, kapital printzipalaren ratio berriak ez ditu lehentasunezko partaidetzak barneratzen. Hori dela eta, lehentasunezko partaidetzek ez dute kapital printzipala osatuko Espainian, ezta ere Basilea III arauaren arabera. Sektorea lehentasunezko partaidetzak kalitate handiagoko kapitalaren truke aldatzen hasi da, hala nola, bonu-bihurgarriak. 6 Bi kasuetan, mozkin garbiarekiko kalkulatuko dugu nahiz eta orokorrean ROA mozkin gordinarekiko kalkulatzen den, aktibo osoak sortutakoa, eta ROE interesen eta zergen ondorengo mozkinarekiko kalkulatzen da, hots, akziodunentzat geratzen den mozkina.  
