



Industria Eraikuntzak eta Hirigintza 87
***** 1 INDUSTRIA ARKITEKTURA *****


    “Industria Eraikuntza eta Hirigintza” irakasgai honen helburua, planta
  industrialen diseinu eta eraikuntzari aurre egiteko beharrezko metodologia
 aurkeztea da. Alde batetik, jarduera industrial (eta ekonomiko) honen oinarri
   den planta lurraldean era egokian antolatzea eta bestalde, hura osatzeko
           elementu guztien kokapen espazialaren arrazoia ulertzea.
    Alde horretatik, beharrezko izango da lehendabizi eremu industrial edo
    industrigune egokiaren sorrera eta diseinua, kokapen egokian eta izaera
                                 zehatzarekin.
  Hirigintza alorra eta planta industrialaren lurraldearen eskakizunak behin
mugaturik, plantaren diseinu eta eraikitzearen metodologiari aurre egiten zaio.
      Planta industrialaren ezarpen (layout) metodologia azalduz, eraikin
             industrialaren berezko ezaugarriak aztertuz jarraian.
   Programaren oinarria ikuspegi sistemikoaren barruan planta industrialaren
 kontzeptuaren garapenean erroturik dago. Hori dela eta, planta industrialaren
   diseinua, Arkitektura Industrialaren berezko kontzeptu bezala, produkzio-
  prozesuaren eta elementu osagarrien inguruan burutzen da, eraikinak beraiek
produktuaren fabrikazioari dagokionez, garrantzirik ez dutelarik edo existitzen
                                 ez direlarik.
Industrigunearen berezko instalakuntzez gain, planta industrialean ageri diren
   beste kontu batzuk ere izango dira aztergai (giroa, segurtasuna, etab.),
  garrantzi handikoak direnak eta zenbait arazoren sortzaile direnak: zarata,
 suaren aurkako babesaren beharra, higienea eta segurtasunarekiko ardura, eta
abar. Arkitektura Industrialaren elementuak finkaturik, eraikinaren oinarrizko
  eraikitze teknologiak deskribatzen dira, lurra, zimendu, egitura, itxitura,
              estalkien elementu eta eraikitze sistemak aztertuz.
**** 1.1 KONTZEPTUA ****


    Gizakiak betidanik izan du zenbait beharrizan asetzeko grina. Baldintza
    klimatologikoek, arriskuen aurreko segurtasuna, atseden hartu beharrak
                  betetzekokokapen naturalezbaliatu izan da.
 Irudia 1: Beharrizanak
   Kokapen hori hautazkoa izateak, nolabaiteko antolamendu eta urbanizazioa
 eskatzen duartifizialki eratutako babes eta defentsaguneak osatzeko. Eraikina
           dabeharrizanen programabiltzen duen eraikuntza elementua.
 Irudia 2: Babes eta defentsa artifiziala
HirigintzaetaArkitekturaberaz, estuki lotuak daude funtsean. Lehenengoa, hirien
sorrera eta eraberritze azterketak burutzeko beharrezko jakintza multzoa da eta
  bigarrena, eraikinak eta antzeko obrak proiektatu eta eraikitzeko jakintza
     teknologiko eta artistikoen multzoa bezala defini daiteke. Hirigintza
kokapenari dagokio eta Arkitektura, kokapen horretan burutzen den jarduketari,
 edozelako beharrizanen programa bat bideratzeko. Horien artean aipagarrienak:
•Bizitegiak
⇒Egoitza
•Kirola
⇒Gorputz garapena
•Merkataritza
⇒Elkartrukea
•Industriala
⇒Ondasun ekoizpena
•Irakaskuntza
⇒Formakuntza, etab.
   Ondorioz, aterpea izatearen beharrak Egoitza-Arkitektura dakar, ikasteko
beharrak Irakaskuntza-Arkitektura eta ekoizteko beharrak Industri-Arkitektura,
 eta abar.Industria plantaberaz, arestian azaldutako "antzeko obrak" alorrean
   koka liteke. Era berean, Arkitektura-Erlijioso edo Kirol-Arkitekturaz ari
liteke. Arkitektura kontzeptua definitzean, zeharka hura gauzatzearen beharraz
ari da; hau da, Eraikuntza. Zaila da diseinua egitea, proiektatzen ari den obra
  nola eraiki pentsatzen ez baldin bada. Era berean, ezin da proiektatu aldi
berean eraikitzeko erabiliko diren materialak kontutan izan gabe. Material eta
  eraikitze sistemen jakintza sakona izanda har daiteke obra baten proiektu
              (diseinu) eta eraikitzearen (zuzendaritza) ardura.
                                 Aldi berean,

           [Sorry. Ignored\begin{tikzpicture} ... \end{tikzpicture}]
 Irudia 3: Eraikinaren Bizi Zikloa
    Hartara aritzeak, jarduera artistiko eta teknologikoen garapena dakar.
Lehenengoak, forma eta bolumenen sortzaile dira, material, ehundura eta kolore
konbinaketen ondorioa eta erritmo, modulazio, simetria eta abarren lorpenerako
elementuen konposaketan jardutea. Eraikuntza, funtzionaltasun, erresistentzia,
iraunkortasun, isolamendu akustiko eta termiko baldintzak, ekonomia, kalitatea
  osoa eta abarrekin erlazionatzen diren arazoen kuantifikatze eta aztertzea
 burutzeko baliabide eta jardunbide multzoaren beharra biltzen du. Eraikuntzak
alde batetik, material eta eraikitze sistemen kokapen eta erabileraren teknika
   multzoa osatzen du, eta bestalde Arkitekturaren euskarri da. Era horretan
lengoaia arkitektonikoaren atal bezala azaltzen da eraikitze elementua. Eraikin
zehatz baterako adibidez, estalki, egitura mota, eraikitze sistema eta abarren
 aukeraketak, forma eta dimentsio batzuk hartzera behartzen du, egonkortasun,
         erresistentzia eta eraikitze izaera duten arau batzuk betez.
Honen ondorioz, adierazpen arkitektonikoan zuzenean eta hain baten eraikinaren
 erabileran eragingo dute (osatzen duten elementu edo azpisistemek lortu behar
dituzten helburuekiko independentziaz). Arkitektura-Eraikuntza erlazioa horren
        sakona da, material eta eraikitze sistemen garapenak, lengoaia
 arkitektonikoaren garapena baldintzatuko duela. Eraikitze elementuen funtzio
 espezializatuaren agerpenak, espazio arkitektonikoaren garapena ekarriko du,
    ganga-formako egituretatik dinteldun egituretara (arima bete edo sareta
  itxuraz), espazio prismatikoak sortuz, egokiagoak ikuspuntu industrialetik,
                 erabilera eta ekoizpen prozesu anitzentzako.
     Era berean, hormigoi armatuaren agertze eta altzairuaren ekoizpenaren
 hobetzeak, portiko lau edo espazialen egitura sistemak sustatuko ditu, karga-
              hormek ezarpenerako dakarten zurruntasunaz askatuz.
Arkitektura, pertsonen norbanakoen eta beharrizan kolektiboak asetzen dituzten
  eraikin eta antzeko obrak (adib: industria gune eta plantak) proiektatu eta
   eraikitzeko artea eta zientzia (ezagutza artistiko eta teknologikoak) da.
  Arkitekturaren helburua, pertsonen beharrizanetan arreta jartzea da, talde
    baten barruan bizi, produkzio, erakunde eta abarren funtzioen jardutean
 aritzeko, barne eta kanpo espazioen sorrerari dagokionean. Arkitekturak giza-
 jarduerak errazten ditu, ondo antolatutako eta giro kontrolatua duten espazio
 artifizialetan hobeto garatzen direlarik espazio eta giro naturaletan baino.
 Ekintza arkitektonikoaren gauzatzea eraikuntzaren prozesu osoaren emaitza da,
  profesional eta legalki gaitua den teknikariak, banako edo taldeko lanean,
 imajinatu eta dokumentu grafiko eta idatzizkoetan agertu behar izan duelarik
                    aurretik; Proiektua edo diseinu fasea.
      Irudimen maila honetan, potentzialki eskatzen da asmatua egokia eta
  erabilgarria izatea (funtzionaltasuna); erresistente (eraikin eta pertsonen
   segurtasuna bermatuz) eta iraunkorra; estetikoki atsegina eta ekonomikoki
   gauzatu ahal izatea, ondorengo eraikitze prozesuek, errealitate bihurtzen
dutenek, ideia besterik ez dute gauzatzen eta hau zuzena ez baldin bada, nekez
                        hobetuko du haren egikaritzeak.
 Ideiaren gauzatzea (eraikitzea), diseinuak baino talde askoz handiagoa behar
 duen prozesua da. Aldi berean, materialen, eskuragarri dauden lan-tresnen eta
    burutzen duten langileen funtzio da. Materialen egokitasuna propietate
    jakinekiko eta marraztutako formen (elementu zein eraikinarentzako eta
    langileek burutuak) doitasunaren mende egongo da, funtsean, arrakasta.
 Laburbilduz, Eraikuntza, espazioaren inguruko materiaren antolaketa burutsua
da, ingurugiroa kontrolatua duten espazio arkitektonikoak sortuz. Egikaritzean,
    eraikinaren materia zatiz, eta hauek elementuz, osatzen da. Eraikinaren
espazioarekin duten erlazioaren arabera, hiru oinarrizko zati zehatz daitezke:
•Eraikinaren kanpoko espazioan kokatzen dena
•Eraikinaren barneko espazioan kokatzen dena.
•Inguratzaile deitzen den, eta bi espazioen arteko muga eginkizuna hartzen
duena.
 Inguratzailearen elementuak estalki edo itxiturak izan daitezke, eta barneko
zatia banaketa bertikal (pareta, trenkada, etab.) eta horizontalez (forjatuak,
etab.) osatzen da; denak forma jakin eta material eta eraikitze sistema zehatz
     burutuak. Espazioaren itxura elementuok ematen dute eta aldi berean,
 instalakuntzekin batera (argiztapena, aireztapena, berokuntza, etab.) espazio
                          horren giroa zehazten dute.
                               [Espazio bakarra]
           [Sorry. Ignored\begin{tikzpicture} ... \end{tikzpicture}]
[Espazio banatuak]
           [Sorry. Ignored\begin{tikzpicture} ... \end{tikzpicture}]
 Irudia 4: Espazioaren banaketa
  Herri-Lana, Ingurune natural edo urbanizatuan kokatzen diren azpiegituren
(errepide, urtegi, portu, aireportu, etab.) diseinu, eraikuntza eta mantentzeaz
                                arduratzen da.
                       Arkitekturareneskakizunenartean:
•Bezeroak eta amaierako erabiltzaileek ezarritako
beharrizan_funtzionalak_betetzea(beharrizanen programa).
•Egindako inbertsioa (industria arkitektura) errentagarri bihurtzera
bideratutako
alderdi_ekonomikoak_kontutan_hartzeaedo/eta egikaritze epeen murrizketa edo
etekinera bideratzen duten beste edozein alderdi.
•
Barne_ta_kanpo_espazioak_pertsonek_erabiltzea, haien beharrizanak kontutan
hartu behar direlarik betekizun natural gisa.
•
Eraikinaren_emaitza,_ingurumenaren_errespetu_testuinguruanulertzea, gogoeta
estetiko eta jasangarritasun jarrera eta planteamenduekin.
 Jasangarritasuna: Gizakien oparotasunaren ikuspuntutik eta Brundtland (1987)
txostenaren arabera, jasangarritasunak gaur eguneko belaunaldiaren beharrizanak
asetzean datza, etorkizuneko belaunaldiek haien beharrizanak asetzeko ahalmena
                               sakrifikatu gabe.
  Arestian aipatu da zer diren Arkitektura eta Eraikuntza eta zeintzuk diren
    haien helburuak. Eraikinak helburu orokor gisa, eta obra zibilak (mota
  guztietako azpiegitura eta beste elementu osagarriz osatzen delarik), giro
   kontrolatua duten espazioen edukiontzi bihurtzen dira, jardueren garapena
erraztu eta bultzatu behar dutelarik. Hori dela eta, eraikinak eta obra zibilak
         haien garapenean, erabilgarritasun funtzioa bete behar dute.
   Eraikitzea ingurune naturalean gauzatzeak, pertsonen existentzia-ingurune
    baldintzatu eta itxura ematen dio, baldintzapen estetiko, esanguratsu,
   sinboliko, komunikatibo eta abar, jakinak bete behar direlarik. Bestalde,
  edozein arkitektura lan gauzatu eta erabiltzeko baliabide ugari behar dira,
 etika-aginduz haren sorkuntzan izaera ekonomikoko baldintzapenak kontuan izan
         behar direlarik, haren esentzia berari ere eragingo diotenak
 Produkzio beharrizanean arreta jarriz eta Arkitekturari emandako definiziori
   jarraiki, Industri Arkitekturaren helburu nagusia,edozein erako industri
  instalazioak proiektatu eta eraikitzea daeraikinek bigarren mailako izaera
 baita eraikuntzaren elementu nagusi bezala ez egotea ere, produkzio industri
prozesuak ezarritako beharrizanak asetzera bideratura izan behar duelarik dena.
   Beraz Industri Arkitekturaren helburu generikoa planta industriala da, ez
 eraikin industriala. Ekoizpen prozesuarekiko eraikinen garrantzi erlatiboak,
      industria planta kontzeptua dakar. Berariazko leku edo espazioaren
 erreferentziak, hirigintzan, industria gune kontzeptura darama (ekoizpen eta
                    komertzio jarduera ekonomikoen gunea).
  Ikuspegi honen arabera,faktore ekonomikoak nagusitzen dira, proiektatu eta
    eraiki beharrekoa ekoizteko baliabidea besterik ez baita, egindakoaren
 kalitatea, kostua edo inbertsioaren prezioa eta egikaritze epeak kontuan izan
                               behar dituelarik.
    Kontu hauek lortu beharreko etekinean eragina handitu dute, eta beraz,
     enpresariaren erabakiaren oinarrian planta industrialaren diseinu eta
                           eraikuntzari dagokionez.
   Ez da ahaztu beharprodukzioan pertsonek hartzen dutela parte, beraz haien
     beharrizanak ere aintzat hartu behar dira, ez bakarrik fabrikazioaren
   produktibitatea handitu asmoz, baizik eta pertsonen funtsezko exijentzia
                                 natural gisa,
                    [Industria Planta] [Industria Eraikina]
 Irudia 5: Industria arkitektura
   Planta industrialaren diseinu eta eraikuntza hortaz, produkzio baliabidea
  besterik ez da, haren garapenean hainbat faktore izan behar dira kontutan,
              besteak beste, giza izaera eta alderdi ekonomikoak.
     Ekoizpen prozesu bakoitzetik eratortzen diren beharrizanen ezagutzak
 konplexutasun handia duenez, Industri Arkitektura teknika edo lanbide anitzen
  elkartze eta harmonizazioan oinarritzen da. Aldi berean, giza baliabide eta
 baliabide ekonomiko multzoan datza, industri prozesua ezartzeko beharrezkoak
     direnak, fabrikazio edo industria jarduera baimentzen dutenak, bertan
                    dihardutenen giza beharrizanak asetuz.
Konplexutasun honek Management-ean oinarritzen diren lan metodologiak onartzea
   eskatzen du, antolaketa esfortzuan lidergo prozesua eta erakunde beraren
 emaitza eta helburuak erdiesteko erantzukizuna delarik; eragin ekonomiko eta
   sozial jakina izanda aztertzen den erakunde barruan eta horretatik kanpo.
 Industria planta gisa, ekoizpen jardueraren garapen, prestaketa doikuntza eta
ustiapenerako espazio kotatu eta plangintzatua (ezarpen edolayout) ulertzen da.
                        Zenbait elementuz osa daiteke:
•Erabilera ezberdinetako eraikinak (ekoizpen prozesua, bulegoak, biltegiak,
aldagelak, jantokiak, etab. izateko).
•Beste mota bateko eraikuntza (instalakuntza eta ekoizpenerako baliabide
osagarrien sostengu).
Industria plantaren baliabide, instalakuntza edo zerbitzu osagarriak hurrengoak
                                     dira:
•FABRIKAZIO ZERBITZU OROKORRAK
Fabrikazio prozesu edo lerro nagusitik kanpo dauden zerbitzuak dira, baina aldi
    berean ezinbestekoak direnak hura burutu dadin. Zerbitzu hauen artean,
ekoizpenerako unitate osagarriak, bulegoak, laborategiak, biltegiak eta tailer
                           osagarriak aipa litezke.
•LANGILEENTZAKO ZERBITZUAK
  Langileentzako zerbitzu hauen barnean jantokiak, higiene zerbitzuak, mediku
zerbitzuak, zerbitzu kulturalak eta baita langileentzako aparkalekuak ere izan
                                   daitezke.
   Aipatu den legez, jarduera horiek burutzeko beharrezko espazioak kokapen
zehatza behar du Arkitektura gauza dadin, ezinbestekoa delarik Hirigintzarekin
 uztartzea.Kokapenaberaz, planta edo eraikina ezarriko den leku geografikoaren
                          oinarrizko zehaztapena da.
           Hirigintza eta Kokapen Faktoreak ere estuki lotuak daude,
 Industria kokapen faktoreak, industria jarduera lurraldearen gune batean edo
 bestean kokatzea sustatzen duten ekintza eta elementu sozioekonomiko multzoa
  da, fabrikazio gastuak murriztu eta etekinak handitzeko helburuarekin. Hori
  dela eta Hirigintzaren bidez bideratzen diren jarduerek eragin handia izan
                                   dezakete.
         Faktore horiek bilakaera nabarmena izan dute denboran zehar.
                                   IRAGANEAN
•Kontsumo merkatuaren hurbiltasuna
⇒garraio mugatua
•Oinarrizko materien hurbiltasuna
⇒garraio mugatua
•Langileen hurbiltasuna, ikasketen maila, etab
⇒komunikazio txarrak
•Industri metaketaren abantailak
•Zerbitzuak: ura, argia, etab
⇒hiriaren azpiegiturak
•Garraiorako erraztasuna
⇒hiri edo estatura mugatua
•Hiri garrantzitsuarekiko hurbiltasuna
                                   GAUR EGUN
•Komunikabide eta garraio erraztasuna
⇒maila internazionalean
•Arrazoi ekonomikoak: Lurraren prezioa, enpresen ezarpen eta sorrerarako
laguntzak, alokairuak, etab
•Industri ekintzara egokituriko azpiegitura eta zerbitzuak egotea (estolderia,
energia, etab)
•Bizitzaren erosotasun eta kalitatea, eta etxebizitzarekiko kokapena
    Badira beste zenbaitfaktore ukiezin, aintzat hartu beharrekoak direnak:
     Ekoizpen jardueraren kontzeptuaren eboluzioa jarduera ekonomikoetara,
   ekonomiaren globalizazioa, informazioaren birtualizazioa, I+G+b-ren pisu
              handiagoa ekoizpenean, ezagutza eta lehiakortasuna.


**** 1.2 IKUSPEGI SISTEMIKOA ****
Antzinateko garaitik, eta salbuespen gutxirekin, pentsamolde analitikoa izan du
 zientziak. Edozein gertaera, egoera edo jarduera aztertzeko, edozein dela ere
haren izaera, oinarrizko zatietan banatu izan da beti, isolatu, banaka aztertu,
eta ondoren, berriro osatu elementuen arteko erlazioak aztertzeko.Aristotelesek
            ere zioen, osoa beti da zatien batura baino handiagoa.
   Aurretik azalduak Sistemen Teoria izenez ezagutzen denera bideratzen du,
  sistema gisa elementu bi edo gehiagok osatzen duten multzoa izanik, edozein
klase edo izaerakoak, haien artean eta barnean dituen inguruneaz erlazionatuak
                                   daudenak.

           [Sorry. Ignored\begin{tikzpicture} ... \end{tikzpicture}]
 Irudia 6: Sistemen Teoria
•Elementu bakoitzaren ezaugarri eta portaerak, oso bezala hartutako multzoaren
ezaugarri eta portaeran eragina dute,.
•Elementu bakoitzaren ezaugarriak edo portaerak eta multzoarengan eragiteko
duen erak, gutxienez, multzoko beste elementu baten ezaugarri eta portaeraren
araberakoa da. Honen arabera, elementu guztiek dute eragina multzoan eta
elementu bakoitzak, beste baten eragina izango du gutxienez; hau da, elementuak
elkarren menpeko dira.
•Multzoaren elementuen balizko azpimultzoek aurreko bi ezaugarriak dituzte;
bakoitzak besteekiko menpekotasuna du. Sistema bat ezin daiteke azpisistema
bereizietan zatikatu, bere funtsezko baldintzak galtzen baititu.
 Lehenago aipatu den bezala, sistemak haren elementuen batuketa sinplea baino
gehiago adierazten du; sistema osatzen duten elementuak, hauen ezaugarriek eta
 elementuen arteko eta haien ezaugarrien arteko erlazioez osatzen da ondorioz
                                   sistema.
 Elementu isolatuek jatorrizko multzoan dituzten ezaugarriak galtzen dituzte,
baina sistemak elkarren artean batu daitezke maila goreneko sistemak osatu eta
 arazoei irtenbideak emateko, isolatu beharrean, goi mailako kontu baten zati
                                moduan hartuz.
      Hori dela eta, sistemak elkarren artean erlazionatu daitezke eta bi
 sistemetatik, hirugarren ezberdin bat sortzen da, jatorrizko biak azpisistema
                                   dituenak.
 Inguruneko sistemekin duten erlazioaren arabera, sistema irekiak edo sistema
itxiak zehaztu daitezke, ingurunearekin erlazioa duten edo isolatuak mantentzen
                              direnaren arabera.
 Sistema ezin da osorik ulertu analisi metodoen bitartez, honek haren egitura
   besterik ez baitu azaltzen. Ikertu nahi denaren konposaketaren ezaguerak,
 sintesi metodoa beharrezko du, gauzak osoaren zatiak bezala ulertzeko asmoz.
   Filosofikoki analisiak erredukzionismoa sorrarazi zuen bitartean, sintesi
metodoak kontrako teoriara bideratzen du, espantsionismoa. Era honetan, egitura
   edo konposaketaz bakarrik arduratu beharrean, funtzio edo betekizuna ere
                aztertzen da: sistemaren funtsezko ezaugarria.
      Analisi eta sintesi metodoak guztiz bateragarriak dira; lehenengoak
         errealitatea agertzen du egitura-ikuspuntutik eta bigarrenak
                        funtzionaltasunaren alderditik.

           [Sorry. Ignored\begin{tikzpicture} ... \end{tikzpicture}]
 Irudia 7: Industria plantaren ingurune nagusiak
  Industria plantaren diseinuak konplexutasun handia du, parte hartzen duten
 elementu kopuru handia dela eta. Elementuon eskakizunen arteko oreka optimoa
   lortuz diseinatu behar da.Industria Planta sistematzathartuz, elementuok
 elkarren artean erlazionatzen diren azpisistemak izango dira eta aldi berean,
                        multzoa baldintzatzen dutenak.

           [Sorry. Ignored\begin{tikzpicture} ... \end{tikzpicture}]
 Irudia 8: Industria plantaren azpisistema nagusiak
Eraikina izango da alderdi esanguratsuenetariko bat.Kokapenakikuspuntu bi izan
ditzake, industria planta edo eraikina egongo den leku geofisikoaren (udalerri,
   auzo, sektore, area) oinarrizko zehaztapena izan daiteke alde batetik eta
      bestetik, hura ezarriko den lekuaren zehaztapen zehatza (partzela).
 Irudia 9: Oinarrizko kokapen eta kokapen zehatza
  Proiektua eta egikaritzearen plangintza egiteko beharrezko diren hasierako
   datuak,Sarrerak, hainbat izan daitezke: legedia, ingurumen egokitzapena,
   prozesuaren eskakizunak, ingeniaritza kalkuluak, gizarte kontuak, lurra,
     material eskuragarriak, alderdi ekonomikoak, enpresaren eskakizunak,
 etab.Irteerakaldiz, eraikin sistemak, enpresa eta planta industrial sistemen
     barnean dagoelarik, betetzen dituen alderdiak dira: funtzionaltasuna,
     egonkortasuna, erresistentzia, ekonomia, lanerako egokitzapena, etab.
  Diseinu prozesuaren emaitza orokorra eraikinaren forma izango da, ekoizpen
prozesu aldakorren aurrean malgua izan beharko duena, eraikitze sistema egokiak
  erabilita. Aldi berean, eraikitze arkitektonikoak eskatzen dituen eskakizun
sozial eta ekonomikoak betetzeko estetika egokia izan beharko du formak, planta
  industrialak edo/eta fabrikatutako produktuak eskatzen duten marka irudiaz
                                    beste.
       level 1=[sibling angle=25.71] every node=[fill] edge from parent=
       [snake=expanding waves,segment length=1mm,segment angle=10,draw]
           [Sorry. Ignored\begin{tikzpicture} ... \end{tikzpicture}]
 Irudia 10: Eraikin sistema
 Eraikin sistema eta eraikuntza erlazionatzea ezinbestekoa da.Eraikuntzagisa,
 ideia edo sormen arkitektonikoaren gauzatzea da. Grabitatearen eragina duten
   masadun material, elementu edo sistemak, eraikitze material, elementu edo
 sistematan zertu egiten diren lerro, azalera, plano, kurba, trinko edo huts,
eta abarrek zehaztutako proiektu arkitektonikoaren osagaietan kokatzean datza.

           [Sorry. Ignored\begin{tikzpicture} ... \end{tikzpicture}]
 Irudia 11: Eraikuntza
                Eraikitze Arkitektonikoaren Printzipioakberaz,
•Funtzionaltasuna
⇒Pertsona eta haien jarduerekiko espazio arkitektonikoaren egokitasuna
•Segurtasuna
⇒Eraikinarengan eragiten duten akzioen aurreko erresistentzia eta egonkortasuna
•Bizigarritasuna
⇒Barne giroaren osasungarritasun eta estankotasun baldintza onargarriak,
ingurumenaren babesa eta hondakinen kudeaketa zuzena
•Ekonomia
⇒Erabilitako baliabideen optimizazioaren beharra, haien urritasuna dela eta
•Estetika
⇒Ondare kultural eta, batez ere, arkitektonikoaren iraunaraztea, eta horrekin
batera, eskuarki onartuak diren edertasun kanon batzuen arabera eraikina
sortzearen beharra
•Jasangarritasuna
⇒Gauzatze prozesuen balioztatze ekologikoa, batez ere, eraginkortasun
energetiko eta aurrezpenari dagokionez, ura erabilera txikiagoa, lurzorua,
etab. eta orokorrean baliabide naturalen zaintza.
     Funtzionalitatea, Segurtasuna eta Bizigarritasuna Eraikuntzaren Kode
                  Teknikoaren (EKT) legezko betekizunak dira.
Produktibitate handiagoa lortzeko material, garraiobide eta eraikitze teknikak
        era arrazoizko eta mekanizatuan erabiltzea daIndustrializazioa.
 Artisau pentsamoldea duen eraikuntza enpresa, benetako industrian eraldatzean
datzan ekintza-antolatzailea da, produktua ekoiztua eta biltegiratua izan behar
 duela suposatuz, nork erosia eta non erabilia izango den kontutan hartu gabe.
    Obran kokatu aurretik, neurri handian, seriean fabrikatutako elementuak
  erabiltzen dituen eraikitze prozedura industrializatua da Aurrefabrikatzea.
Eraikuntza mota honetan beharrezkoa da muntaia doi eta zehatza, espezializatua
  ez den esku lanak egiteko moduan, itxaronaldi, ukitu zein aldaketarik gabe;
   muntaia, aurkezpen eta lotura operazio errazen bitartez eta akabera lanak
                              gutxienekoa izanik.
   Ezinezkoa da aurrefabrikatzea industrializaziorik gabe ulertzea, eskaera
                masiboari erantzun masiboa eman behar baitzaio.
 Aurrefabrikatzea, eraikuntza industrializatuaren kontzeptu berri gisa, eskema
  berdin edo berriekin erabilitako tekniken arrazionalizazioak bereizten du,
        artisau lanak denboran zehar duen inprobisazio izaera aldatuz.
 Arrazionalizatzeak eraikitze sistemak arautu eta modulatzea dakar, positiboak
kaosa ekiditeko, baina negatiboak metodo berrien ikerketa moteldu dezakeelako.
Haren izenak dioen bezala, aurrefabrikazioa lehenago fabrikatzea da, eraikitze
egikaritzearen zati bat fabrikan burutzen delarik. Beraz, aurrefabrikatu deitu
ahal izateko, aukera izan behar da elementua obran zein lantegian fabrikatzeko.
 Tailerreko fabrikazioak baditu hainbat abantaila, baina baita desabantailak.
    Alderdi positiboan, legar eta hormigoi kontrolatuagoak erabiltzen dira,
          erresistentzia handiagoak lortuz eta akabera estetikoagoak.
  Kalitate handiko enkofratuen erabilerak dimentsioen doitasun hobea, piezen
   lodiera meheagoa eta forma bereziak baimentzen ditu, beharrezkoa delarik
 bolumen handia ekoiztera (mota, forma eta dimentsio berdineko elementuetan),
             ekonomikoki amortizatzeko egin beharreko inbertsioa.
   Langileentzako lan baldintza duinagoak lortzen dira aterpean babesturik,
     zinbria eta aldamio aurrezpena ere nabaria da, arinago eraiki daiteke
  fabrikazio eta muntaia operazioak zatitu eta batera egin daitezkeelako, eta
                                  abar luzea.

                      Aurrefabrikatzearen ezaugarriak
                    Abantailak                  Desabantailak
    8*Teknikoak     Proiektu lana erraztu       Monolitismo falta
                    Lanen kalitate hobea        Junturak ebazteko arazoak
                    Ebakiduren optimizazioa     Gaindimentsionatzea
                                                (garraio eta maneiua)
                    Kalitate kontrol erraza     Fidagarritasun arazoak
                    Dilatazio juntura gutxiago  Garraio galiboak
                    Hormigoitze etenak saihestu Ezarpenen eraldaketa zaila
                    Berrerabilpena              Topografia eta lur motara
                                                egokitzeko arazoak
                    Aldamio eta enkofratuen
                    desagertzea
    6*Sozialak      Lan istripuen murrizketa    Langabezia
                    Lanpostu segurtasuna        Kate lanaren arazoak
                    Eguraldiarekiko babesa      Larregizko espezializazioa
                    Langileen soldata igoera
                    Eraikuntza defizita
                    arintzea
                    Langilea lan astunetatik
                    askatzen du
   6*Ekonomikoak    Kostuen murrizpena          Garestiagoa
                    Denbora aurrezpena          Ez da arinagoa
                    Intrusismoa saihesten du    Sustatzaile-eraikitzaile
                                                izateko askatasuna murriztu
                    Harrera kontrolentzako      Hasierako inbertsio handia
                    egokiagoa
                    Plangintza tresna baliotsua Bolumen handiko eskaera
                                                behar du
                                                Garraio garestiagoa
 Taula 1: Aurrefabrikatzearen abantaila eta desabantailak


  Eraikitako eraikinaren barruan ere badira beste hainbat azpisistema. Horien
                    artean aipagarrienak, hurrengoak dira:
•Egitura Sistema
   Eraikinak jasan beharreko akzioak (kargak, indarrak, etab.) zimenduetara
 bideratzen ditu, eta beretatik lurrera, eragiten dituzten esfortzuak eutsiz.
 Irudia 12: Egitura Sistema
 Lurzorua aztertzeko azterketa geoteknikoak burutzen dira zimenduak ezartzeko
  lur egokiak, harkaitza eta lurra (kohesiboa: buztinak; ez-kohesiboa: legar,
 harea eta limoak), ezaugarritzeko eta egokiak ez direnak baztertzeko. Geruza
egokiak gainazaletik hurbil (≤2 metro) badaude, zimendu zuzenak erabiliko dira
(zapatak, zimendu habeak, zimendu parrillak eta zimendu lauzak). Sakonean ((≥6
metro) aurkitzen badira, zimendu sakonak beharko dira (pilote, mikropilote eta
 pantailak). Tarteko egoeretan, zimendu erdi sakonak erabiltzeko aukera dago
                        (zimendu putzuak eta plintoak).
•Inguratzaile Sistema
  Eraikinaren barneko espazio artifizial eta kanpoaldeko espazio naturalaren
   arteko muga osatzearen ardura du. Itxiturak fabrikazko tradizionalak edo
     aurrefabrikatu arinezkoak izan daitezke. Estalkiak aldiz, lauak zein
   inklinatuak. Horietaz gain, sotoen kasuan adibidez, lurrarekin kontaktuan
     dauden elementuak ere izan daitezke, euste horma eta zolarrien kasu.
 Irudia 13: Inguratzaile Sistema
•Instalakuntza Sistema
 Irudia 14: Instalakuntza Sistema
   Eraikinaren barneko giro eta konfort baldintzak (tenperatura, hezetasuna,
argiztapen maila, zarata, etab.) eskaintzen ditu, giza beharrizanen (jardueren)
                            garapenak kontrolatua.
  Instalakuntza orokorren artean pertsona zein makinentzako ur hotz edo bero
hornidura, eraikin edo plantan sortutako edozein motako ur-hustea, argindarra,
  berokuntza, aireztapena eta abar aipa daitezke. Hala ere industria arloan,
ekoizpenean lagungarri diren prozesuaren instalakuntzak dira nagusi, batik bat:
elektrikoak, garraioa, aireztapen, berokuntza, hozketa, klimatizazio eta suteen
                                aurkako babesa.
     Industria planta edo eraikinaren funtzionamendu eta ekoizpen prozesua
 ahalbidetzen dutenak ezberdin litezke. Makinen mantenu egiteko erabiltzen da
   era, automatikoa edo eskuzkoa, garrantzitsua da ekoizpen prozesuan zehar
       operazioen jarraitasuna bermatzeko. Instalakuntzek berezko duten
  konplexutasunari, funtzionamenduarekin beharrezkoa duen koordinazioa gehitu
behar da, bereziki mantenu baliabideekin eta eraikinaren egitura sistemarekin.
•Banaketa Sistema
     Eraikinaren barnealdean espazio anitzak sortzen ditu ,bertikalki eta
   horizontalki koka daitezkeelarik. Banaketa hezeak fabrikarekin (adreilua)
         egiten dira eta lehorrak kartoi-igeltsuzko panelen bitartez.
 Irudia 15: Banaketa Sistema
•Akabera Sistema
 Bereziki ikusmen, ukimen eta entzumen sentsazioak eskaintzen ditu, paramentu
   bertikal (pareta: margo, lauza zeramiko, egurrezko laminatu, etab.) zein
 horizontalei (lur eta sabai: tarima, moketa, sabai aizun, etab.) dagokienez.
 Irudia 16: Akabera Sistema
Eraikuntzaren Antolamendu Legeak(Ley_38/1999_de_5_de_noviembre_BOE_6/11/1999),
        arlo honen oinarrizko zenbait alderdi zehazten ditu, hala nola:
•Eraikuntza prozesua arautu
•Prozesu horretan parte hartzen duten eragile guztien funtzioak zehaztu
•Erabiltzaileentzako berme sistema ezarri:
•Kalitatea ziurtatu eraikinen oinarrizko betekizunak betetzen direla bermatuz
•Erabiltzaileen interesen babesa
Eraikuntzaren Antolamendu Legeaaplikagarriaizango da, lege horren araberabaimen
  (eraikuntza, jarduera, lehenengo erabilera, okupazio, etab.) beharra duten
   eraikin publiko zein pribatuen proiektuen kasuan, hiru adibide argi hauek
                               ematen direlarik:
•
Eraikuntza berriko lanak(garrantzi gutxi eta teknikoki erraz, solairu
bakarrekoak eta aldi baterako zein epe luzerako bizitegi edo izaera publikorik
ez dutenak salbu)
•
Eite arkitektonikoa aldatzen duten handitze, eraldatze, eraberritze edo
birgaitze lanak(kanpo itxura orokorra, bolumetria, egitura sistema, eraikinaren
erabilera adierazgarriaren aldaketa)
•
Katalogatutako eraikin, elementu edo atalen esku-hartze partzial zein osoko
lanak(ingurumen edo babes historiko-artistikoarekin), arau legal edo hirigintza
dokumentuaren arabera
   Eraikin guzti horiek ere bestesailkapenbat izan dezakete, barnean hartuko
                           dutenjarduerarenarabera:
A Eraikin administratibo, osasun, erlijioso, era guztietako bizitegi, hezkuntza
eta kulturalak
B Eraikin aeronautiko, nekazaritza/abeltzaintza, energia, hidraulikoa, mehatze,
telekomunikazio, lurreko, itsasoko, ibaiko edo aireko garraioa,
basoko,industriala, ontzi-, saneamendu eta higiene ingeniaritza, edo
ingeniaritza lan edo haien ustiapenerako lagungarri direnak
C Aurreko ataletan beren-beregi agertzen ez diren eraikuntzak
        Eraikuntzarenoinarrizko betekizunakbermatzeko zenbaitberme eta
    erantzukizunezartzen ditu Eraikuntzaren Antolamendu Legeak. Oinarrizko
 betekizun horiek Eraikuntzaren Kode Teknikoren eranskin moduan garatzen diren
Oinarrizko Dokumentuen bitartez zehazten dira. Betekizunaren arabera bakoitzak
iraupen ezberdina du eta kalte ordainak eskatzeko2 urteko preskripzio epeadago:
•
Funtzionalitatea(Urte 1):
•Eraikinean aurreikusten diren jarduerak egoki burutzeko neurri eta giro
ezaugarri aproposen erabilera
•Mugikortasun eta komunikazio mugatuko pertsonen irisgarritasuna
•Zerbitzuen irisgarritasuna (telekomunikazio, ikus-entzunezko eta
informaziokoak)
•Postontzien irisgarritasuna
•
Bizigarritasuna(3 urte):
•Higienea, osasuna eta ingurumenaren babesa
•Zarataren aurkako babesa
•Energia aurrezpena eta isolamendu termikoa
•Eraikinaren erabilera gogobetekoa baimentzen duten alderdi funtzionalak
•
Segurtasuna(10 urte):
•Egitura
•Sutea
•Erabilera
     Legearen Bigarren Xedapen Gehigarriaren arabera, eraikuntzako akatsek
 eragindako kalte materialen bermeen derrigortasunari dagokionez, etxebizitza
   erabilera nagusia izango duten eraikinetan ezinbestekoa izango da egitura
akatsen (19.1c art.) aurreko kalte materialen bermea (kalte materialen aseguru
  edo kauzio asegurua). Norbearen erabilerarako familia bakarreko etxebizitza
  sustatu denean ez da beharrezkoa izango. Errege dekretu bitartez, akabera
  (19.1a art.) eta bizigarritasunari (19.1b art.) dagozkien bermean sinatzeko
                           betebeharra ezar liteke.

           [Sorry. Ignored\begin{tikzpicture} ... \end{tikzpicture}]
 Irudia 17: Eraikuntzaren antolakuntzaren printzipio legalak

           [Sorry. Ignored\begin{tikzpicture} ... \end{tikzpicture}]
 Irudia 18: Eraikuntzako eragile eta betekizunak

           [Sorry. Ignored\begin{tikzpicture} ... \end{tikzpicture}]
 Irudia 19: Eskumenak Eraikuntzaren Antolamendu Legearen arabera
  Eskumenak Eraikuntzaren Antolamendu Legearen            Beste araudia
                    arabera
Eraikin 2*Proiektugilea     Obra        Obra     Segurtasun  Kalitate  Hondakinen
                                     Egikaritze
 mota                    Zuzendaria  Zuzendaria   Osasuna    Kontrola  Kudeaketa
  4*A    4*Arkitektoa   4*Arkitektoa 4*Arkitekto Arkitektoa            Arkitektoa
                                        Tek.
                                                 Arkitekto  Arkitektoa Arkitekto
                                                    Tek.                  Tek.
                                                 Ingeniaria Arkitekto  Ingeniaria
                                                               Tek.
                                                 Ingeniari             Ingeniari
                                                    Tek.                  Tek.
  4*B     Arkitektoa     Arkitektoa   Arkitekto  Arkitektoa Arkitektoa Arkitektoa
                                        Tek.
          Ingeniaria     Ingeniaria  Ingeniaria  Arkitekto  Arkitekto  Arkitekto
                                                    Tek.       Tek.       Tek.
        Ingeniari Tek.   Ingeniari    Ingeniari  Ingeniaria Ingeniaria Ingeniaria
                            Tek.        Tek.
                                                 Ingeniari  Ingeniari  Ingeniari
                                                    Tek.       Tek.       Tek.
  4*C     Arkitektoa     Arkitektoa  Arkitektoa  Arkitektoa Arkitektoa Arkitektoa
        Arkitekto Tek.   Arkitekto    Arkitekto  Arkitekto  Arkitekto  Arkitekto
                            Tek.        Tek.        Tek.       Tek.       Tek.
          Ingeniaria     Ingeniaria  Ingeniaria  Ingeniaria Ingeniaria Ingeniaria
        Ingeniari Tek.   Ingeniari    Ingeniari  Ingeniari  Ingeniari  Ingeniari
                            Tek.        Tek.        Tek.       Tek.       Tek.
 Taula 2: Eskumen Taula
           [Sorry. Ignored\begin{tikzpicture} ... \end{tikzpicture}]


       Eraikuntza alorrean beraz, hainbatoinarrizko arauaurki daitezke:
•Eraikuntzaren Antolamendu Legea (
Ley_38/1999_de_5_de_noviembre_de_Ordenación_de_la_Edificación_(L_O_E_))
•Eraikuntzaren Kode Teknikoa (
Código_Técnico_de_la_Edificación_(C.T.E.)_aprobado_según_R.D._314/2006,_de_17
de_marzo_+_Modificaciones_del_Real_Decreto_410/2010,_de_31_de_marzo)
•Eraikuntzaren Kode Teknikoaren oinarrizko betekizunak bermatzeko Oinarrizko
Dokumentuak:
•
Energia_Aurrezpena_(DB_HE)
•
Osasungarritasuna_(DB_HS)
•
Egitura_Segurtasuna_(DB_SE)
•
Eraikuntzaren_gaineko_Akzioak_(DB_SE-AE)
•
Zimenduak_(DB_SE-C)
•
Altzairua_(DB_SE-A)
•
Fabrika_(DB_SE-F)
•
Zura_(DB_SE-M)
•
Sute_Aurreko_Segurtasuna_(DB_SI)
•
Erabilgarritasun_eta_Irisgarritasun_Segurtasuna_(DB_SUA)
•
Zarataren_Aurkako_Babesa_(DB_HR)
•Egitura-Hormigoiaren Instrukzioa (EHE-08)
•Egitura-Altziaruaren Instrukzioa (EAE-11) (
Instrucción_de_acero_estructural_(EAE)_(R.D._751/2011,_de_27_de_mayo))
•Arau sismoresistenteak (NCSE-02) (
Norma_de_Construcción_Sismorresistente:_Parte_general_y_edificación_(NCSE-02))
•Industria establezimenduetan suteen aurkako segurtasun araudia (
Reglamento_de_seguridad_contra_incendios_en_los_establecimientos_industriales)
•Eraikinen Instalazio Termikoen Arautegia (RITE) (
Reglamento_de_instalaciones_térmicas_en_edificios_(R.I.T.E.))
•
Eraikuntza_lanetako_osasun_eta_segurtasun_araudia
•
Eraikuntza_eta_eraisketa_lanetako_hondakinen_kudeaketa_araudia
•etab.
Eraikuntzaren Kode Teknikoan sakonduz,I. Eranskinean eraikuntza proiektuek izan
beharreko edukiak zehazten dira. Administrazio eskudunek eskakizun gehiago ezar
ditzakete. Oinarrizko proiektuak gutxienez, * ikurrarekin adierazitakoak garatu
                                  behar ditu.
•MEMORIA
  Izaera informatiboa duen dokumentua da, baina balio handikoa, eraikuntzaren
   justifikazio guztiak azaltzen baititu. Proiektua osotasunean aztertu eta
  justifikatzeko bezainbeste eranskin ditu. Proiektua zertan datzan eta bere
 edukia azaltzen duen dokumentua da. Egin beharreko guztiaren deskribapen atal
 batez (Proiektuaren faktore ekonomiko, sozial, administratibo eta estetikoei
 dagokienez) eta hartu diren ebazpideen justifikazio atalaz (alderdi ekonomiko
                  eta teknikoen arabera) osatzen da memoria.
   Memorian izango diren hainbat eranskinen artean, kalkuluak, eraikuntzaren
plangintza, programazio eta kontrola, azterketa geologiko-geoteknikoa eta abar
                                aurkitzen dira.
•Memoria deskribatzailea
•Eragileak *
•Aldez aurreko informazioa *
•Proiektuaren deskribapena *
•Eraikinaren ezaugarriak *
•Eraikitze memoria
•Eraikinaren euskarria *
•Egitura sistema (zimenduak, euste egitura eta egitura horizontala)
•Inguratzaile sistema
•Banaketa sistema
•Akabera sistema
•Girotze eta instalakuntza sistema
•Hornikuntza
•EKT-aren betetzea
•Egitura segurtasuna
•Sute aurreko segurtasuna
•Erabilera segurtasuna
•Osasungarritasuna
•Zarataren aurkako babesa
•Energia Aurrezpena
•Memoriaren eranskinak
•Informazio geoteknikoa
•Egituraren kalkulua
•Sute aurkako babesa
•Eraikinaren instalakuntzak
•Energia eraginkortasuna
•Ingurumen inpaktu azterketa
•Kalitate kontrol plana
•Osasun eta segurtasun azterketa, edo oinarrizko azterketa, kasuan kasuko
       + Eraikuntza eta eraisketa lanen hondakin kudeaketaren azterketa
•PLANOAK
 Jabetza eta eraikitzailearen arteko dokumentu loteslea, beraz ezinbestekoa da
  planoak osatuak eta nahikoak izatea eraikitze lanak burutzeko, zalantza edo
    anbiguotasunik gabe haren interpretazioan. Multzoaren ikusizko ulermena
  lortzeko beharrezko diren marrazki, eskema, irudi eta perspektibek osatuko
                                     dute.
 Eraikuntza lanetako obra unitate guztiak egikaritzeko behar bezainbeste plano
izango dira. Planoak dira obran erabiltzen den tresna bakarra egikaritze maila
   guztietan, beraz nahitaezkoa da haien sortze eta egitea argia eta zehatza
         izatea, beharrezko xehetasun guztiekin eta eskalan marraztuz.
•Posizio planoa *
•Kokaleku planoa *
•Urbanizazio planoa *
•Oinplano orokorrak *
•Estalki planoak *
•Altxaera eta ebakidurak *
•Egitura planoak
•Instalakuntza planoak
•Eraikitze definizio planoak
•Memoria grafikoak
•BALDINTZA AGIRIA
Jabetza eta eraikitzailearen arteko erlazioei dagokienez dokumentu loteslea da.
    Egikaritze lana eta martxan jartzea arautuko dituzten alderdi legal eta
   teknikoen baldintzak biltzen ditu. Obra guztiaren deskribapena egiten da,
eraiki beharreko obra unitate kopurua aipatuz eta makineria eta ekipo nagusiak
zerrendatuz. Eraikuntza egikaritzeko aplikagarriak diren plano guztien zerrenda
 agertu behar du eta material eta egikaritze lanetarako zehaztapen edo arauak
      azaltzen dira. Obraren garapena arautuko dituzten izaera legal eta
  administratiboko baldintzak zerrendatzen dira: Kontuan izan diren akzioak,
  baldintza termiko eta akustikoak, sute aurreko babes araua betetzea, etab.
   Material, makineria eta ekipoek bete beharreko baldintzak zehazten dira,
    material, sistema edo ekipoak bete beharreko betekizun guztiak azalduko
direlarik. Normalizazio ofiziala dagoen kasuetan, hauen aipamena egin behar da.
   Egikaritze lanak bete beharreko baldintzak azalduko dira, egikaritze eta
   muntaia lana egiteko erari dagokionez. Dauden arau ofizial eta baldintza
agiriak erabiliko dira hemen ere. Egikaritu diren lanak neurtu, zenbatetsi eta
  ordaintzeko erari dagokionez aginduak ezarriko dira. Administrazioarentzako
  proiektuetan, agiri hauek ez dute izaera ekonomiko edo juridiko klausularik
izango, Administrazioak berak eransten duen administrazio-oinarri partikularren
                          pleguan agertuko direlarik.
•Baldintza administratiboen agiria
•Xedapen orokorrak
•Eskumenezko xedapenak
•Xedapen ekonomikoak
•Baldintza tekniko partikularren agiria
•Materialei dagozkien aginduak
•Egikaritzeari dagozkion aginduak
•Amaitutako obraren egiaztapenari dagozkion aginduak
•NEURKETAK ETA AURREKONTUA
 Izaera informatiboa duen dokumentua da egin beharreko lanak kuantifikatu eta
  industria instalakuntzaren eraikuntza eta ekipamendu osoaren kostua ezagutu
     asmoz. Kostuaren aurreikuspen hau ahalik eta zehatzena izan behar du.
Horretarako, Neurketen dokumentua idazten da Proiektuan diren elementu edo obra
              unitate bakoitzaren neurria zehazki kuantifikatuz.
  Neurketetan agertzen den partida bakoitzari Unitate Prezioa egokitzen zaio,
 bere kostu ekonomikoa ebaluatuz. Beraz, eraikuntza burutzeko beharrezko diren
 obra unitate edota ekipo edo makineriaren unitate prezio guztiak ezarri behar
dira. Horretarako, zenbait oinarrizko material daudela izan behar da kontutan
 (area, legarra, ura, zementua, burdina, zura, etab.), haien balorazioa Prezio
                          Sinpleak deritzona delarik.
 Bestalde, obran zenbait obra-elementu egikaritzeko baliagarri diren material
   konposatuak erabiltzen dira. Adreiluzko fabrika egiteko erabiltzen diren
morteroen kasua da adibidez. Hauen balioari Prezio Osagarri deritze. Normalean,
    obra unitateak material edo obra-elementuez osatzen dira. Horrela bada,
   adreiluzko horma egiteko, adreilu unitate kopuru zehatza, zementu mortero
   kantitatea eta igeltsero ofizial eta peoiaren eskulan denbora beharko da.
  Multzoaren ebaluazio ekonomikoa osagai bakoitzaren errendimendu eta unitate
  prezio edo prezio sinpleak erabiliz, Prezio Banatuak deritzona osatzen du.
   Unitate ebaluazio ekonomiko honetatik abiatuz, Aurrekontu Partzialak lor
    daitezke, obra osatzen duten partida homogeneoei dagozkienak direlarik.
Azkenik, Aurrekontu Osoa lortzen da, aurrekontu partzialak eta eraikitzailearen
             Industria Etekina eta Gastu Orokorren atalak gehituz.
Aurrekontu partzialen baturak, obraren Egikaritze Zuzena deritzona osatzen du.
Gastu orokorrak (enpresaren gastu orokorrak, finantza gastuak, karga fiskalak
   (BEZ-a kanpo), lan eta kontratuko betebeharretatik eratortzen diren beste
  batzuen kostuan eragina duten eta legalki ezarriak izan diren Administrazio
 tasak) eta industria etekina, egikaritze zuzenaren ehuneko zehatza aplikatuz
  lortzen dira. Orokorrean, administrazioak egikaritze zuzenaren %13 eta %17
 bitartean ezartzen du gastu orokor moduan, Sail bakoitzaren arabera, eta %6a
industria irabazi gisa. Batzuetan gastu orokor eta industria etekina kontzeptu
bakarrean biltzen dira (Industria Etekina), Egikaritze Zuzenaren %15a onartzen
                                   delarik.
Aurrekontu Osoaren gainean, dagokion BEZa aplikatuko da, unean indarrean dagoen
  tasaren arabera. Atal guzti hauen batura osoari Kontrata bidezko Egikaritze
                             Aurrekontua deritzo.
  Eraikuntza lanetan ager daitezkeen prezio sinple guztiak agertu behar dira
 dokumentuan. Hala ere, egikaritzeak dirauen bitartean, baloraziorik ez duten
    partida berriak ager litezke. Hori dela eta, dauden antzeko partidekin
   parekatzen dira edo prezio berriak eratzen dira obran parte hartzen duten
 teknikari eta Kontratistaren artean. Prezio berri hauek Prezio Kontraesankor
                              izena hartzen dute.
•Gutxi gorabeherako aurrekontua *
•Aurrekontu zehaztua
  Arestian aipatu direnen artean,Osasun eta Segurtasun Azterketaagertzen da.
  Urriaren 24ko 1627/1997 Errege Dekretuak eraikuntza lanetan izan beharreko
 gutxieneko segurtasun eta osasun bitartekoak ezartzen ditu. Egikaritze faseko
  arrisku eta hartu beharreko neurriak azalduko dira bertan, memoria, plano,
baldintza agiri eta neurketa eta aurrekontua dituelarik. Sustatzailea behartua
  dago Proiektuaren idazketa fasean, segurtasun eta osasun azterketa lantzera
                        hurrengo baldintzak betez gero:


•Proiektuan azaltzen den kontratu bidezko egikaritze aurrekontua, 450.760,00
eurokoa edo handiagoa izatea.
•Lanen iraupena 30 egun baino gehiagokoa izatea, noizbait aldi berean 20
langile baino gehiago erabiltzen badira.
•Eskulanaren bolumena, obrako langile guztien lan orduen batura izanik, 500
egun baino gehiagokoa bada.
•Tunel, meazulo, lurrazpiko tutueria edo urtegien lanak badira.
  Aurreko kasuen barruan ez dauden proiektuetan, sustatzaileak segurtasun eta
 osasun oinarrizko azterketa lantzera behartua izango da proiektuaren idazketa
 fasean. Osasun eta segurtasun memoria eta baldintza agiriaz osatzen da, nahiz
       eta planoak eta balioeste ekonomikoa gehitzea gomendagarria den.


**** 1.3 EZARPENA ****


 Lan gune eta ekipoen (instalakuntza, makina etab.) kokapen eta antolamendua,
  industria planta guztien proiektuan saihestu ezineko kontua da. Ekipamendu-
 ondasun, makineria edo instalakuntzak industri eraikin baten barruan kokatze
                    hutsa, antolamendu arazoa bihurtzen da.
  Industria planta batenezarpenaedo layout-a, jarduera bat aurrera eramateko
    beharrezko diren elementu nagusi zein osagarrien oinplano eta altxaeran
 kokatzea da. Oinplanoko antolamenduak industria elementuen antolaketa fisiko
    prozesua dakar. Antolaketa honek, materiala mugitzeko, biltegiratzeko,
zeharkako langile eta jarduera eta zerbitzu guztien beharrezko espazioak barne
                                 hartzen ditu.
                Ezarpenaren oinarrizkohelburuakhurrengoak dira:
Ekipoen inbertsioa murriztea
Ekoizpen denbora osoa murriztea
Espazioa (dagoena edo proiektukoa) erarik eraginkorrenean erabiltzea
Langileen segurtasun, gogobetetze eta erosotasunerako baliabideak ezartzea
Mantenu kostua gutxitzea
Mantenu ekipo moten aniztasuna murriztea
Ezarpen eta haren operazioaren malgutasuna mantentzea
Antolamenduan eragiten duten faktore guztien baterako integrazioa
Gutxieneko distantzien araberako materialaren mugimendua
Ezarpen on batenabantailakfabrikazio kostuen murrizketa eragiten dute, hurrengo
                           alderdien emaitza bezala:
•Osasunarentzako arriskuen murrizketa eta langileen segurtasuna handitzea.
Egoera asko aipa litezke, adibidez, erabat babestua dauden labeen albotik
igarotzea, fabrikazioan dagoen material biltegiratze ezegonkorrak ekiditea, lan
guneak isolatzea sute arrisku handiko guneetan, etab.
•Langileen adore eta gogobetetzea areagotzea. Langilea eroso sentitu behar da
bere lanpostuan, antolamendua, argiztapen eta aireztapen egokiak, ibilbide
luzeak eta abar bezalako alderdiak zaindu behar direlarik.
•Produktibitatearen gehikuntza. Orokorrean zenbat eta antolamendu ezin hobea,
produktibitatea gero eta handiagoa izango da; hau da, ekoizpen handiagoa kostu
berdin edo txikiagoarekin, langile-ordu gutxiago eta makineria orduen
murrizketa.
•Ekoizpenaren atzerapenen gutxitzea. Lantegi batean, denbora berdina, edo haren
multiploak, behar duten operazioak antolatuz, prozesuan dagoen materiala
gelditu behar izatea ekidin daiteke ia.
•Azalera okupatuaren aurrezpena. Alferrikako pasabide, geldi dagoen materiala,
makinen arteko gehiegizko distantzia, energia hartuneen kokapen ezegokia edo
stock-aren sakabanatzeak, lurzoru espazio gehigarri handia kontsumitzen dute,
planta baten antolamendu egokiak txikiagotu beharko lukeelarik.
•Material erabileraren murrizketa. Denbora eta diru asko aurrez daiteke,
zorrotza izanik erabiltzen den material kantitatearekin.
•Makineria, eskulan edo/eta zerbitzuen erabilera hobea. Kostu kontua da, beti
saiatuko baita makineria eta industrian lan egiten duen langileriaren
errendimendua ahalik eta handiena izatea, ekoizpen kostua gutxienekoa izan
dadin, produktuaren kalitateak mugatzen duen neurrian.
•Prozesuan dagoen materialaren murrizketa. Ekoizpen Kontrolaren arazoa izanda
ere, antolamendu egokia laguntza handikoa izan daiteke. Harekin, ahal den
neurrian, materiala mugimendu etengabean mantenduko da, operazio batetik
hurrengora zuzenean. Bideragarritasun Txostenak zehazten dituen ekoizpen maila
lortzeko, lehengai eta produktu erdi-bukatu beharrezkoak era zorrotzean
erabiliko dira.
•Fabrikazio denbora gutxitzea. Distantziak laburtuz eta beharrezko ez diren
biltegiratzeak eta itxaronaldiak murriztuz, materialak plantan zehar mugitzeko
behar duen denbora gutxituko da.
•Administrazio eta, orokorrean, zeharkako lanaren murrizketa. Materiala, gutxi
gora-behera, era automatikoan mugiarazten duen plantaren antolamendua egin
daitekeenean, ekoizpen hasiera eta programazio lanak, neurri handi batean
murriztu daitezke.
•Ikuskapen hobe eta errazagoa lortzea. Kalitatezko gainbegiratze eta haren
erraztasunean eragin dezake nabarmenki antolamenduak. Lanpostuak sekuentzia
zuzenean antolatuak badaude, adibidez, ikuskatzaileek garatzen den lana
errazago kontrola dezakete, nahiz eta lan guneak nahastuak egon eta antolamendu
irregularrean izan.
•Pilaketa eta nahasketa gutxitzea. Materialaren atzerapen, mugimendu edo
beharrik gabeko erabilera eta garraio zirkuituen elkarguneak, nahasketa
sorrarazi eta lan guneetan pilaketak eragiten dituzten faktoreak dira.
Plantaren antolamendu on batek, beharrezko operazio guztiak espazio egokiaz
hornitzen ditu, produktura moldatzen den ekoizpen metodoaren ezarpena
baimenduz.
•Baldintza aldaketetara moldatzeko erraztasun handiagoa. Plantaren antolamendu
egokiak, etorkizuneko handitzeetarako espazioak kontutan izan behar ditu eta
baita merkatu, produktu eta abarren aldaketetara erraz moldatzeko era.
 Honen arabera, argi dagoezarpen azterketaezinbesteko betekizuna dela hurrengo
                          alderdien abiapuntu bezala:
•Planta berri baten Proiektua. Multzo integratua bezala lan egin dezaten,
ekoizpen baliabide eta instalakuntzak antolatzean datza. Hautatzen den
antolamenduak, eraikin berrien diseinua baldintzatuko du eta instalakuntza,
langile, ekoizpenerako material eta abarren sarrera eta irteeren kokapena.
Antolamendu mota hau aditu talde batek egiten duen lana da orokorrean, enpresak
                  ekoizpen mota berri bat hasi nahi duenean.
•Planta berri batera hedatze edo/eta lekualdatzea. Egoera honetan, aurretiaz
dauden eraikin eta instalakuntzek, ezarpenaren diseinuan ingeniariaren lana
mugatzen dute. Zehaztuta dauden produktu, fabrikazioa aurrera eramateko
beharrezko elementu eta egituraketa bateko langileak, eraikita dagoen beste
planta ezberdin batera egokitu behar dira,
•Ezarpen baten berrantolaketa, errendimendua hobetzeko. Ingeniariak lortu behar
du, bere ezarpen edo antolamenduak multzo integratua osatzea, baina kasu
honetan ere, eraikinaren ezaugarriek mugatuko dute, neurri, forma eta
instalakuntzen ondorioz. Dauden elementu gehienak berrerabiltzean datza kontua,
ekoizpen metodo eta plan berriekin era bateragarrian. Diseinu edo produktu
modeloen aldaketak dakarren ohiko egoera da, ekoizpen ekipoen berritzearen
ondorioz gertatzen dena.
•Ezarpen baten egokitzea. Egoera hau operazio baldintzak aldatzen direnean
suertatzen da, hurrengo arrazoiak direla medio:


•Produktu edo zenbait piezen diseinu aldaketak.
•Produktu berrien agerpena.
•Salmentek, merkatu azterketan aurreikusia gainditzen dute edo, orokorrean,
eskariaren aldaketak.
•Produktu osagarri, baina antzeko, baten fabrikazioari ekiten zaio.
•Ekipo edo metodo hobea aurkitzen da (ekipo, makineria edo jarduera
zaharkituak).
•Kostuak murriztearen beharra.
     Arrazoi hauetako edozeinek lan-gune, langile eta ekipoen ezarpenaren
  antolaketan doiketa dakar. Dagoen antolaketan zenbait hobekuntza egitea da
   arazoaren irtenbiderik ekonomikoena, multzoaren ezarpena aldatu gabe eta
            instalakuntzen egokitze edo etenaldi gutxien eraginez.
  Laburbilduz, ezarpen azterketak espazioaren antolamendua bilatzen du, oreka
      ekonomiko ezin hobea lortzeko hainbat alderdiren artean: segurtasun
eskakizunak, ingurumenaren babesa, eraiketa, mantentzea, operazioa, etorkizunek
            handitzeetarako espazioa eta prozesuaren beharrizanak.
   Ezarpen azterketa honek, bi jarduketa maila ditu: lehenengoa lurraldeari
dagokio eta industriguneen kokapen eta diseinua du helburu, Industri Hirigintza
barruan aztertzen delarik. Bigarrena, industria partzelan egiten da, industria
 plantaren ezarpen egokiena lortzeko, Industri Arkitekturan garatzen delarik.
 Hala ere, lekua planifikatu egin behar dugu, industria plantaren diseinuaren
                          aldez aurreko pausu bezala.
Hori lortzeko, fabrikazio gune (prozesua) eta zerbitzu osagarri (fabrikaziorako
 zerbitzu orokorrak eta langileentzako zerbitzuak) guztien hasierako ezarpena
                                  behar dugu.
 Ezarpenaren azterketak ez du industria plantaren eraikin edo gune bakoitzaren
 diseinu edo proiektu zehatzik behar. Nahikoa da gutxi gora beherako neurriak
  eta funtsezko erlazioak ezagutzea, oinarrizko ezarpena osatzeko, amaierako
                        proiektuan molda daitekeelarik.
 Irudia 20: National Ignition Facility (Livermore, California)

           [Sorry. Ignored\begin{tikzpicture} ... \end{tikzpicture}]
 Irudia 21: Ezarpen faseak

           [Sorry. Ignored\begin{tikzpicture} ... \end{tikzpicture}]
 Irudia 22: Ekoizpen baliabideak
     Helburu hauek, antolamenduaren oinarrizkoprintzipioakeratzen dituzte:
•Taldearen integrazio printzipioa: Antolamendu onena langileak, materialak,
makineria, jarduera osagarriak eta beste edozein faktore integratzen dituena
izango da, alderdi guztien arteko konpromiso hoberena lortuz.
  Plantaren antolamendua, makineria eta instalakuntzak operazio-unitate handi
batean integratzea da, planta makina bakar bat bihurtzen delarik. Antolamenduak
 egokia izan behar du langile zuzen eta zeharkakoentzako (mantentzea, ekoizpen
                         kontrola, ikuskariak, etab.).
•Ibilitako gutxieneko distantziaren printzipioa: Baldintza berdinetan, hobea da
operazioen artean materialak ibili beharreko distantzia laburrena izatea
baimentzen duen antolamendua.
     Materiala tokiz aldatzerakoan aurrezpena bilatuko da, ibili beharreko
distantzia laburtuz. Honek esan nahi du, jarraian doazen operazioak alboz-albo
kokatu behar direla. Haien arteko garraioa kendu egingo da, bakoitzak materiala
                  utzi baitu hurrengoak hartzen duen tokian.
  Desplazamendua makineria edo langilearena izan daiteke. Ibilbide laburrena
     dakarren ezarpena hobea izango da, horrek ez baitio baliorik gehitzen
                                 produktuari.
•Material-fluxu edo zirkulazioaren printzipioa: Baldintza berdinetan, hobea da
lan guneak, prozesu edo operazio bakoitza materialak eraldatu, tratatu edo
muntatzen diren sekuentzia edo ordena berdinean izan daitezen, antolatzen
dituen antolamendua.
   Printzipio hau ibilitako gutxieneko distantziaren osagarria da. Materiala
etengabe mugitu behar da operazio batetik hurrengora, bukaeraraino, atzerapauso
zein zeharkako mugimenduak ekidinez, pilaketa txikiena lortuz. Honek ez du esan
 nahi materiala beti lerro zuzenean mugitu behar denik, kasu batzuetan, sigi-
               sagan edo biribilean doana izan daiteke egokiena.
 Zirkulazioaren kontzeptua, amaierarantz doan etengabeko mugimenduaren ideian
oinarritzen da, pilaketa, etenaldi edo interferentzia gutxienekin, norabidearen
                              ideiaren gainetik.
•Espazio kubikoaren printzipioa: Erabilgarri dagoen espazio guztia (bai
bertikalean zein horizontalean) era eraginkorrean erabiliz lortzen da ekonomia.
Langile, material, makineria eta zerbitzu osagarriek betetzen duten espazioaren
  antolaketa da ezarpena. Langile, material edo makineriaren mugimendua hiru
norabideetan egin daiteke; honen arabera, buruen gaineko edo lurrazpiko espazio
  libreak erabili behar dira. Zenbait maila edo solairu erabiltzearen aukera
    aurreikusi behar da ezarpena egiterakoan, nahiz eta, oraingoz, solairu
                    bakarrean garatzeko joera izan nagusi.
•Segurtasun eta gogobetetzearen printzipioa: Baldintza berdinetan,
eraginkorragoa izango da langile, material eta makineriarentzako lana seguru
eta betea egiten duen antolamendua.
   Langilearen gogobetetzea alderdi garrantzitsua da. Aditu batzuen aburuz,
helburu bakarra da, lor dadin lanak gogobetetzea eta automatikoki beste hainbat
onura lortuko dira, adieraztean. Segurtasuna nahitaezkoa da. Antolamendua ezin
daiteke inoiz eraginkorra izan, langileak arrisku edo istripuen azpian jartzen
                                    baditu.
•Malgutasunaren printzipioa Baldintza berdinetan, eraginkorragoa izango da
kostu edo eragozpen gutxiagorekin doitu edo berrantolatu daitekeen
antolamendua.
   Helburu hau gero eta garrantzitsuagoa bilakatzen dabil egunetik egunera.
  Komunikazio, garraio, zientzia eta arlo abarretan egiten diren aurkikuntzak
 arinago garatzen diren heinean, industriak haien abiadura jarraitzea eskatzen
      dute. Horrek aldaketa sarri dakartza, bai produktu, prozesu, ekipo,
                   ekoizpenaren diseinuan edo entrega-epean.
   Sekuentziazehatza jarraitzen duten operazio unitario multzoa daprozesua,
  lehengai batzuetatik produktu amaituetara helduz, zenbait eraldaketa fisiko
                       edo/eta kimiko zehatzen bitartez.
Materia baten egiten den eraldaketa bakar edo anizkoitza daoperazio unitarioa,
                         hura eraldatzeko asmoarekin.

           [Sorry. Ignored\begin{tikzpicture} ... \end{tikzpicture}]
 Irudia 23: Industria prozesuaren organigrama
 Edozein industria prozesutan kontutan izan beharrekoezaugarrigarrantzitsuenak
                                honakoak dira:
•Orokorrean, operazio unitarioak ez daude fabrikatu beharreko produktu
kantitateari lotuak.
•Operazioen sekuentziak ere ez du zerikusirik fabrikatu beharreko produktu
kantitatearekin.
•Operazio unitarioak egiteko beharrezko diren (giza- eta material-) baliabideak
eta baita, egiteko era ere, produktu kantitatearen menpeko dira.
•Operazio unitario horiek egiteko zerbitzu osagarriak, produktu kantitatearen
menpeko dira ere, baina ez beti proportzionalki.
•Prozesu jakin batean, material-baliabide ezagunen arabera, beti dago operazio
unitario bakoitzeko gutxieneko kostua dakarren produktu kantitatea; honek ez du
esan nahi, kantitate honek beste operazioentzako gutxieneko kostua dakarrenik.
•Prozesu jakin batean, beti dago gutxieneko kostua dakarren produktu
kantitatea. Gutxieneko kostu hau ez dator bat egoera guztietan, batetik bestera
(denboran eta espazioan) kostu ezberdinak dituzten bost faktore nagusik hartzen
baitute parte: ekipoak, zerbitzu osagarriak (energia), giza-baliabideak,
lehengaiak eta baliabide ekonomiko eta finantzarioak.
   Lortu diren datuen arabera, jarduera nagusi eta bigarren mailakoen arteko
  erlazioak irudikatzen dituen eskeman marraztu daiteke, industria plantaren
diseinua ezartzeko beharrezko izango den ekoizpen prozesuarenorganigramaosatuz.
   Organigrama funtsean, fabrikazio prozesuaren eskema da, beharrezko dituen
operazioak ezartzen direlarik eta egikaritze ordena edo sekuentzia adierazteaz
        gain, aldi berean, haien arteko erlazioak ere markatzen duena.
Hainbat aldiz esan bezala, industria plantan denak ekoizpen prozesua du ardatz.
     Industria plantaren ezarpen orokorra behin aztertua dagoela, ekoizpen
prozesuaren layout-aren berezko alderdiak azpimarratu behar dira. Era honetan,
ekoizpen sistemaren ezarpenari lotzen zaizkion alderdiei aurre egin behar zaie,
          ekoizpen baliabide zuzen eta baliabide osagarrien arabera.
Ekoizpen sistemaren elementuek, ezaugarritzat haien funtzionamendurako espazio
 eta harreman eskakizunak dituzten jarduerak eratzen dituzte. Jardueren arteko
    elkarrekintzak mugimendua erregulatzen du, produktuari balio erantsirik
  gehitzen ez diolarik; hala ere, haren faltak ekoizpena eteten du. Industria
plantan mugimendua sorten duen elementua mantenu sistema da, ekoizpen sistemari
                           estuki lotu egiten dena.
Antolamenduak, hainbat alderdiren artean, ekipo zuzena ezartzea, metodo zuzenaz
  koordinatzea, leku egokian kokatzea, produktu unitatea era eraginkorrenean
 prozesatzeko, distantzia laburrenaren arabera eta denbora laburrenean egitea
                                 eskatzen du.
Ekoizpenaren baliabide zuzenak, langile, ekipo-ondasunak eta materialek osatua,
 prozesuaren, operazio motaren eta produktuaren egitura eta izaeraren arabera
 antolatu eta kokatzen dira. Bata edo bestearenaukeraketa, hurrengo alderdien
                              funtzio izango da:
•Prozesua eta fabrikazio teknologia.
•Mugimendua.
•Operazio mota.
•Produktuen izaera.
•Ekoizpen bolumena.
   Ekoizpen baliabide zuzenen lehen mailakoantolamendu motakhurrengoak dira:
•Antolamendua posizio finkoan
Antolamendua posizio finkoan egiten denean, materiala ez da mugitzen. Ekoizpen
prozesua aurrera eramateko behar diren ekoizpen baliabide guztiak, zuzenak zein
osagarriak, materialak duen kokapenera hurbiltzen dira. Antolamendu mota honen
                    ezaugarri gisa, honakoak aipa daitezke:


•Eraldaketa edo tratamendu operazioek eskuko tresna edo makina sinpleak
bakarrik behar dituzte.
•Pieza bakarra edo artikulu bateko pieza oso gutxi fabrikatzen dira, normalean
tamaina handikoa eta garraiatzeko zaila.
•Material handienaren garraio kostua oso handia da.
•Eskulanaren eraginkortasuna, langileen trebakuntzan oinarritzen da. Era
honetan eskulan gaitua behar da. Produktuaren kalitatea bermatu nahi denean,
erantzukizun langileei ematen zaie.
 Ondorioz, pieza bakarra edo gutxi fabrikatu behar direnean, makineria tresna
  gutxiz osatzen denean eta langilea oso trebatua denean bakarrik izaten dira
                        posizio finkoko antolamenduak.
 Irudia 24: Posizio finkoa

           [Sorry. Ignored\begin{tikzpicture} ... \end{tikzpicture}]
 Irudia 25: Posizio finko diagrama
•Prozesu, funtzio edo sekzioen araberako edo desplazamendu geldoaren
antolamendua
   Sekzioen araberako antolamenduren kasuan, prozesu edo prozesu mota bateko
operazioak gune, sekzio edo sail berdinean taldekatzen dira. Antzeko operazioak
 eta ekipoak egiten duten prozesu edo funtzio osoaren arabera elkartzen dira.
        Sekzioen araberako antolamenduren ezaugarriak hurrengoak dira:


•Makineria garestia eta mugitzen zaila da edo tratamendu berezia eskatzen du.
•Hainbat produktu fabrikatzen dira.
•Aldakuntza handia dago operazio ezberdinek behar dituzten denboren artean,
ezinezkoa delarik fabrikaziorako prozesu sekuentzial orekatua lortzea.
•Produktuen eskaria aldizkakoa edo txikia da.
•Ohikoa da makina berdina operazio bi edo gehiagorako erabiltzea.
•Ikuskapen puntu asko behar dira operazio sekuentzian zehar.
•Prozesuan material gehiago izaten da.

           [Sorry. Ignored\begin{tikzpicture} ... \end{tikzpicture}]
 Irudia 26: Sekzio diagrama
 Irudia 27: Sekzio antolamendua
•Kate, serie edo lerro, produktuen araberako edo desplazamendu arinaren
antolamendua
 Kate antolamenduri dagokionez, produktu edo produktu mota bakoitza, materiala
    mugimenduan dagoen elementua delarik egiten da. Makineria eta langileak
    operazio sekuentzia baten arabera antolatzen dira. Mota honen ezaugarri
                           nagusiak, honakoak dira:


•Fabrikatu beharreko pieza edo produktu kopuru handia dago, denboraldi
luzerako.
•Produktuaren diseinua normalizatua dago gutxi gorabehera.
•Produktuaren eskaria dezente egonkorra da eta langile eta materialaren
zirkulazio jarraitasunaren arteko oreka, zailtasun handirik gabe lor daiteke,
operazioek iraupen bera duten heinean.
•Materiala operazioren batean gelditzen bada katea eten egiten dela da
eragozpena handiena.
 Irudia 28: Katea

           [Sorry. Ignored\begin{tikzpicture} ... \end{tikzpicture}]
 Irudia 29: Kate diagrama
•Fabrikazio sistema malguen antolamendua (FMS)
   Gaur egun, arrakasta bermearekin konpetentzia eta produktibitateari aurre
  egiteko, malgutasunez epe egoki eta kostu baxuak lortzeko ekoizpen sistemak
  sustatzen dira. Hori da lantalde teknologiaren ikuspuntua. Horren arabera,
     industria planta nolabaiteko mendekotasunik gabe funtziona dezaketen
         unitateetan zatikatzen da, fabrikazio malguko zelulak osatuz.
 Irudia 30: FMS
  Industri operazio sinpleenak posizio finkoko antolamendurekin hasten dira.
      Ekoizpen bolumena handituz doan heinean, operazioak banatu eta lana
       zatikatzeari ekiten zaio. Operazioen zatikatze honek langilearen
        espezializazioa eta makineriaren mugimendu geldiketa dakartza.
 Era honetan, garrantzi ertaineko ekoizpen prozesuen elaborazio edo tratamendu
  operazioetan, materiala mugitzearen hautua egiten da. Produktu, aldaera edo
   produktu tamaina ezberdinekin lan eginez gero gainera, makineria motaren
arabera taldekatzen da. Piezak libre dagoen edozein makinari esleitzen zaizkio
   eta langileak makina bat edo bestera egoki daitezke. Era honetan sekzioen
araberako antolamendua ezartzen da, Era berean, operazio denboran ezberdintasun
 handiak dauden kasuetan, sorta bidezko elaborazio et tratamenduetan adibidez,
    ohikoa da sorten erabilera ekipoak funtzio edo operazio motaren arabera
                                 multzokatzea.
  Muntaia operazioetan fabrikatu beharreko ekipo-ondasun kantitateak handiak
direnean eta gainera, produktua estandarizatua badago, kate ekoizpenera jotzen
    da, elaborazio edota tratamendu zein muntaiarako. Kasu honetan, lanaren
                     espezializazio handiagoa lortzen da.
    Egoera guztietan, hautatu beharreko antolamendu motaren erabakia hartu
 aurretik, mota bakoitzaren kostuak aztertu beharko dira, kostuen linealtasuna
suposatuz ekoizpen bolumenarekiko. Kate antolamenduk inbertsio handia eskatzen
  du, kostu finkoak handiak direlarik; hala ere, material erabilpen txikiagoa
   eskatzen du eta eskulan gutxi trebatua, operazioko kostu (kostu aldakor)
                             txikiagoak direlarik.
  Aipatu den bezala, posizio finkoko antolamenduk eskulan gaitua behar du eta
   makineria erabilera handia, nahiz eta arina izan, operazio kostua handiak
 dakartzalarik. Hori dela eta, material astun eta handiarekin edo garraiatzeko
   zaila denarekin lan egiten denean bakarrik erabiliko da. Kostuak izugarri
             igotzen dira ekoizpen bolumena handitzen den heinean.
  Fabrikazio sistema malguen kasuan, operazio sekuentzia baten arabera makina
  ezberdinak zeluletan taldekatzen dira. Sistema honek, sekuentzia berdinean
 operazio berdinak behar dituzten pieza multzoak prozesatzea ahalbidetzen du,
 makina ziklo antzekoekin eta mantenu zerbitzu komuna erabiliz. Sekuentzia edo
 pieza bakoitzaren makina zikloak ezberdinak direnean, erdi-zelula izendapena
ematen zaio, biltegiratze espazio gehiago behar delarik eta lan gehiago uneko.
   Antolamendu mota honen abantaila teknologikoei dagokienez, makinak hobeto
erabiltzen dira, eskulan zuzen eta zeharkakoaren murrizketa, fabrikazio denbora
    galduaren murrizketa, prozesuan dauden piezen inbentario txikiagoa eta
                     antolakuntza malgutasun aipa litezke.
 Eraikinaren diseinuan eragina duten abantailen artean, beharrezko espazioaren
    aurrezpen nabarmena, eraikitze ebazpide merkeagoak (luzera txikiagoak),
   antolaketa hobea industria eraikina etorkizuneko handitze edo aldaketetan
 erabiltzeko, eraikinaren mantentze eta zaintze kostu txikiagoak eta plantaren
                     ikus-ordena hobea nabarmentzen dira.


**** 1.4 ERAIKINA ****


 Nahiz eta planta industrial batzuetan eraikinek bigarren mailako izaera izan
 dezakete edo baliteke ere, eraikinik ez izatea, orokorrean beharrezkoa izango
   dira. Kasu hauetan eta era egokienean eraikin industrialak proiektatu eta
    eraikitzeko, planta industrial sistemaren barruan eta haren barneko den
  eraikinak bete beharreko misioari buruzko irizpide argi eta zehatzak ezarri
   beharko dira. Beraz, eraikinak planta industrialaren sistema osatzen duen
   elementuetariko bat izan beharko du derrigor, bestela haren xedea ez luke
   beteko eta alferrikakoak litzateke helburuak lortzeko. Industri eraikinak
    ekoizpenerako baliabide eraginkorra izan behar du, hau modu ekonomikoan
 burutzea baimenduz, sartua dagoen enpresa sistemaren oinarrizko helburuetako
bat. Proiektua eta egikaritzearen plangintza egiteko beharrezko diren hasierako
   datuak, Sarrerak, hainbat izan daitezke: legedia, ingurumen egokitzapena,
   prozesuaren eskakizunak, ingeniaritza kalkuluak, gizarte kontuak, lurra,
  material eskuragarriak, alderdi ekonomikoak, enpresaren eskakizunak, etab.
   Irteerak aldiz, eraikin sistemak, enpresa eta planta industrial sistemen
     barnean dagoelarik, betetzen dituen alderdiak dira: funtzionaltasuna,
 egonkortasuna, erresistentzia, ekonomia, lanerako egokitzapena, etab. Diseinu
  prozesuaren emaitza orokorra eraikinaren forma izango da, ekoizpen prozesu
    aldakorren aurrean malgua izan beharko duena, eraikitze sistema egokiak
  erabilita. Aldi berean, eraikitze arkitektonikoak eskatzen dituen eskakizun
sozial eta ekonomikoak betetzeko estetika egokia izan beharko du formak, planta
  industrialak edo/eta fabrikatutako produktuak eskatzen duten marka irudiaz
                                    beste.
Industri eraikina ekoizpenerako baliabide eta planta industrialaren azpisistema
   gisa hartuz, ekoizpen prozesuaren ondorio izango da oinarrizko diseinua.
 Industri eraikinaforma eta neurriakprozesuaren_ezarpenazondorioztatzen dira,
     sortzen diren egoera, trafiko etazerbitzu_eta_ekoizpenerako_baliabide
        osagarrienkokapena,partzelarenforma etazerbitzu_azpiegiturekiko
kokapenakontutan hartuz. Noski, betekizun hauekalderdi_ekonomikoakosatzen ditu
   bi ikuspuntutik: hasierako kostua alde batetik eta mantentze eta zaintze
                               kostuak bestetik.
Arrazoi ekonomikoek modulazioa erabiltzea bultzatzen dute industri eraikinaren
  neurriak ezartzerakoan. Industria eraikinaren neurriak,luzera (L),zabalera
                            (T)etaaltuera (H)dira.

           [Sorry. Ignored\begin{tikzpicture} ... \end{tikzpicture}]
 Irudia 31: Eraikinaren neurriak
Eraikinaren zeharkako neurria(Tosoa)eta portikoen zabalera edo zeharkako argia
 (T)prozesuaren_funtzioda.Alderdi_ekonomikoekere garrantzi handia hartzen dute
  erabiltzen den eraikitze ebazpidearen arabera, ohiko zabalerak 15-30 metro
     bitartekoak direlarik. Zabalera txikiagoak ekonomikoagoak dira, baina
 prozesuaren ezarpenerako ezegokiagoak malgutasuna murrizten dutelako edozein
                             aldaketaren aurrean.
  Luzetarako neurria(Losoa)eta portikoen arteko banaketa edo luzetarako argia
   (L),prozesuaren,eraikinaren_sarrereneta portikoen artean jarri beharreko
 estalkikopetral_edo_forjatuennerbioen araberakoa izango da. Hemen ere alderdi
ekonomikoa uztartzen da, egitura ekonomikoena eta egitura elementuen deformazio
        eta erresistentzia ahalmenak bateragarri izan behar dutelarik.
  Eraikinaren hegalerainoko altuera librea(H), estalkiaren maldari dagokiona
aintzat hartu gabe,ekoizpen_prozesuarenmenpekoa izango da. Zubi-garabia izanez
    gero, garraiatu beharreko materialaren,zubi-garabiaren(gakoa barne) eta
 araudiak ezartzen duen zubi-garabiaren kontrol sistemaren araberako neurriak
                     ere kontutan hartu beharrekoak dira.
  Ekoizpen generikoen jarduera edukiontzia bezala azalduz industri eraikina,
  haren diseinua burutzeko hainbatforma geometrikodaude, ohikoenak hurrengoak
 izanik. Edozelan ere, partzela barruko ezarpenak etorkizunean izan daitezkeen
  eraikuntzaren handitzeak hartu behar ditu kontutan(malgutasuna), fabrikatu
    beharreko kantitateen edo ekoiztu beharreko produktu moten aldaketaren
                                   ondorioz.
•Industri eraikin
laukizuzenakdira arruntenak sinpletasun, forma eta osaera direla eta. Ekoizpen
baliabideak errenkadan edo ilaran kokatzen dituen kate ekoizpenean gehien
erabilia da. Eraikuntza erraza da portiko lauez osatua, egitura metalikozko
zutabe eta zertxa edo hormigoi aurrefabrikatuzko zutabe eta habez baliatuz.
Partzelaren barruan banaturik edo elkarturik koka daitezke.
•Oin
karratukoindustria eraikinak ez dira egokienak izaten makinak kokatzeko
dakartzan arazoak direla eta, eraikuntza kostu handiagoa ez baitaude egitura
nagusia eta bigarren mailako egitura kokatzeko norabideak zehazturik,
barnealdean traba egiten duten euskarriak jarri beharra sarri, etab.
•Badira beste zenbait aukera laukizuzen itxurako eraikinez baliatuz eta haiek
konbinatuz,
U,HedoLformako industri eraikinak osatzeko. Sarrera bereiziak diseina daitezke,
langile, produktu eta bisitarientzako, gune ezberdinak sortuz. Forma
geometrikoak aurrealdetik ezkutatzen duen azaleran aire zabaleko biltegiratze
eremua koka daiteke. Bolumen bananduak izanik, bakoitzaren garaiera, enpresaren
beharrizanetara molda daiteke. Eraikuntza aldetik, eraikin laukizuzenen
abantaila eta erraztasuna dute.
                             [Eraikin laukiluzea]
           [Sorry. Ignored\begin{tikzpicture} ... \end{tikzpicture}]
                             [L itxurako eraikina]
           [Sorry. Ignored\begin{tikzpicture} ... \end{tikzpicture}]
 Irudia 32: Eraikin formak
  Industria eraikina handitu beharra dagoenean, eraikitako bolumenaren formak
baldintza ugari ezartzen ditu. Handitzeak linealak, azalerakoak edo integralak
ere izan daitezke. Lehenengo kasuan (linealak) handitzeak, ardatz baten arabera
   egiten da, orrazi forma batetik abiatuz edo aurrealde batean gehitzen da
azalera berria. Bigarren sisteman, azalerako handitzea sare, eraztun edo aldez
                     aurreko metaketa batetik abiatzen da.
 Industri eraikin motak aztertzerakoan, era ordenatuan egin nahi izanez gero,
 ikuspuntu formal, ekoizpen ahalmen edo ekoizpen sistema eta honek eraikinean
                    duen ezarpenaren arabera egin daiteke.
                             [Ardatzaren arabera]
           [Sorry. Ignored\begin{tikzpicture} ... \end{tikzpicture}]
[Orrazi batetik abiatuz]
           [Sorry. Ignored\begin{tikzpicture} ... \end{tikzpicture}]
 Irudia 33: Handitze linealak
•
Ikuspuntu formaletik
Orokorrean, industri eraikinaren aukerako motak,solairu bakaredo horizontalean
gauzatzen den eraikina etasolairu anitzedo bertikalean eraikitzen den eraikinak
              dira, tarteko aukera mistoak ere daudelarik noski.
                               [Solairu bakarra]
           [Sorry. Ignored\begin{tikzpicture} ... \end{tikzpicture}]
[Solairu ugari]
           [Sorry. Ignored\begin{tikzpicture} ... \end{tikzpicture}]
 Irudia 34: Solairu kopurua
  Gaur egun, solairu bakarrekoak dira erabilienak, lur azalera gehiago behar
 izaten delarik, baina zirkulazio eta ezarpena era naturalagoan burutzen dira,
                     ekoizpen prozesuari hobeto egokituz.
    Solairu askotako eraikinek erabilera mugatuagoa dute, industri arinean
    oinarrituz, industria astunerako erabiltzeak ekarriko lukeen egituraren
  garestitzea dela eta. Lurra bereziki eskasa edo ekoizpen prozesuak horrela
    eskatuta bakarrik litzateke arrazoizkoa. Kasu hauetan, garraio mozketak
areagotu egiten dira, espazioaren azalera handia igogailu eta karga- edo zinta-
                     jasogailuek bete beharko luketelarik.
     Hurrengo arazoei aurre egin beharko litzaieke planta ugariko eraikina
                               diseinatzerakoan:
•Solairuen arteko isolamendua balizko sutea barreiatzea saihesteko, ihes
bideak, eskailerak eta abar jarriz.
•Materialen garraio eta mantenua.
•Ekoizpen prozesuaren aldaketen aurrean egituraren malgutasuna.
•Lan baldintzak: argiztapena, aireztapena, etab.
•Kostua.
    Ikuspuntu formaletik ere begira,nabe bakar edo nabe elkartuugari dituen
  eraikinak izan daitezke. Nabe bakarrekoek orokorren kostu handiagoa izaten
    dute, baina espazioaren erabilpenari malgutasun handiago ematen diote.
                                [Nabe bakarra]
           [Sorry. Ignored\begin{tikzpicture} ... \end{tikzpicture}]
[Nabe ugari]
           [Sorry. Ignored\begin{tikzpicture} ... \end{tikzpicture}]
 Irudia 35: Nabe kopurua
   Altuera ere kontutan izan beharreko beste alderdi bat da, aurkakoak diren
  irizpide bi agertuz. Alde batetik, gero eta eraikin altuagoa, makineria eta
   zerbitzuen sarea kokatzeko askatasun gehiago eta materiala mugitzeko gune
  aproposa izango dugu, baina bestalde, altuera txikiagoek energia aurrezpena
                                   dakarte.
    Estalkiaren maldarik dagokionez, inklinatuak eta lauak bereiz daitezke.
   Industri eraikin oinarrizkoenak zutabe edo horma perimetralen gaineko bi
   isurkiko estalkia du. Zenbait kasutan hala ere, argiztapen edo aireztapen
beharrak hala eskatua, estalkiak aldaera arinak izan ditu zerra hortz bidezkoak
   diseinatuz. Sabaileihoak argitasun gehiago dagoen aldera orientatzen dira
            langileak itsutu gabe (iparraldera, ipar hemisferioan).
   Gaur eguneko joerak, estalki lauak diseinatzera bideratzen du teknikaria,
       iragazgaiztea era egokian burutzeko materialen garapenari esker.
                                [Nabe bakarra]
           [Sorry. Ignored\begin{tikzpicture} ... \end{tikzpicture}]
[Nabe ugari]
           [Sorry. Ignored\begin{tikzpicture} ... \end{tikzpicture}]
 Irudia 36: Estalkien forma
  Malgutasuna eta etorkizuneko handitzeak batzeko asmoa, zirkulazio labur eta
ekoizpen jarraitu zikloen ezarpenaz batera, industri eraikinen mota zehatzerako
                           joerari ematen dio bidea:
•Eraikuntza trinkoa, solairu bakar edo gutxitan garatua
•Portiko zabalera gero eta handiagoak, egitura metala hobeto egokitzen delarik.
Hala ere, luzera ertainetan hormigoi aurrefabrikatua aukera ona izan daiteke.
•Estalki lauak, nahiz eta zerra hortz eta bi isurkietakoek erabilera handia,
baina txikituz doana, izan oraindik industrian.
•Mantenu kostu murritzeko eraikinen eraikuntza.
Industria establezimenduen suteen aurkako babes arautegiaren arabera ere sailka
                              daitezke eraikinak.
•
A mota
  Industria establezimenduak, aldi berean, beste establezimendu batzuk dituen
   eraikina partzialki betetzen du, hauen jarduera industriala edo bestelako
                                 delarik ere.
                                  [Altueran]
           [Sorry. Ignored\begin{tikzpicture} ... \end{tikzpicture}]
[Erantsiak]
           [Sorry. Ignored\begin{tikzpicture} ... \end{tikzpicture}]
 Irudia 37: A mota
•
B mota
 Industria establezimenduak eraikina guztiz betetzen du, beste eraikin bat edo
batzuei erantsita dago edo 3 metroko gehienezko tartea dagoelarik beste eraikin
edo establezimenduekiko, hauen jarduera industriala edo bestelako delarik ere.

           [Sorry. Ignored\begin{tikzpicture} ... \end{tikzpicture}]
 Irudia 38: B mota
•
C mota
Industria establezimenduak eraikina edo eraikinak guztiz betetzen du edo ditu,
  beste establezimendu batzuen eraikinekiko 3 metroko baino gehiagoko tartea
     dagoelarik. Tarte horretan ez da erregaiak diren merkantzia edo sutea
              zabaltzeko gai diren bitarteko elementurik egongo.

           [Sorry. Ignored\begin{tikzpicture} ... \end{tikzpicture}]
 Irudia 39: C mota
•
D mota
   Industria establezimenduak, guztiz estalia egon daitekeen espazio irekia
        okupatzen du, fatxadaren batek alboko itxiturarik ez duelarik.

           [Sorry. Ignored\begin{tikzpicture} ... \end{tikzpicture}]
 Irudia 40: D mota
•
E mota
  Industria establezimenduak, partzialki (azaleraren %50erarte) estalia egon
  daitekeen espazio irekia okupatzen du, estalita dagoen alderdiko fatxadaren
                     batek alboko itxiturarik ez duelarik.

           [Sorry. Ignored\begin{tikzpicture} ... \end{tikzpicture}]
 Irudia 41: E mota
•
Argiztapen/Aireztapen ikuspuntutik
   Solairu bakar edo zenbait, nabe soila edo anitza eta oinplano antolaketa
ezberdinak izanda ere, eraikinaren forma ekoizpen prozesuaren funtzio da. Honek
funtzionaltasun betekizunak ditu argiztapen eta aireztapenari dagokionez, batez
ere estalkiaren formari eragiten diotelarik era naturalean egin behar direnean.
    Arrazoi ekonomikoak, faktore fisiologikoki eta psikologikoekin batera,
beharrezko egiten duten argiztapen naturala industri eraikinean, nahiz eta kasu
            askotan argiztapen artifizialaren bitartez osatu behar.
  Ondorioz, industria arkitekturako proiektu orok arreta handia izan behar du
  argiztapen naturala lortzeko, baliabideen antolaketa egokian. Hartzen diren
   erabakiek eraikinaren morfologia eta haren egitura sistema baldintzatuko
dituzte. Eraikinaren forma, ebakidura eta itxitura eta estalkiaren garapenean,
 eragin handia izango du argiztapen maila egokia lortzearren diseinatzen diren
                           beira azaleren kokapenak.
Argiztapena albokoa edo zenitala izan daiteke, hormetan diseinatzen diren leiho
   edo estalkian kokatzen diren sabaileiho edo argizuloen bitartez, eraikin
   barruko argiztapen intentsitate eta uniformetasun maila aztertu beharreko
                               alderdiak izanik.
  Industri eraikinetan ez da egokia izaten leihoak erabiltzea, haien bitartez
 lortzen den argiztapena eskasa baita. Horretaz gain, garaiera handian kokatu
   behar dira, itxituren hormak biltegi edo ekoizpen prozesuaren helburu eta
                        beharrizanetarako erabiltzeko.
 Irudia 42: Estalki motak
  Gomendagarria da sabaileiho edo argizuloak erabiltzea estalkiaren forma eta
maldari egokituak. Zerra hortzeko estalkiek erabilera handia izan dute lortzen
 den argiztapenaren uniformetasuna dela eta, baina azkenaldi honetan, estalki
 lauen erabilera hedatuak, forma eta neurri ezberdineko argizuloak erabiltzera
            bultzatu du, aireztapena ere barne izan dezaketelarik.
 Sarritan industri eraikinaren argiztapen eta aireztapena lotuak doaz. Laneko
 giroak era jarraituan erosotasun maila edo ekoizpen prozesuak eskatzen dituen
   baldintzetatik urruntzeko joera du, bai langileak daudelako, prozesuaren
baldintza edo baldintza klimatikoak direla eta, Aireztapena da giro egoki hori
                    berreskuratzeko erabiltzen den teknika.
 Estrategia bi erabiltzen dira lokalen okupazio eta erabilerak eragiten dituen
 beharrizanak betetzeko. Lehendabizikoan, baliabide mekanikoen bitartez airea
mugiarazi egiten da gainberotua dagoen giroan bero sentsazioa gutxitzeko asmoz.
  Bigarrena garrantzitsuagoa da eta airea ordezkatzean datza, eraikin barruko
    airea kanporatu eta kanpoko aire garbia sarraraziz hurrengo abantailak
                                   lortzeko:
•Arnasteko oxigeno ekarpena
•Konbustio keak kanporatzea
•Usaiak kanporatzea
•Aire berriztatzea gas ihesak egonez gero
•Aire gainberotua kanporatzea
•Kondentsazioak eragotzi
 Orokorrean, egokiena bi teknikak uztartzea da airearen abiadura ezerosotasun
  mailaren azpitik mantenduz. Aire guztiz egokitua erabiliz gero, erosotasun
  maila tenperatura zuzenduz lortzen da, haren abiadura erabili beharrik izan
                                     gabe.
   Hori dela eta, eraikineko airea berriztatu behar da erregulartasunez, era
 natural edo behartuan.Aireztapen naturalateknika naturalen bitartez burutzen
 dena da, inolako gailu mekanikoren beharrik gabe. Tenperatura ezberdintasuna,
       honek eragiten duendentsitate ezberdintasunaeta airearen abiadura
     etapresioadira erabiltzen diren mekanismoak, bakarrik edo nahastuta.
   Mota honetako aireztapenean ezinezkoa da berritu den airea kuantifikatu,
     kanpotik zaratak, usai txarrak, polena eta hautsa sar daitezke (ez da
iragazkirik jartzen aireztapen naturalak ez lukeelako karga galera gaindituko)
       edo gehiegizko hotz eta beroa eraikina muturreko klimetan badago.
 Haize-lasterra sortzea da eragozpen handiena, langilearengan hotz sentsazioa
                      sortu eta hautsa harrotu baitezake.
Aireztapen behartuagailu mekanikoen bitartez gauzatzen da, aire emaria abiadura
  zehatzean mugitu eta tututik igarotzean sortzen den karga galera gaindituz.
      Energia aurrezpen irizpideak erabiliz, eraikinen itxiturak gero eta
hermetikoagoak dira aireztapen naturala oztopatuz eta aldi berean, aire bolumen
            gero eta handiagoak berriztatzeko beharra azaltzen da.
                     [subfigure]labelformat=empty [] [] []
 Irudia 43: Aireztapen behartua
  Haien konplexutasunaren arabera, aireztapen instalazio mekanikoek kalitate
                       maila ezberdinak bete ditzakete:
•Birzirkulazio bidez
•Aire gehigarriz
•Aire gehigarri aurretratatuaz
•Aire klimatizatuaz
   Lehenengo kasuan ez dago aire berriaren ekarpenik, haizagailuen bitartez
   barruko airea mugitzen baita. Hurrengoetan, kanpoaldetik airea sarrarazi
    liteke, haizagailuen bitartez ere, inolako tratamendu gabe, tenperatura
      egokituz edo tenperatura eta hezetasuna egokituz, hurrenez hurren.
 Aireztapen behartuadepresioedogainpresiobidez lor daiteke, edo biak nahastuz,
          haizagailuak eta xurgagailuak uztartuz lor daitezkeelarik.
  Industri eraikinaren aireztapen sistema, lokalaren bolumenaren orduko aire
 berriztapen kopuruan oinarritzen da eta industri prozesu, langile kopuru eta
 prozesuak eta klimak ezartzen dituzten erosotasun betekizunen funtzio izango
                                      da.
                      [subfigure]labelformat=empty [] []
 Irudia 44: Aireztapen adibideak
•
Ekoizpen ahalmenaren arabera
Enpresa eta ekonomia ikuspuntutik egiten dentamainaren araberako sailkapena da,
alde batetik ekoizpen eta muntaia arineko enpresa txiki eta ertain eta bestalde
        ekoizpen astuneko enpresa handien arteko banaketaren antzekoa.
  Ekoizpen eta muntaia arinak burutzeko teknologia aurreratuezbaliatzen diren
planta industrialetan bulego, laborategi, kalitate kontrol eta ekoizpen guneen
  arteko banaketa formala desagertu egiten da. Prozesuak, orokorrean, garbiak
         izaten dira, baina ingurugiro oso zaindua behar izaten dute.
  Ekoizpen ekipoak oso sofistikatuak dira haien ezarpena egoki aztertu behar
   delarik. Zerbitzu osagarriek garrantzi handia dute eta mantenua orga eta
                  sistema automatikoen bidez diseinatzen da.
      Ekoiztu beharreko produktuen bizitza laburra izan ohi da, espazioen
 berrantolaketa sarri gertatzen delarik. Hori dela eta, eraikinaren fisionomia
  bulego edo laborategi itxurako da. Enpresa mota hauek, unibertsitate gune,
parke teknologiko, ikerketa zentro industrial eta I+G jarduerak burutzen diren
                       guneetatik hurbil kokatzen dira.
Eraikuntza kostuak altuak izaten dira, arin gauzatu beharreko proiektuak izaten
 baitira, erabiltzen diren teknologia eta prozesuen zaharkitzea eta batez ere,
                sortzen dituzten inbertsio handiak direla eta.
  Ekoizpen eta muntaia arinok ohiko teknologiaerabiliz burutzen badira, beste
  ezaugarri ezberdinak izaten ditu eraikinak. Ekipamendu minimoa izaten dute
(batzuetan sofistikatua), autonomoa eta orokorrean energia elektrikoz elikatua.
Garraiobideek garrantzi handia izaten dute eta eraikina mantenu sistema bezala
                            erabili ohi izaten da.
  Askotan, tarteko solairuak diseinatzen dira bulego, aldagela eta antzekoak
   kokatzeko. Eraikinaren egitura metalikoa izan ohi da, enpresa sistema eta
   prozesuaren beharrizanetara egokitzen den diseinu sinpleaz, baina luzera
ertainetan (12 – 18 m) hormigoi armatu aurrefabrikatuzko egitura eta itxiturak
                   erabiltzeko joera gero eta nabariagoa da.
      Biltegiratze edo eraldaketa sinpleak egiteko ohiko eraikin mota da.
 Ekoizpen astunaburutzerakoan, maiz, piezak lantegian fabrikatu eta muntatzen
  dira, garraiatzerako orduan desmuntatu eta behin betiko kokapenean berriro
 muntatzeko. Hala ere, gaur egun, garraio astunen garapenak baimendu egiten du
     behin betiko muntaia lantegian egin eta pieza bakarrean garraiatzea.
Ekoizpenerako beharrezko ekipamendua berariazkoa da kasu bakoitzean, hori dela
  eta, filosofia ezberdin bi daude ekoizpena aurrera eramateko. Alde batetik,
 potentzia handiko zubi-garabien bitartez pieza makinetara eramatean datza eta
 bestalde, azpiegitura handi honen erdian dagoen piezarengana hurbiltzen dira
                        makinak fabrikazioa burutzeko.
 Mantenuak beraz, prozesuaren zabaltasunarekiko neurri proportzionalak izango
  ditu, garrantzi handia hartuz, muntaia pieza txiki osagarri eta lantresnen
                                  horniketak.
Aldi berean, industria segurtasunarekin erlazionatuak dauden kontuek garrantzi
      handia dute, prozesu eta garraioaren gehiengoak istripu larriak sor
                                 ditzakeelako.
Kasu hauetan ezarpena zurruna izaten da, eraikina handitu behar izaten delarik
eraikin berri edo elementu berriak itsatsiz, prozesua alderdi berriez osatzeko
 aldaketak direla eta. Okupatu gabeko azalera handiko planta industrialak izan
                                   ohi dira.
  Operazioen aniztasunak, prozesuari egokitzen diren altuera ezberdineko nabe
    elkartuak diseinatzera bideratzen du. Neurri eta karga handiek egitura
metalikoa erabiltzea gomendagarria egiten dute. Zenbait operazio (biltegiratzea
   bakarrik ez) kanpoaldean egin daitezkeenez, mantenu sistemek egokiak izan
            beharko dute eraikinaren barne eta kanpo erabilerarako.
 Irisgarritasuna funtsezkoa da eraikin mota hauetan eta nahitaezkoa da garraio
kostuak ondo aztertzea, kokapena aukeratzeko mugak izan baitaitezke. Ingurune-
   inpaktua nabarmena da eta landare-pantailak erabili ohi dira ezkutatu eta
                              zarata xurgatzeko.
  Industrigune handietan kokatzen dira, kostalde, autobide edo trenbideetatik
                     gertu ezartzeko joera handia izanik.
•
Ekoizpen sistema eta eraikineko ezarpenaren arabera
   Ikuspegi honetatik,amaierako produktua lortzeko aukeratzen den sistemaren
                       araberaegiten da ezberdintasuna.
 Sekzioen araberako antolaketan(batch production / product layout) planta, lan
   zehatzean espezializatzen diren zenbaittailer ezberdinetan antola daiteke
  adibidez.Produktu ezberdinek tailerrak igarotzen duteaurretik zehaztua den
   ordenan, ezberdina produktu bakoitzarentzako, lan-talde horietako berezko
 operazioak egiten zaizkielarik. Era berean, produktu ezberdinek tailer berean
 jasango dituzten operazioak ere ezberdinak izan daitezke, nahiz eta oinarrian
    antzekoak izan.Tailer arteko garraioa koordinatzea oso garrantzitsuada,
                      tailerren bat hutsik gera ez dadin.
Mantenuak eginkizun garrantzitsuabetetzen du eta zubi-garabiak erabiltzen ditu
 (piezen tamaina edo pisua handiak badira), eskorgak, urkila jasotzaileak eta
 abar. Zerbitzuen alorrean, zenbait eraikinek aireztapen sistemak integratzen
            dituzte makineria pilaketak sortzen duen bero dela eta.
 Eraikin tradizionalak, zubi-garabiak hornitua, luzatu edo harekin paraleloki
  handitzen da behar izanez gero.Mantenu arazoaksortzen dira orduan, garraio
 lerroaren etetea edo ekoizpen unitateen banaketa oinplanoan aldatzen delako.
      Hori dela eta, jatorritik ondo diseinatu behar da eraikina ekoizpen
 kapazitatearen handitzea baimentzeko, sekzioek beraz, hasierako beharrizanek
  eskatzen dituztenak baino makina eta langile gehiago onartu behar dituzte.
 Teknika berriek, malgutasun handia lortzen dute moldaera-ezaugarri nabarmena
 duten makina-erremintak erabiliz eta garraio eta mantenua minimora murriztuz,
   operazio ezberdinak gelaxka edo ekoizpen sektoretan batuz. Hedapena kasu
  honetan, gelaxkak biderkatzen lortzen da, lehentasunezko norabiderik gabe,
eraikinaren diseinuan askatasun gehiago baimenduz, nahiz eta plantako zerbitzu
                         gehiago eskatzen duen honek.
      Lantegiak industrigunetan kokatzen dira, ekoizpen tradizio handiko
       eskualdeetan, bertan bizi deneskulan gaituaz baliatzen direlarik.
   Pieza zehatz baten ekoizpen bolumena handituz gero, tailerrak hurrenkeran
  lerrokatzeak merezi izango du, produktu horren garraioa erraztuko delarik.
 Espezializazio maila nagusiagoan, produktu bakar baten muntaia katea osatzen
  du, makina guztiek pieza horrentzako operazio zehatzak egiten dituztelarik.
 Mota hau lerro ekoizpena edo muntaia katea (mass production / process layout)
                             izenez ezagutzen da.
 Lerro ekoizpena, prozesu estandarizatu baten bitartezproduktu baten kantitate
  handien fabrikazioada. Orokorrean, lan errepikakorra eta diseinu konplexuak
 izaten dira.Makinaria, mantenu sistema eta instalakuntza zerbitzu ugaribehar
  izaten ditu. Zerbitzu hauek gero eta konplexuagoak bilakatzen dira, energia
         aurrezpen eta tarteko hondakinen berreskuratzea azpimarratuz.
    Mantenua ezinbesteko atala da, garraio mekanismoa tarteko biltegiratze
                 mekanismoa izatea delarik gaur egungo joera.
 Zenbait dira hedatze aukerak. Batzuetan prozesuaren atal bat aldatu egiten da
  gainontzekoa bere horretan utziz. Beste batzuetan, prozesu berria integratu
behar da edo dagoen bat moldatu. Garrantzitsua da hedatze orok kontuan izatea,
 ekoizpenaren gehikuntza biltegiratu beharra dagoela.Prozesuak berak muga bat
ezartzen dio hedapenari, abiadura zehatz bat gainditu ezin duelarik eta horrek
            batzuetan, planta beste kokapen batean bikoiztea dakar.
 Diseinua sarri lineala izaten da, kate-produkzio hitzak dioen legez, baina ez
du zertan izan behar, fabrikazio eta garraio teknika berriek malgutasun gehiago
 eta eraikinaren bolumena hobeto erabiltzea baimentzen baitute. Ohiko eraikina
nabe handia zen, planta zehar zihoan prozesua estali egiten zuena eta lursaila
 ahalik eta gehien aprobetxatzen zuena. Banaketa elementuak kenduz malgutasuna
 bultzatu nahi zuen ohiko diseinu honek, produktibitate eta ingurumen arazoak
sortu ditu. Gaur egun, planta barnean unitate ezberdinak banatzeko joera dago,
 isolamendu eta independentzia apur bat izan dezaten, haien hedatzea errazten
                                   delarik.
 Lantegi hauek komunikabide sare onak dituzten industrigune handietan kokatzen
     dira, lehengaien garraio eta produktu amaituaren banaketa errazteko.
Azkenik, muturreko kasua azaltzen da, produktua eta ekoizpen prozesua amaierako
 etapetan bakarrik ezberdindu daitezkeenean. Prozesua guztiz zehaztua dago eta
makina ezberdinak ekoizpenaren etapak dira. Prozesuan oinarritzen den ekoizpena
  deritzo eta bi kasu ezberdindu daitezke, ekoizpenean etapa bi (orokorrean,
   produktua lortzea eta haren ontziratzea, paketatzea, konformatzea, etab.)
  ezarri badaitezke, ekoizpen sakabanatua, edo garraio edo higiene arrazoiak
  direla eta, etapa horiek zehaztea ezinezkoa edo oso zaila denean, ekoizpen
                           zentralizatua deritzona.
  Ekoizpenzentralizatuan ekoizpen prozesu konposatuak izaten dira, lehenengo
   prozesuaren blokea, bigarren prozesura estuki lotua dagoelarik. Adibidez,
    lehenengo prozesua kontrol oso zorrotzeko destilazio eta nahasketa izan
     daiteke, bigarren prozesuak produktua unitateetan banatu eta paketatu
    lukeelarik. Makineriak beraz, sofistikazio maila handiak izan ditzake.
Mantenua, giro kontrolaz lagundua joan daiteke ibilbide osoan, prozesuan zehar
izaten den biltegiratzeak eta, produktua banatzeko erabiltzen diren, ondorengo
      garraio baliabideetako zamaketa lanek garrantzi handia izango dute.
   Zerbitzuek giro kontrola hau lortzeaz arduratzen dira bereziki. Batzuetan
  konplexutasuna areagotu egiten da, substantzia ezberdinak eramaten dituzten
 tutueria sare konplexua baldin badago. Honek, koordinazio eta kontrol handia
eskatzen du, maketak egitea edo CAD (Computer Aided Design) sistemak erabiltze
                         beharrezko bihurtzen delarik.
Produktua lortzeko prozesuan izaten diren aldaketa txikiek, lehenengo sektorean
moldaketak eta bigarren sektorean berrantolaketak eragiten dituzte, orokorrean
ekoizpen kapazitatea handitzeko asmoz. Zerbitzu dentsitate eta biltegiratze eta
                  mantenu teknika berriak eskatzen direlarik.
  Diseinua prozesuak eta biltegiratze beharrek agintzen dute. Batzuetan zona
 ezberdinen banaketa aurreikusi behar da, sute, leherketa eta abarren arriskua
                                  ekiditeko.
Eraikina neurrira egin behar da, inbertsio altua eskatzen duelarik orokorrean.
  Kokapena materialen sarrera, energia eta ondorengo banaketak baldintzatzen
   dute. Kokapenak ingurumen inpaktu azterketa behar izan dezake, kutsadura
             arriskua edo ingurumenean hondaketak ekar baditzake.
  Ekoizpensakabanatuari dagokionez, lehengaiak era zentralizatuan prozesatuak
izaten dira, arrazoi ekonomiko eta ingurumen arrazoiak direla eta, eta ondoren
    garraiatuak izaten dira produktu amaitu mota askoren oinarri direlarik.
   Industria mota honetan lehen transformazioa egiten duen industria-planta
 lehengaien jatorritik hurbil kokatzen da sarri. Orokorrean makineria ere oso
   espezializatua izaten da, prozesurako berariaz diseinatua. Planta barruko
            materialen garraioa tutueria edo banda bidez egiten da.
  Zerbitzuak prozesuan bertan integratzen dira eta kasu batzuetan dentsitate
   handia izaten dute. Hemen ere, sarri asko, giro kontrolatuak izango dira.
     Ekoizpenaren handitzea, zerbitzuen dentsitatea ere handituz, andelen
 biltegiratze ahalmena edo prozesuaren makinariaren ekoizpen ahalmena handituz
 onar daiteke. Horrek azterketa sakona eskatzen du eraikina ahalik eta hoberen
  baliatzeko, orokorrean hasierako ekoizpen ahalmen eta gehikuntza tarte bat
kontuan izanik diseinatu baita. Eraikina prozesuak baldintzatzen du, nahiz eta
bigarren prozesuek linealak izateko joera duten, luzera handiko nabe banatuetan
                             egin daitezkeelarik.
   Lehen prozesua lehengaietatik hurbil kokatzera baldintzatua egon daiteke.
   Orokorrean, garraio kostuen optimizazio azterketak egiten dira plantaren
  kokapena zehazteko. Bigarren prozesuek, gaur egun, aldakortasuna handitzeko
  joera dute, bai ekoizpen zein kokapen aldetik, merkatu fluxu aldakorretara
                                  egokitzeko.
   Gaur eguneko joereidagokienez, industria eraikinak trinkotzera jotzen da
  solairu gutxietan edo, are gehiago, bakarrean garatuz. Horretarako, azalera
handiak elkar erlazionatu behar dira, egitura metalikoekin argi luzera handiak
 estaliz. Argi luzera txiki edo ertainetan, hormigoi armatu edo aurreatezatua
   erabiltzeko aukera handiagoak daude, luzera handietan altzairuzko profil
 tubularrez baliatzeko joera handituz doalarik. Estalkiak lauak izatera jotzen
 da, zerra hortz motakoak baztertuz; horrela bolumen txikiagoak eraikiko dira
 eta mantentze gastuak murriztu. Egitura sistema eta sistema inguratzailearen
materialak egoki eta ikuspuntu jasangarritik aukeratzeak berebiziko garrantzia
   du, irtenbide industrializatuak erabiltzeko joera handiagoa nabarmentzen
              delarik, aurrefabrikatzeak garrantzi handia hartuz.
Argiztapen naturala ekoizpen guneko sabaian era erregularrean kokatutako argi-
  zuloez lortzen da, argiztapen artifizialaz osatuz eta hormen azalera zurian
islatuz. Leihateak erabiltzekotan, honek tamaina handikoak izango dira edozein
   puntutik ikusmen garbia lortuz. Aireztapen naturala baimentzen duten eta
   ekoizpen prozesuaren soberako energia baliatzeko sistemak sustatzen dira.
Banaketa eta inguratzaileak beirazkoak izan daitezke, batzuetan koloreztatuak,
eraikin barrura argi sarrera errazteko eta giro garbi eta atsegina sortzeko eta
 aldi berean, gero eta zainduagoa den ingurune naturalaren ikuspegi erraztuz.
  Eraikinaren instalakuntzak linealak eta estalkian kokatutakoak ikuspegitik
                               ezkutatzen dira.
 Kutsakorrak ez diren industria garbiak ezartzeko joerarekin bat, eraikinaren
 kokapenen inguruneko elementu naturalak sustatzea (erreka, zelaia, zuhaiztia,
etab.) diseinuaren abiapuntu gisa, bai ezarpenari dagokionez zein eraikuntzari.
 Kalitatezko arkitekturaren bidez, industria planta eta eraikina hiri-bilbean
 integratzea. Industria eraikinen ekarpenak irtenbide multifuntzionalen arlora
   zabaldu behar dira, espazio publiko eta ingurumen kalitate handiko kanpo
 espazioak sustatuz. Kanpo eta barnealdeko industria espazioa era integralean
 egokitu eta antolatzea. Era honetan, industria eraikinaren ingurumen arazoak
 saihestuko dira, jasangarritasunarekin gero eta arduratuago dagoen gizartean.
Ingeniari, arkitektoen eta enpresarien diziplina anitzeko elkarlana, industria
               arkitekturaren bidez marka irudia lortzeko asmoz.
Ekoipen sistemaren humanizazio handiagoa bilatzen da. Lan prozesuak antolaketa
   malguetan integratuz, ahalik eta portaera tekniko eta energetiko hoberena
   bilatzen da; ekoizpen prozesu garbi eta ezinhobea eta langileen ongizatea
 handitzea arkitekturaren kalitate konpositiboaren bidez. Logistika funtsezkoa
bihurtzen da ekoizpen prozesuetan eta ekipamendu berri edo zuzkidura multimodal
   eta multizerbitzuei bide ematen die. Eraikin mota ekoizpen txikiagoetara,
aukera ugalketara eta produktu eta zerbitzuaren pertsonalizaziora egokituko da.
Informazio eta komunikazioaren teknologia berriek, konposizio arkitektonikoaren
 elementu berri gisa hartzen dute parte, produktuaren hoberako den estetikaren
                                     bila.
***** 2 HIRIGINTZA *****
**** 2.1 FILOSOFIA ****


    Hiria, pertsonak eta edozein erako jarduerak biltzen dituen espazio edo
  lurraldearen zatia da, haien baldintza sozialaren garapen eta jarduerarako,
                             hiri sistema osatuz.
 Urbanistika. hiri-sistemak eta haien erlazioak aztertzen dituen zientzia da.
  Hirigintza, giza jarduera garatuko den eszenatoki fisikoa, hiria, osatzeko
           helburua duen teknika eta tresna multzoaren zientzia da.
                             [1991] [2001] [2013]
 Irudia 45: Hiriaren eraldaketa (GeoEuskadi)GeoEuskadi
  Arkitektura kontzeptu espazial eran kokapen zehatzekin lotua dago, lurralde
  jakinaz erlazionatu eta eskala ezberdinetan (orubea, industrigunea, hiria,
  eskualde, etab.) zehaztu beharra sortzen delarik. Hortaz, beharrezkoa dira
    erlazionatzea Arkitektura eta Hirigintza kontzeptua; hirien sorrera eta
         eraberritze azterketak burutzeko beharrezko jakintza multzoa.
Edozein erako jarduera (bizitegia, industria, aisia, soziala, administratiboa,
   ekipamenduak, etab.) eta biztanleria kontzentrazio gune bezala sortzen da
   hiria. Biztanleriak dituen lurralde eta espazioaren erabileraren ikuspegi
    ugariak direla eta lurzoruaren erabilera eta jarduera ezberdinak medio,
    agertzen diren etengabeko gatazkak konpondu asmoz dihardu Hirigintzak.

           [Sorry. Ignored\begin{tikzpicture} ... \end{tikzpicture}]
 Irudia 46: Hiri sistema
 Lurralde eta hiri fenomenoetan esku hartzeko helburuarekin, haiek zuzendu edo
arautzeko asmoz, Hirigintza agertzen da. Diziplina honek, Lurralde Antolamendu
     eta Hiri Antolamenduaren ikuspuntutik, haren objektu espezifikoa den
  espazioaren garapen orekatua du xede; hiria edo lurraldea bere osotasunean,
                       baina tresna ezberdinen bitartez.
     Lurraldearen antolamenduaklurralde,Euskal Autonomia Erkidegoa, baten
egituraketa eta antolaketa burutzen du, udalerriak jarduera sortzaile foku gisa
   hartuz, erlazio anitzeko sistema batean integratuak. Horretarako, oinarri
    ekonomikoak, inbertsio publikoak, baliabide naturalak eta azpiegiturak
 erabiltzen ditu. Lurralde Antolamenduko Gutun Europarrak (Torremolinos 1983)
                                   dioenez:
  Lurralde antolamendua diziplina-arteko ikuspuntu eta ikuspegi orokorretik,
  politika, teknika administratiboa eta diziplina zientifikoa da, eskualdeen
    garapen orekatua eta espazioaren antolaketa fisikoa dituelarik helburu,
                       kontzeptu zuzentzaile baten pean.
   Hiri antolamenduadiseinuan oinarritzen da, hiriaren forma erabiltzen du.
    Horretarako formula arautuen bidez hartzen du parte (hiri-antolamenduko
       planak), haien xede eta mugak legeek ezartzen dituztelarik. Udal
   lurralde,udalerri, baten antolaketa eta egituraketa burutzen du, lurzoru
       okupatuaren,hiri lurzorua, eta urbanizazio eta eraikinek okupatu
     beharrekoaren,lurzoru urbanizagarria, antolaketa ezarriz, era honetan
    urbanizatutako lurzorua lortuz biztanleriaren eta jardueren,lurzoruaren
erabilerak, beharrizanak asetuz. Aldi berean, hiri garapenetik kanpoko,lurzoru
urbanizaezina, izan behar duten eremuak babestuko ditu. Udalerriaren egituraren
    zehaztapena eta antolamendu xehatuaren bitartez lortzen dira helburuok.
Hirigintzak, plangintza erabiltzen du aurrera jotzeko, beharrizanak agertu eta
 ase bitartean beharrezkoa den denbora tartea izan dadin eta eragile pribatuen
ekintza indibidual eta espontaneoz, helburu konplexuak lortzeko ezintasuna dela
                                     eta.
Argi dago, hiri espazioaren sorrera prozesuan, bertako eragile guztiek interes
   ezberdinak, eta askotan kontrajarriak, agertzen dituztela parte-hartzean.
  Hiria, norbanakoen interes, pertsona edo talde pribilegiatuen bultzada edo
   plangintza asmo antolatuetan arreta jartzearen eztabaidan eraikitzen da.
  Gizarte demokratikoan, forma guzti honek posibleak dira eta elkarrekin bizi
    behar dute, baina beti ere, hartzen diren erabaki guztiak publikoak eta
eztabaidatuak izatea lortu behar da, interes orokorrarentzako neurrigabeko edo
 kaltegarri izan ez daitezen; batez ere, itzal handirik ez duten gizarte talde
eta ingurumen eta hiri eremu sentikor eta ahulenen eskubideak bermatuz. Hiriko
   eragile ezberdinen interes eta estrategien arteko kontraesanak arautzeko
         berariazko tresna plangintza da (ikusi hurrengo organigrama).
   Lurraldeari dagokion plangintza arautzeko, beharrezkoa da esparru legala
     zehaztea hirigintza prozesu hori aurrera eramateko. Botere publikoek
   lurraldearen hirigintza antolamenduaren erantzukizuna eskatuz, Hirigintza
                        funtzio publikoa bilakatzen da.
     Laburbilduz, estatu mailan Ekainak 20ko 2/2008 Lurzoru Legearen Testu
     Bateragina nabarmentzen da beste hainbaten artean eta Euskal Autonomi
 Erkidegoan, Hirigintza eta Lurralde Antolamendu eskuduntzen barruan, Lurralde
Antolamendua arautzen duen Maiatzak 31ko 4/1990 Lurralde Antolamendu Legea eta
  Hiri Antolamendua arautzen duen Ekainak 30eko 2/2006 Lurzoru eta Hirigintza
                     Legea aipatzekoak dira besteak beste.
   Hirigintza Plana beraz, plangintzatik datozen ekintzak formaltzen dituen
   dokumentua, lege artikulatua, da; jarduera sozio-ekonomikoen garapenerako
  beharrezkoak diren erabilera ezberdinen espazio gaineko antolaketa. Horrela
  definitzen den dokumentuak, epe ertain eta luzerako programazioa behar du,
    ekintza antolatua ahalbidetzeko egikaritze tresna eta baliabide multzoa
                       aurreikusi eta antolatzen baitu.
Bestalde, ezinezkoa denez ezustekorik ez agertzea espazioaren sorrera arautzen
    duen jarduera horren konplexuan, Planak malgua izan behar du, baldintza
    tekniko, sozio-ekonomiko eta onartu zuen indar politikoen korrelazioak
          aldatzean moldatu eta berriz aztertzeko aukera izan dadin.
Plangintzak edo planak egiteko ekintzak, arituko den errealitatearen aurretiko
   ezagutza beharrezkoa du eta baita etorkizunerako aurreikuspenak ezartzea
ezagutza horren eta lortu nahi diren helburuen arabera ere. Ildo honetan, Plana
   burutzeko finantziazio baliabide erabilgarriez gain, legezko bitartekoez
    baliatzean jartzen diren bizkortasun eta imajinazioa ere kokatzen dira.

           [Sorry. Ignored\begin{tikzpicture} ... \end{tikzpicture}]
 Irudia 47: Planaren kontzeptua
                   Oinarrizko lege printzipioei dagokienez:
•Jabetza pribatuaren eskubidea Konstituzioan aitortzen da (33,1 artikulua) eta
desjabetzea bermatua (33,3 artikuluan). Honen arabera, inori ezin zaizkio bere
ondasun eta eskubideak kendu, erabilera publiko eta gizarte-interes arrazoiak
tarteko ez badira, dagokion kalte-ordainketaren bidez
•Hiri lurzoru (nolabaiteko finkapen mailarekin urbanizatu eta eraikia dagoena)
eta lurzoru urbanizagarriaren (urbanizatu eta eraikia izan daitekeena) jabeak
ez du eraikitzeko ahalmenik. Hirigintza-eskumenak ez daude jabetza eskubideari
lotuak eta plangintzaren edukiaren (geroko garapen eta egikaritzearen) emaitza
dira.
•Hirigintza probetxuak (eraikitze aukeren erabilera eta kantitatea) ez du
jabetza eskubidearekin zerikusirik
•Lurraldeari (lurzorua) loturiko giza jarduerak, norbanakoaren interesari
dagokienez ondasun propioen (jabetza pribatua) erabilera eta probetxurako,
interes orokorrari edo kokatzen den komunitatearen, udalerria orokorrean,
onurari egokitu beharko zaio eta ingurunearen errealitate fisiko eta naturalari
(ingurumenaren babesa)

           [Sorry. Ignored\begin{tikzpicture} ... \end{tikzpicture}]
 Irudia 48: Hirigintza Lege eta Dekretuak


**** 2.2 LURRALDE ANTOLAMENDUA ****


   Plangintza estrategia orokorraren barruan, Planek helburu eta tratamendu
 ezberdina izan ditzakete. Hori dela eta, beharrezkoa da Lurralde Antolamendu
 eta Hiri Antolamendu artean ezberdintzea, plangintza tresna batzuk estatu edo
 autonomi erkidego mailan eta beste batzuk udalerri mailan garatuko direlarik.
   Jarduera industrialak garrantzi handia izango dute antolamenduaren maila
    bietan, espazioaren etorkizuneko osaketaren erreferentzi esparru gisa.
Plan sistema hierarkizatuaren bidez lor daitezke antolamenduaren asmoak, azpiko
     maila edo tresnek ezin dutelarik goikoekin kontraesanik sortu, haien
                  zehaztapenak osatu ditzaketelarik bakarrik.
  EAE-ri dagokionean, aipatu legez, Maiatzak 31ko 4/1990 Lurralde Antolamendu
  Legearen bitartez arautzen da Lurralde Antolamendua honako hiru tresnekin.
•
Lurralde_Antolamendurako_Gidalerroak
•
Lurraldearen_Zatiko_Planak
•
Lurraldearen_Arloko_Planak
 Lurralde osoaren antolaketa eta egituraketa burutzeko planak dira, biztanleri
 guneak erlazio anizkoitzeko sistema baten barruan integratuak dauden jarduera
                     foku eragile gisa hartzen direlarik.
 Lurralde Antolamendurako Gidalerroak, gainontzeko tresna guztien eraketarako
    erreferentzi esparrua dira, bai lurralde zein hiri antolamenduan. Eusko
    jaurlaritzaren eskumena da, dagokion sailaren bitartez, haien garapena.
 Ingurumen, baliabide natural, paisaia, hiri-, industria eta landa-espazioak,
  azpiegitura eta ekipamenduak, eta ondare historiko eta kulturalaren gaineko
    etorkizuneko jardueren oinarrizko ardatzak ezartzen ditu. EAEko garapen
  armoniko eta koordinatuarentzako oinarrizko erreferentzia osatzen dute eta
integrazio eta interkonexio irizpideetan oinarritzen dira (ikuspegi globala eta
  helburu koherenteak lurralde antolamendu eta hiri antolamenduaren artean).
   Lurralde eremu jasangarriago, sozial, ekonomiko, funtzional (lurraldearen
sistemak eta azpiegiturak), ingurugiro eta paisajistikoki orekatuagoa lortzeko
                               tresna dira LAG.

                                 [1997] [2014]
 Irudia 49: E.A.E.ko Lurralde Antolamendurako Gidalerroak
          Tresna honen funtzio nagusi bezala, hurrengo aipa daitezke:
•Plan ekonomiko eta politikoen arabera, jarduera ekonomiko eta sozialen ezarpen
prozesuak, bai publiko zein pribatu, erregulatzen dituzten izaera orokorreko
irizpide eta arauen eraketa, lurralde oreka zuzenduz eta bermatuz.
•Administrazio publiko ezberdinen sektore-politika eta Foru Aldundi eta Udalen
hirigintza-jarduera adierazi eta egikaritzeko erreferentzi esparruaren
eraikuntza.
•Estatu eta beste Autonomi Erkidegoekin batera burutu beharreko lurralde-
ekintzei aurre hartzea.
  Funtzio horiek betetzeko, planak izan beharreko gutxieneko edukia, hurrengo
                       zehaztapenetan laburbiltzen dira:
•Lurraldearen azterketa egitea, arazoak antzeman eta haien balorazio eta
diagnosia egiteko asmoz.
•Herri-Administrazio ekintzak era bateratuan zuzenduko dituzten irizpide
orokorrak ezartzea.
•Babes berezia behar duten guneak mugatzea, haien balio ekologiko, kultural eta
ekonomikoak babesteko, azken honek baliabide naturalen ustiapenaren
optimizaziotik ondorioztatzen direlarik.
•Nekazal ustiakuntzarako egokiak direlako babestu beharreko lurren zehaztapena.
•Lurraldearen Zatiko Planen garapen objektu izan behar duten eremu eta
irizpideen zehaztapena.
•Lurraldearen egituraketaren ardura duten azpiegitura eta ekipamendu handiak
kokatzeko eremu egokien zehaztapena.
•Etxebizitza beharra, batez ere babes ofizialekoena, kuantifikatzea, hiri
antolamenduko tresnek kontutan izan beharreko irizpide eta parametroak ezarriz.
•Eremu ezberdinen ekipamendu eskasia aztertzea.
•Higiezin eta ondare historiko-artistikoaren birgaitze behar orokorrak
balioestea.
•Aukeratu den lurralde ereduaren arabera, sektore-programa eta planen eraketa
zuzena burutzeko,
•Administrazio eta herri-erakunde ezberdinen arteko koordinazioa sistemak
ezartzea.
•Gidalerroek eurak aldatu edo moldatzea dakartzaten zergati eta suposizioak
adieraztea.
 Lurralde Antolamenduko Gidalerroen edukia,Lurraldearen Zatiko Planekgaratzen
 dute, haien ezaugarri eta kokapena dela eta, antolamendu zehatzagoa behar eta
eremu funtzional izena hartzen duten esparru zehatzetan. Eusko Jaurlaritza edo
 Foru Aldundiek burutu ditzakete (azken hauek, eremu funtzional osoa Lurralde
  Historiko berdinean baldin badago bakarrik) eta Eusko Jaurlaritzaren behin
                            betiko onespena medio.
•
Balmaseda-Zallako_(Enkarterriak)_Eremu_Funtzionala
•
Beasain-Zumarragako_(Goierri)_Eremu_Funtzionala
•
Bilbo_Metropolitarren_Eremu_Funtzionala
•
Donostiako_Eremu_Funtzionala
•
Durangoko_Eremu_Funtzionala
•
Debabarreneko_Eremu_Funtzionala_(Eibar)
•
Gernika_-_Markinako_Eremu_Funtzionala
•
Igorreko_Eremu_Funtzionala
•
Arabako_Errioxako_Eremu_Funtzionala
•
Aiarako_Eremu_Funtzionala
•
Arrasate-Bergarako_Eremu_Funtzionala_(Debagoiena)
•
Mungiako_Eremu_Funtzionala
•
Toloserriko_Eremu_Funtzionala_(Tolosaldea)
•
Araba_Erdialdeko_Eremu_Funtzionala
•
Urola_kostako_Eremu_Funtzionala_(Zarautz-Azpeitia)
 Irudia 50: E.A.E.ko Eremu Funtzionalak
Aipatu legez, Gidalerroak osatzeko edo haien edukia gehiago garatzeko helburuz
     idazten dira honako Zatiko Planak, beraz, zehaztapen batzuk aurretik
                         adierazitakoen ondorio dira:
•Lurraldearen egoera fisiko eta ahalmen sozioekonomikotik ondorioztatzen diren
antolaketaren helburuak zehaztea. Azpiegitura handien kokapenarentzako espazio
egokiak adieraztea.
•Garatu beharreko eremu funtzionalari zerbitzu eman behar dioten ekipamendu
handien kokapena zehaztea.
•Hiri antolamenduak aintzat hartu behar dituen arau orokor, printzipio eta
irizpideak erabakitzea.
•Lehengoratu, birmoldatu eta birgaitze eremuak zehaztea, xede horretarako
garatu behar diren programa eta horien gauzatzea sustatzeko neurriak barne.
•Sustapen publiko zein pribatu edo beste prezio adostu duten babes ofizialeko
etxebizitzak eraikitzeko beharrezko lurzoru azaleraren kuantifikazioa.
•Sustapen publikoko lurzoru industrialaren kuantifikazioa eta Gidalerroen eduki
diren zehaztapenen garapenerako beharrezkoak diren irizpide, arau eta
printzipioak ezartzea.
 Irudia 51: Arabar errioxako LZE
   Lurralde mailako sektore ezberdinak antolatzeko asmoaLurraldearen Arloko
Planakgauzatzen dira. Jorratzen duten gaiaren arabera, Eusko Jaurlaritza, Foru
Aldundiek Estatuko administrazioak erkidegoan duen ordezkaritzak izan dezakete
                            haiek idazteko ardura.
Lurralde antolamenduaren integrazio izaera gailendu behar denez, Gidalerro eta
Zatiko Planen adierazitakoaren menpean gauzatu behar dira. Hierarkia horri men
   eginez, Lurraldearen Arloko Planak baliogabe gera daitezke kontraesanean
 jartzen badira. Baina aldi berean, ez da beharrezkoa goiko tresna biak izatea
                           Arloko Planak garatzeko.
 Irudia 52: Jarduera ekonomikoetarako lurzorua sortzeko LAE
 Behin betiko onartu diren Lurraldearen Arloko Planen artean, honakoak daude:
•
EAEko_Nekazaritza_eta_Basoak_Antolatzeko_Lurraldearen_Arloko_Plana
•
EAEko_Ibaien_eta_Erreken_Ertzak_Antolatzeko_Lurraldearen_Arloko_Plana
•EHEko Errepideen. Plan Orokorra
•
Arabako_Errepideen_Arloko_Plana
•Bizkaiko Errepideen Arloko Plana
•
EAEko_Energia_Eolikoa_Antolatzeko_Lurralde_Arloko_Plana
•EAEko Trenbideen Azpiegitura Antolatzeko Lurraldearen Arloko Plana
•
EAEko_Ekonomi-Jardueretarako_lurzoru_publikoa_eta_merkataritza-ekipamenduak
sortzeko_Lurraldearen_Arloko_Plana
•
EAEko_Hezeguneen_Lurralde_Arloko_Plana
•
EAEko_Kostaldea_Babesteko_eta_Antolatzeko_Lurraldearen_Arloko_Plana
•
Gipuzkoako_Hiri-Hondakinen_Azpiegituretako_Lurraldearen_Arloko_Plana
•
Gipuzkoako_Bizikleta_Bideen_Lurralde_Plan_Sektoriala
                     Idazten eta tramitatzen ari direnak:
•EAEko Kultura Ondareko Lurralde Arloko Plana
•
EAEko_Etxebizitzen_Sustapen_Publikorako_Lurzorua_Antolatzeko_Lurraldearen
Arloko_Plana
•EAEko Portuak Antolatzeko Lurraldearen Arloko Plana
•
EAEko_Garraio_Sare_Intermodal_eta_Logistikorako_Lurraldearen_Arloko_Plana


**** 2.3 HIRI ANTOLAMENDUA ****


    Hirigintza-antolamenduak, hirigintzaren bidez, lurzoruaren hirigintza-
  zehaztapenak antolatzen ditu espazioaren eta denboraren aldetik eta Ekainak
    30eko Lurzoru eta Hirigintzako 2/2006 Legeak adierazten dituen arauetan
                 oinarritzen da, honako ahalmenak dituelarik:
•Udal-mugartearen azalera osoa hiri-lurzoru, lurzoru urbanizagarri eta lurzoru
urbanizaezin modura sailkatzea.
•Udal-mugartearen kalifikazio orokorra egitea, erabilera nagusi ezberdineko
zonetan zatituta.
•Udal-mugarte osoan egiturazko antolamendua ezartzea, eta hiri-lurzoruan eta
lurzoru urbanizagarrian, berriz, antolamendu xehatua.
•Hiri-lurzoruan eta lurzoru urbanizagarrian, bai gehieneko eta gutxieneko
eraikigarritasun fisikoak, bai herritarren ongizaterako egokiak diren
zuzkidurak adieraztea. Lurzoru urbanizaezinean, berriz, lurzoru hori
zaintzearekin bateragarriak diren erabilerak zehaztea.
•Zehaztea, kalifikazioaren bidez, plangintzak zein lurzorutan ezarriko dituen
zenbait erabilera babestu jakini lotuta dauden eraikuntzak; horien artean,
babes publikoko araubide bati atxikitakoak diren etxebizitzak.
•Lurzoruaren erabilera arautzea, eta orobat lurzoru horren gainean egingo diren
obra-mota guztiak baimentzeko baldintzak ere.
•Hirigintzaren antolamendua egikaritzeko beharrezkoa den programazioa egitea.
•Berritu edo birgaitu egingo diren eremuak mugatzea, bai eta udalerriko ondare
urbanizatu eta eraikia babesteko arauak ere.
•Hala badagokio, landa-guneak eta lehentasunez erosteko zein atzera eskuratzeko
eskubideei atxikitako eremuak mugatzea.
 Horren ondoriozlurraren erabilera, hirigintza antolamenduaren egikaritzearen
  bidezlurzoruaren hirigintza eraldaketa,eraikuntza,erabileraeta eraikuntza,
eraikin eta instalakuntzenmantentze eta birgaitzearen antolaketa, programaketa,
      zuzendaritza, kontrola eta, kasuan kasu, egikaritzea ditu helburu.
 Irudia 53: Hiri egitura (Udalplan_2014)Udalplan_2014
 Hiriak bere osotasunerako eta egitura orekatua lortzeko, hainbat azpiegitura
 eta zuzkidura behar ditu. Horien bitartez, lurralde eta udalerriaren egitura
orokorra ezartzen da, lurraldean zehar (sistema orokorrak) eta udalerrian barna
(tokiko sistemak) erlazioak ahalbidetuz.Sistema orokorren sarea zuzkidura hauek
  osatzen dute: plangintza orokorrak ezarritako antolamendukoak direnak, eta
   bereziki, espazio libre eta ekipamenduko kolektibo publikoak, ekipamendu
 kolektibo pribatuak eta komunikazio-azpiegiturak eta sareak, plangintza-eremu
 bat baino gehiago hartzen badute funtzionaltasunez eta zerbitzuz (54. art.).
•Espazio libreak eta jabari eta erabilera publikoko berdeguneak. Lehenagotik
dagoen azalera sartuta, 5 metro koadro biztanleko gutxienez; hiri-lurzoruan eta
lurzoru urbanizagarrian, etxebizitzetarako erabili beharreko azalera eraikian,
biztanle bat 25 metro koadroko suposatuz.
•Titulartasun publikoko ekipamendu kolektiboak; adibidez, hezkuntza-, kultura-,
osasun-, asistentzia-, kirol- eta administrazio-erabileretarako.
•Era guztietako zerbitzuak sarean emateko azpiegiturak, emate horren araubidea
edozein delarik ere. Eta, edozein kasutan, urbanizazioa definitzen duten
zerbitzuak ematekoak, eta bereziki zerbitzu hauek: ibilgailu eta oinezkoentzako
bidea, uraren eta energia elektrikoaren hornidura, saneamendua, argiteria,
telekomunikazioak, eta ibilgailuen aparkalekua. Azpiegitura horien artean
sartuko dira, halaber, gaur egun eta etorkizunean, teknikaren bilakaeraren
arabera, eraikuntza guztiek zeinek bere erabilerarako eduki beharko dituzten
zerbitzuak ematekoak. Zehaztu egin beharko dira, gainera, azpiegitura horien
eraginkortasuna –dagozkien zerbitzuen euskarri gisa– eta funtzionaltasuna
bermatzeko behar diren babes-neurriak, bai eta azpiegitura horiek garatzeko
aurreikuspen orokorrak ere.
•Bide publikoak, oinezkoentzako bideak eta ibilgailuentzako bideak. Bide horiek
zuzkiduren sareko elementu guztiak lotuko eta komunikatuko dituzte beren
artean, elementuok sare bakar bezala funtzionatzea bermatzeko.
•Ekipamendu kolektibo pribatuak; esaterako, merkataritzakoak, erlijiosoak,
kulturakoak, irakaskuntzakoak, kiroletakoak, osasunekoak, laguntzakoak,
zerbitzu teknikoetakoak eta garraiokoak, bai eta interes publikoa edo gizarte-
interesa duten gainerako ekipamendu pribatuak. Ekipamenduok ezin dira inola ere
zuzkidura publikoen ordezkotzat hartu.
•Egiturazko antolamenduak hala ezarriz gero, babespeko bizitegi-zuzkidura,
babes publikoko araubide bati atxikitako etxebizitzetarako kalifikatu diren
lursailen lurrazal-eskubidearen jabetzak osatzen duena. Nolanahi ere,
etxebizitza horien okupazio-erregimena lurrazal-eskubidez edo errentamenduz
gauzatu ahal izango da.
 Irudia 54: Sistema orokorrak (Udalplan_2014)Udalplan_2014
Tokiko sistemensaretzat honako hau hartuko da: antolamendu xehatuan definituta
dagoen eta nagusiki area edo sektore jakin bateko biztanleen erabilerarako eta
  zerbitzurako dauden zuzkidura-elementuen multzoa, bereziki espazio libreak,
ekipamendu kolektibo publikoak, azpiegiturak, komunikazio-sareak eta ekipamendu
                        kolektibo pribatuak (57. art.).
•Berdeguneak eta espazio libreak; adibidez, hiri-parkeak, lorategiak eta plazak
(79. art.).
•Titulartasun publikoko ekipamendu kolektiboak; adibidez, hezkuntza-, kultura-,
osasun-, asistentzia-, kirol- eta administrazio-erabileretarako.
•Orotariko zerbitzuak sarean emateko azpiegiturak, emate horren araubidea
edozein delarik, eta, edozein kasutan, urbanizazioa definitzen dutenak,
bereziki, ondokoak: ibilgailu eta oinezkoentzako bidea, uraren eta energia
elektrikoaren hornidura, saneamendua, argiteria, telekomunikazioak, eta
ibilgailuen aparkalekua. Hor sartuko dira, halaber, gaur egun edo etorkizunean,
eta teknikaren bilakaeraren arabera, eraikuntza guztiek bakoitzak beren
erabilerarako izan beharreko azpiegiturak. Zehaztu egingo dira azpiegitura
horiek zerbitzuen euskarri gisa duten eraginkortasuna eta beren
funtzionaltasuna bermatzeko behar diren babes-neurriak, bai eta azpiegitura
horiek garatzeko aurreikuspen orokorrak ere.
•Komunikazio sareak: Bide publikoak, oinezkoentzako bideak eta ibilgailuentzako
bideak. Bide horiek zuzkidura eta ekipamenduen sareko elementu guztiak lotuko
eta komunikatuko dituzte beren artean, elementuok sare bakar bezala
funtzionatzea bermatzeko.
•Ekipamendu kolektibo pribatuak; adibidez, merkataritza-, kultura-, hezkuntza-,
kirol-, osasun-, asistentzia-, erlijio- eta garraio-erabileretarako (79. art.).
 Irudia 55: Lurzoruaren sailkapen eta kalifikazioa (Udalplan_2014)Udalplan_2014
 Lege horren arabera, hiria antolatzeko erabilgarri dauden tresnak, kategoria
    bitan banatzen dira; alde batetik, udalerri oso edo zati handian garatu
 daitezkeenak,Egiturazko Antolamenduaeta bestalde,Antolamendu Xehatuak osatzen
                                  dutelarik:
•Hirigintza Antolamenduko Plan Orokorra
•Plangintza Orokorraren Bateragarritze Plana
•Sektorekatze Plana
   Hirigintzako egiturazko antolamenduak burutu beharreko zenbait eginkizun,
                              honako honek dira:
•Udal-mugarte osoan, hiri-bilakaerarako eta lurzoruaren okupaziorako estrategia
zehaztea.
•Udal-mugarte osoan, lurzorua hiri-lurzoru, lurzoru urbanizagarri eta lurzoru
urbanizaezin modura sailkatzea, eta lurzoru urbanizagarrian lurzoru sektorekatu
eta lurzoru sektorekatuagabea bereiztea.
•Lurzoruaren kalifikazio globala egitea. Hartarako, zonatan zatituko da lurzoru
guztia, eta, gainera, erabilera publikoko eta erabilera pribatuko zonak
bereiziko dira.
•Epeak finkatzea garapeneko plangintza egin eta onartzeko eta lurzoruaren
programazioa egiteko.
•Jarraibideak ezartzea ingurumena babesteko, natura zaintzeko eta paisaia eta
elementu naturalak eta artifizialak –kultura-ondareari dagozkionak, bereziki
defenditzeko.
•Sistema orokorren sarea zehaztea, hirigintzaren garapenaren arrazionaltasuna
eta koherentzia ziurtatzeko modukoa, erabilera kolektiboko espazioen kalitatea
eta funtzionaltasuna bermatuta. Halaber, sistema horiek egikaritze-eremu
jakinei lotzea edo, hala badagokio, haietan sartzea, sistemok eskuratzeko eta,
antolamendu zehatzeko eremu bat edo batzuk garatzeko funtzionalki beharrezkoak
direnean, sistemok egikaritzeko eta kostua onartzeko ere bai.
•Zehaztapenak finkatzea babes ofizialeko araubide bati atxikitako etxebizitzen
gutxieneko estandarrak eta kopuruak betetzen direla bermatzeko eta zuzkidura-
egoitzetarako erreserbak egiteko.
•Irizpideak finkatzea lurzoruak, areak edo sektoreak sailkatzeko espazio-
eremuen mugapena xeheki berraztertu ahal izateko –horrek, ordea, ez du ekarriko
egiturazko antolamendua aldatzerik–. Hartarako, parametro eta inguruabar
objektiboak finkatuko dira, errealitate fisikoari egokitzeko eta plan
orokorraren helburuak errespetatzeko.
 Udalerri osoko plangintza orokorra egitea Udalen ardura izango da,Hirigintza
             Antolamendu Plan Orokorraren bitartez gauzatzen dena.
  Honek, udalerri osoaren egiturazko antolamendua eta hiri-lurzoru finkatuan
        sartzen duen hiri-lurzoruaren antolamendu xehatua burutuko du.
Nahi izanez gero, lurzoru urbanizagarri sektorekatuan eta plan orokorrean hiri-
   lurzoru finkatuaren kategorian sartu gabeko hiri-lurzoruaren antolamendu
 xehatua re gauza dezake. Antolamendu hori, nolanahi ere, antolamendu xehatuko
                      plangintzan arautzeko utz daiteke.
    Udalerri bat baino gehiagoren mugako inguruetan, hirigintza-garapenaren
ezaugarriak eta beharrak direla-eta, beharrezkoa baldin bada tartean diren plan
orokorren egituren antolamendua koordinatzea eta lan hori egingo duen lurralde-
   antolamenduko tresnarik ez baldin badago, ukitutako udalekBateragarritze-
   Planbat egiteko akordioa har dezakete. Eta, halako akordiorik ez badago,
   ukitutako udaletako edozeinek bere esku du lurralde historikoko dagokion
 organoari gai horri buruzko txosten loteslea eskatzea. Bateragarritze horrek
lurralde historiko bat baino gehiago hartzen baditu bere baitan, Jaurlaritzaren
    Kontseiluak egin beharko du txosten hori, Lurraldearen Antolamendurako
                  Batzordeak aldeko proposamena egin ondoren.
    Sektorekatze-planakhirigintzaren egiturazko antolamendurako zehaztapen
   batzuk,ezartzeko erabiltzen diren tresna batzuk dira, zehaztapen horiekin
 lurzoru urbanizagarri sektorekatugabe gisa sailkatutako lursailak hirigintza
                              bidez eraldatzeko.
     Sektorekatze-planek osatu egiten dute, eraldatze-ekimena duen lurzoru
   urbanizagarri sektorekatugabe horren gainean, plan orokorraren egiturazko
                                 antolamendua.
  Tresna horiek zehaztutako eremu txikiagoetan beste plan jakin batzuk eratu
      behar dira,Antolamendu Xehatuaderitzon beste kategoriaren barruan.
•Plan Partziala
•Hiri Antolamenduko Plan Berezia
•Plan Bereziak
            Eremu txikiago horrek,areaetasektoreizena hartzen dute.
    Lege honetan xedatutakoaren ondorioetarako, areatzat, hain zuzen,hiri-
lurzoruaren antolamendu xehatuko eremuahartuko da, antolamendu xehatu hori plan
      orokorrak zuzenean eginda egon nahiz plan berezi batez egiteko izan
   Era berean, sektoretzat, hain zuzen,lurzoru urbanizagarriaren antolamendu
  xehatuko eremuahartuko da, antolamendu xehatu hori plan orokorrak zuzenean
               eginda egon nahiz plan berezi batez egiteko izan.
    Antolamendu xehatuaren bitartez edo honek ezarri beharreko zehaztapenak
                                honakoak dira:
•Tokian tokiko sistemak definitu, bai eta sistema horiek plan orokorrean
definituriko sistema orokorren sarearekin lotu eta hartan integratu.
Errespetatu egin beharko dira, betiere, lege honek tokiko sistemen sare
horretarako ezartzen dituen gutxieneko zuzkidurak.
•Programazio bakarra izan beharreko jarduketa integratuak mugatu, plangintza
orokorrean definituta dauden hiri-lurzoru finkatugabeko areetan eta lurzoru
urbanizagarriko sektoreetan.
•Lurzorua hiri-lurzoro finkatu gisa eta hiri-lurzoru finkatugabe gisa
kategorizatu.
•Hiri-lurzoruan, jarduketa isolatuko araubidearen menpean eraiki daitezkeen
orubeak eta partzelak zehaztu.
•Hirigintzako eraikigarritasun fisiko xehatuak zehaztu, bai eta, hala
badagokio, erabilera bateragarrien zerrenda egin eta baimendutako erabilera
bakoitzaren gehieneko eta gutxieneko ehunekoak finkatu.
•Erabileren artean ponderazio-koefizienteak jarri, bai hiri-lurzoruan bai
lurzoru urbanizagarri sektorizatuan. Koefiziente horiek eguneratu ahal izango
dira, hala badagokio, ekitatezko banaketarako tresnen bidez.
•Eraikuntzaren osagai guztiak zehaztu; eta, bereziki, etxeak eta eraikinak
definitzeko oinarrizko elementuak: altuerak, solairu-kopurua, hegalkinak,
ibilgailuentzako aparkalekuak, eta antzeko beste batzuk.
•Lerrokadurak eta sestrak zehaztu.
•Banan-banan zehaztu gerora sortutako arrazoiengatik antolamendutik kanpora
geratu behar diren eta, ondorioz, plan orokorrean halakoetarako definitutako
aldi baterako araudian egongo diren etxeak eta eraikinak.
•Gerora xehetasun-azterketak idazteko irizpideak, eta idazketa horretan kontuan
izan beharreko baldintzak eta mugak.
•Planaren antolamenduak dakarren partzela-banaketa, eta gerora ezer aldatu
behar bada, aldaketa horretarako baldintzek eta mugek dakarten partzela-
banaketa. Definituriko eremu bakoitzerako gutxieneko partzela ere zehaztu
beharko da.
Plan partzialen xedea, hain zuzen, plan orokorrak edo dena delako sektorekatze-
  planak lurzoru urbanizagarri modura zehazturiko sektore jakin bat xehe-xehe
                                antolatzea da.
  Sektorearen azalera guztiak, oso-osorik, lurzoru urbanizagarri sektorekatu
modura sailkaturik egon behar du, eta sailkapen horretan ezin du etenik eduki.
Sektoreek, bestalde, egikaritze-unitate bat edo gehiago eduki dezakete. Unitate
   horiek plan partzialean edo urbanizatzeko jarduketa-programan egongo dira
                                 definiturik.
  Plan bereziek bi esparru-mota har ditzakete antolamendua egiteko: batetik,
udalerri osoa edo udalerriaren zati bat, lurzoru-mota bat edo gehiago hartuta,
 eta bestetik, plangintza orokorrak definitutako edo plan bereziak berak bere
        xedearekin bat etorriz zehaztutako esparru edo area jakin bat.
   Hiri-antolamenduko Plan Bereziak: antolamendua hiru-lurzoruko area jakin
        batzuetan burutzeko dira, plan orokorrean hala ezartzen denean.
Plan Bereziak: plan orokorren egiturazko antolamendua garatzeko dira, edo plan
   horietatik autonomoak, hirigintza-eraikigarritasuna aldatu gabe helburua
                          hauetako edozein dutenean:
•Itsasertza antolatzea.
•Barruti eta multzo historikoak eta artistikoak antolatzea, eta kulturaren
aldetik edo arkitekturaren aldetik interesgarriak diren higiezinak zaintzeko
eta, beharrezkoa bada, berritxuratzeko zehaztapenak adieraztea.
•Paisaia eta ingurumena babestea eta hobetzea edo udalerriko landa-guneak
mugatzea eta antolatzea.
•Azpiegituren eta zuzkidura publikoen erabilgarritasuna babestea.
•Kale-aldea edo baserri-aldea zaintzea eta hobetzea.
•Hiri-hobekuntzako eta -berrikuntzako jarduketak egitea eta hiri-lurzoruan
zuzkidura publikoak sortzea.
•Azpiegiturak, zuzkidurak eta ekipamenduak jartzea eta definitzea, lurzoru
urbanizaezinari eragiten diotenean zenbait muga errespetatuta.
•Eta helburu horien antzeko beste edozein.
     Horien arteanHiri Berrikuntzako Plan BereziaetaBabes eta Zaintza Plan
                            Bereziaaurkitzen dira.
 Lehenegoaren helburuak, hiri-lurzorua deskongestionatzea, zuzkidura publikoak
      eta ekipamendu kolektibo pribatuak sortzea, auzoak saneatzea, hiria
    berroneratzea eta birgaitzea, barne-erreforma, mugikortasun-arazoak edo
 estetika-arazoak konpontzea, ingurumena edo zerbitzu publikoak hobetzea, eta
                             antzeko beste batzuk.
  Bigarrenak aldiz, itsasertza, paisaia, hirigune edo landaguneak, eraikinak,
   instalazioak, baratzeak, ereintzak, basoak eta ibaietako ekosistemak, eta
  orobat beste elementu natural edo artifizial oro ere zaindu et babestea du
                                    xede..
              Horietaz gain badaude beste zenbaitTresna Osagarri:
•Katalogoak
•Hiri-ordenantzak
•Xehetasun Azterketak
   Antolamendu xehatuaren zehaztapenak edozein lurzoru-motatan osatzeko edo
         egokitzeko diraXehetasun-Azterketak, hurrengo eginkizunekin:
•Sestrak eta lerrokadurak adieraztea, zuzentzea edo osatzea.
•Bolumenak dena delako plangintzan aurreikusitakoaren arabera antolatzea.
Bolumenen berrantolaketa tipologikoaren edo morfologikoaren ondorioz hala
egiteko beharra badago edo hala egitea komeni bada, bide berriak egiteko edo
zuzkidura publiko berriak egiteko lurzoruaren kalifikazioa ere jaso daiteke
antolaketa horretan.
•Urbanizatze-lanen, eraikuntzen, instalazioen eta gainerako obra eta hiri-
elementu osagarrien alderdi eta ezaugarri estetiko eta konpositibo batzuk
arautzea. Ezaugarri horiek antolamendu xehatuan egongo dira jasota.
Udal-Ordenantzek, urbanizazio eta eraikuntzari loturiko hainbat kontu arautzeko
 erabiltzen dira. Ahal dela, energia aurrezteko irizpideak, kutsadura gutxiago
isurtzeko irizpideak eta arkitektura bioklimatikoak dakartzan irizpideak beren
                         baitan biltzen saiatuko dira.
Hirigintzako antolamenduan babestu beharreko ondasun naturalak eta artifizialak
     zein diren zehaztu eta zerrenda batera biltzen dituKatalogoak. Haien
     ezaugarriak ere jasotzen ditu, eta, beharrezkoa bada, zein maila edo
  kalifikazio dagokien aplikatzekoa den legearen arabera eta babesa arautzeko
             zehaztapenak zein planetan dauzkaten ere zehazten du.

           [Sorry. Ignored\begin{tikzpicture} ... \end{tikzpicture}]
 Irudia 56: Hiri-Antolamenduko planen laburpena
Lurzoruaren sailkapentzat, hain zuzen, lurzoruaren eremu zehatzak hirigintzako
 egiturako antolamenduaren bidez lurzoru-mota batzuen lege-araubideari lotzea
  hartuko da (10. art.). Lurzoru-mota horiek hauek dira:hiri-lurzorua,lurzoru
   urbanizagarriaetalurzoru urbanizaezina. Lurzoru mota bakoitzari araubide
  ezberdina dagokio, lurzoruaren jabeen eskubide eta betebeharretan islatzen
                                     dena.
                    [Hiri-lurzorua] [Lurzoru urbanizaezina]
                           [Lurzoru urbanizagarria]
 Irudia 57: Lurzoruaren sailkapena
  Hiri-lurzorugisa sailkatuko dira eraldatuak izan diren eta lehendik dagoen
hiri-bilbean, sailkapena egiten duen plan orokorrak bere egiten duen neurrian,
sartuta dauden edo sar daitezkeen lursailak (11. art.). Horretarako, baldintza
                          hauek bete beharko dituzte:
•Gutxienez, hornigai hau edukitzea: ibilgailuentzako sarbidea, bide zolatuz
egina eta herritarrek benetan erabilgarria; ur-hornidura; euri-ura eta ur
beltza husteko sarea; behe-tentsioko energia elektrikoko hornidura. Hornidura
horien tamaina, emaria, ahalmena eta tentsioa, berriz, eraikitzeko eta lurzorua
okupatzeko lehendik dauden eraikinei eta hirigintza-antolamenduan
aurreikusitako eraikinei zerbitzu egokia emateko adinakoak izan beharko dira.
•Lursailek, nahiz eta aurreko paragrafoan aipatutako zerbitzuetako batzuk ez
eduki, beren antolamendua finkatuta edukitzea, eraikuntzak, gutxienez,
hirigintza-antolamenduaren arabera izendatzen zaien eremu baliagarrien bi
herenak okupatzeagatik.
 Plan orokorrak, gainera hala badagokio, bereizi egin ditzakekategoriabatzuei
   atxikita geratu beharreko eremuak: hiri lurzoruaren barruan,hiri-lurzoru
       finkatuaetahiri-lurzoru finkatugabeaeta lurzoru urbanizagarriaren
      barruan,lurzoru urbanizagarri sektorekatuaetalurzoru urbanizagarri
                               sektorekatugabea.
•Hiri-lurzoru finkatugabea kategoria atxikiko die hirigintza-antolamenduak
urbanizazio finkaturik ez dituzten edo lehendik zutena baino hirigintza-
eraikigarritasun haztatu handiagoa esleitzen zaien lursailei.
   Eginda dagoen urbanizazioa finkatua ez izateak, hirigintza-antolamenduan
 agindutako beharrezko zuzkidura, zerbitzu eta azpiegiturak ez edukitzea, edo
  hornigai horiek gainean duten edo izan beharko duten eraikuntzari zerbitzu
   egokia emateko hirigintza-antolamenduan agindutako proportzio, neurri edo
  ezaugarririk ez edukitzea dakar edo eginda dagoen urbanizazioak eraberritu,
                    hobetu edo birgaitu beharra edukitzea.
   Lan horiek hiri-berrantolaketa eta -berrikuntzaren ondoriozko hirigintza-
   eraldaketaren bidez egin behar izateak antolamendu xehatua burutze dakar.
•Hiri-lurzoru finkatu kategoria, urbanizazioa osorik eta egokia bada edo
orubeak badira jasoko dute.
 Orubeahiri-lurzoruaren eremu bat da, bere neurriengatik eta ezaugarriengatik
   partzela eraikigarria delarik, dagokion hirigintza-antolamenduko planean
 antolamendu xehatua duena eta hirigintzako plangintzan hari buruz ageri diren
zehaztapenen arabera urbanizatuta (ibilgailuentzako eta oinezkoentzako sarbide
eta argiteria publikoa, edateko ura, argindarra eta hondakin-ura, euri-ura eta
 ur beltza estolderia-sarera husteko sarea, plangintzak partzelari ematen dion
  sailkapenak ekarriko duen erabileraren tamainakoa) eta plangintza horretan
   ezarrita dauden edo hura aplikatzeko beharrezkoak diren lerrokadurak eta
sestrak errespetatuz eta aplikatuz. Ez dira orubetzat joko legedian ezarritako
  eran garatu eta egikaritutako jarduketa isolatu edo integratu bat izan gabe
                          urbanizatu diren partzelak.
   Lurzoru urbanizagarria, hiri-bilbean sartuta ez dauden arren edo oraindik
   sartzeko modukoak ez diren arren, egoki irizten zaienean eraldatu ondoren
              hirigintza-erabileren bermaleku izateko (14. art.).
•Lurzoru urbanizagarri sektorekatua plan orokorrak edo sektorekatze-planak,
dagokion plan partziala egin ahal izateko, zedarritzen dituen sektoreetan
sartuta dagoen lursaila da.
•Lurzoru urbanizagarri sektorekatugabeak beharrezkoa izango du sektorekatze-
plana garatzea, sektoreak zehaztu eta antolamendu xehatua horien gainean
gauzatzeko.
 Lursailen hirigintza-eraldaketa bidezkoa ez bada edo egokiak ez badira hiri-
      garapenerako,Lurzoru urbanizaezinsailkapena jasoko dute (13. art.).
•Lurralde edo Hirigintza-Antolamenduko tresnek babes-erregimena ezarri izana,
nekazaritza, basogintza edo abelazkuntzarako duten balioagatik, beren baliabide
naturalak ustiatzeko eskaintzen dituzten aukerengatik, edo beren paisaia-,
historia- eta kultura-balioengatik, fauna, flora edo oreka ekologikoa
babesteko.
•Arloko legediaren aginduz hirigintza-eraldaketa debekatuta dutenean, herri-
jabariko elementuak babesteko edo zaintzeko.
•Hirigintza-eraldaketak higadura, erorketa, luizi, sute edo uholdeetarako
arriskua edo beste arrisku natural edo teknologiko garrantzitsu batzuk,
bereziki hondamendi-arriskua, sortzen dituenean edo halakoen arriskua saihesten
ez duenean.
•Beharrezkoa denean lursailen ezaugarriak gordetzea, herri-izaerako edo interes
publikoko azpiegiturak, zerbitzuak, zuzkidurak edo ekipamenduak bere
osotasunean babesteko.

           [Sorry. Ignored\begin{tikzpicture} ... \end{tikzpicture}]
 Irudia 58: Erabilera orokor eta xehatuak
   Lurzoruaren kalifikazioada plangintzak erabilera orokorrak eta erabilera
  xehatuak esleitzea udal-mugarte osoko edo haren zati bateko zonei, zonetan
             banatzen baita udal-mugarte osoa edo haren zati bat.
 Irudia 59: Sektore baten lurzoru kalifikazioa
  Arestian esan bezala, lurzoru mota bakoitzari (lurzoruen jabeei) hirigintza
ahalmen ezberdinak dagozkie, hots,eskubideetabetebeharmultzoa. Hiri-jabetzaren
 edukia hirigintza antolamendutik (plangintza) ondorioztatzen dena izango da,
   lurren sailkapen eta kalifikazioaren arabera eta lurralde eta hirigintza
araudiak ezartzen dituen era eta mugekin. Lurra urbanizaezin eran sailkatua ez
  duten jabeak, eraikitze eta urbanizatze prozesuetara gehitzeko betebeharra
 izango du, baliozkoak diren hirigintza legedi eta plangintzan zehazten diren
                         baldintza eta epeen arabera.
•Hiri lurzoru finkatua
Betebeharra Urbanizazioari haien kontura azkena ematea (zerbitzu sareen
konexioa)
•Hiri lurzoru finkatugabea + Lurzoru urbanizagarria
Betebeharra Administrazioari lurzorua dohain laga, tokiko izaera duten
zuzkidura publiko (tokiko sistemak), sistema orokor eta eremu horri dagokion
hirigintza probetxuaren portzentajerako (%15).
Betebeharra Dagokion eremu edo sektorearen urbanizatzea gauzatu eta ordaintzea.
Lurzoru urbanizagarriaren kasuan, jarduera eremu kanpoko sistema orokorrekin
lotzeko azpiegiturak ordaindu eta, hala behar izanez gero, egikaritu. Aldi
berean, jarduera honek sortzen dituen erabilera-intentsitate eta haren
dimentsio eta dentsitatearen arabera, beharrezkoa izan daiteke sistema horien
handitzea edo indartzea, plangintza orokorrak zehazten duen baldintza eta
eskakizunekin adostasunean.
Betebeharra Plangintzatik ondorioztatzen diren karga eta irabazien bidezko
banaketa burutzea, egikaritze materiala hasi aurretik.
Betebeharra Urbanizatutako lursailak Plangintzak adierazten duen epean
eraikitzea.
•Hiri lurzoru finkatua + Hiri lurzoru finkatugabea + Lurzoru urbanizagarria
Eskubidea Urbanizatzeko eskubidea: Plangintzan zehazten diren azpiegitura eta
zerbitzuz hornitzea lursaila, orube baldintza lor dezan.
Eskubidea Hirigintza-probetxurako eskubidea: Hirigintza prozesuan dabilen
jabeari, Legeak ezartzen dituen baldintzen arabera, pribatuki eskuragarriak
diren erabilera eta intentsitateak esleitzea.
Eskubidea Eraikitzeko eskubidea: Dagokion hirigintza-probetxua gauzatzeko
ahalmena, orubeetan eraikiz ordenantzak eta Planean ezarritako beste
zehaztasunak betez.
Eskubidea Eraikuntzarako eskubidea: Egikaritu eta bukatutako eraikuntza
ondarera gehitzeko ahalmena, beti ere, baliozko hirigintza antolamenduarekin
bat eta eman den hirigintza baimenarekin adostasunean.
•Lurzoru urbanizaezina
Eskubidea Zorrozki bat ere ez. Baliabide naturalen ustiaketa onartzen da
(nekazaritza, abeltzaintza, zinegetiko, aterakuntzazko erabilera, etab.), lege
eta lurralde edo hiri plangintzaren zehaztapenen arabera.
Eskubidea Babes bereziko lurzoru urbanizaezinean salbu, baimenak eman daitezke
lurraren nekazaritza izaerari loturiko eraikuntza eta instalakuntzak, haien
izaeragatik hiri lurzoruan koka ezin daitezkeen interes publikoko jarduerak edo
familia bakarreko etxebizitza isolatuak, biztanleria nukleo berriak sortzen ez
dituztelarik, eraikitzeko.
•Debekatuta daude hirigintza eraldaketa dakartzaten eraikuntza eta erabilerak.
            [Sorry. Ignored\begin{textblock*} ... \end{textblock*}]
   Tresna ezberdinetan zehaztu beharrekohirigintza parametroak, lurzoruaren
erabilera, okupazio eta eraikigarritasunarekin egongo dira lotuak. Alde batetik
  zehaztu beharko da zein izango den lurzoru horrek izango duen erabilera edo
  kalifikazioa; hau da, bizitegiak, industria, merkataritza, kirola edo beste
zenbait jarduera ezartzeko egokia den. Bestalde erabilera horren intentsitatea
                           ere zehaztu beharra dago.
•Distantziak: Lerrokadura kontzeptuari, jabari publikoa (kale, plaza, espazio
libre) eta partzela pribatuak banatzen dituen lerroa, loturiko neurri
horizontalak. Horien artean, plangintzak bide sistemaren hierarkiaren arabera
ezartzen duen kalearen zabalera (espaloien zabalera, aparkalekuak, errailak),
sakonera eraikigarria, eraikin eta partzelaren muga edo kalearen
lerrokadurekiko atzeraemanguneak aipa daitezke.
•Eraikinaren altuera, erlaitz edo gailurreraino neurtua edo solairu kopuruaren
arabera, behekoa barne egon edo ez.
•Kalearen malda, luzetarako eta zeharkakoa bereiziz, angelu edo portzentaje
balioarekin.
•Okupazioak, eremu jakin batean partzela eraikigarriek bete dezaketen lurzorua
zehazten du (
okupazio gordina), eremuaren portzentaje edo guztizko m kopuru batez eta
eraikinek oinplanoan duten gehienezko azalera zehazten du (okupazio garbia),
partzelarekiko portzentajearen balioa edo guztizko m kopurua emanaz edo
inguruko partzela edo mugekiko gorde beharreko tarteen bidez.
•Eraikigarritasuna, hainbat eratan adierazi daitekeelarik: sabai-metro koadro,
m, edo bolumeneko, m, guztizko kopuru batez, edo lurzoru-metro koadro
bakoitzeko sabai-metro koadrotan, m/m, edo bolumenean, m/m; bi kasuetan,
eraikigarritasun hori zehaztu beharra duen lurralde-eremuari dagokiola.
Eraikigarritasun gordina, antolatu beharreko eremuaren azalera osoari dagokio,
bide sistema, espazio libre zuzkidura, partzela eraikigarri eta abar barne
hartuz. Eraikigarritasun garbiak aldiz, partzela eraikigarrien azalerari
dagokio bakarrik.
•
Eraikigarritasun fisikotzat honako hau hartuko da: Eraikigarritasun fisiko edo
gordina bi eratara adierazi ahal izango da: sabai-metro koadroen guztizko
kopuru batez, edo lurzoru-metro koadro bakoitzeko sabai-metro koadrotan; bi
kasuetan, eraikigarritasun hori zehaztu beharra duen lurrralde-eremuari
dagokiola. Lehendik dauden orube, partzela edo eraikuntzez bezainbatean,
hirigintza-antolamenduak bi aukera izango ditu eraikigarritasun fisiko edo
gordinari dagokionez: profilak, garaierak edo eraikuntzaren forma edo bolumena
arautzeko beste parametro batzuk jarrita adieraziko du, edo lehendik dagoen
eraikigarritasuna finkatzea aipatuko du. Kasu horietan, obrak egitea
beharrezkoa bada inguratzailea hobetzeko edo lehendik dagoen eraikin bateko
irisgarritasun-baldintzak edo gutxieneko bizigarritasun-baldintzak betetzeko,
indarrean dagoen araudiaren arabera, obra horiek ez dira aintzat hartuko
eraikigarritasuna handitzearen ondorioetarako, eta ez da pentsatuko ez direla
bete dagokion hirigintza-antolamenduan jasota datozen eraikigarritasun-
parametroak (3/2015_Legeak,_ekainaren_18koa,_Etxebizitzarena, aldatua seigarren
azken xedapenean.)
•
Hirigintza-eraikigarritasuntzat honako hau hartuko da: hirigintza-antolamenduak
lurralde-eremu jakin batean kokatzen dituen irabazizko erabilera edo jarduerei
dagokien eraikigarritasun fisikoa. Beraz, kanpoan geldituko da eremu
horretarako lehendik dauden edo aurreikusita dauden zuzkidura publikoen
eraikigarritasun fisikoa.
•Lurralde-eremu jakin bateko
eraikigarritasun haztatuabiderkadura batzuen batuketa izango da, eta
biderkatuko direnak, berriz, ondokoak: batetik, erabilera bakoitzeko edo balio
baliokidea duten erabilera-talde bakoitzeko eraikigarritasuna, eta bestetik,
lurzoru urbanizatuak erabilera bakoitzerako edo erabilera-talde bakoitzerako
duen oihartzun-balioaren eta eremuko erabilera ohikoentzat definitutakoaren
oihartzun-balioaren arteko harremana adierazten duten haztatze- edo
homogeneizazio-koefizienteak. Eraikigarritasun haztatua, bestalde, erabilera
ohikoeneko sabai-metro karratuz adierazten da.
•Lurralde-eremu jakin bateko
batez besteko eraikigarritasunazatidura bat izango da: zatikizuna eremuko
eraikigarritasun haztatua izango da, eta zatitzailea, berriz, eremu horretako
azalera osoa. Hartarako, azalera horren barruan sartuko dira dena delako
lurralde-eremuaren sistema orokorretako sarearen zuzkidura publikoetan
sartutako edo hari atxikitako lursailen azalera. Azalera horretatik kanpo
geldituko dira, soilik, lehendik dauden eta hirigintza-antolamenduak finkatzen
dituen sistema orokorren azalerak.
  Hiri-lurzoru finkatugabe (area) eta lurzoru urbanizagarrien (sektore)bataz
besteko aprobetxamenduak, sailkapen berdina duten lursailen jabeen artean egon
   daitezkeen irabazi ezberdintasuna orekatzeko asmoa du. Plangintzak maila
ezberdinetan ezartzen dituen erabilera (bizitegi, industria, zerbitzu, etab.),
    mota (familiabakarrekoak, etxadiak, etab.), eraikigarritasun eta beste
       baldintza batzuek (geoteknia, orientazioa, irisgarritasuna, hiri
     erdialdearekiko hurbiltasuna) eragiten dute desoreka hori. Hirigintza
sistemaren oinarrizko printzipioetariko bat, plangintzatik ondorioztatzen diren
 karga eta irabazien bidezko banaketa bermatzea da. Asmo horretarako erabilera
eta mota aniztasuna bateragarriak egingo dituzten mekanismoak eratu behar dira,
     lurzoru jabeen betebehar eta eskubideekin ahalik eta berdintasunezko
                             tratamenduarekin bat.
    123/2012_DEKRETUA,_uztailaren_3koa,_hirigintzako_estandarrei_buruzkoak,
  hirigintza eraikigarritasunari zenbait muga eta zuzkidura, babes publikoko
etxebizitza eta zuzkidura-bizitokietarakoestandarrakezartzen ditu. Maila bitan
garatzen da jarduera, egiturazko antolamendu eta antolamendu xehatuaren baita,
            sistema orokor eta tokiko sistemen zuzkidurak zehaztuz.
•Bizitegirako hiri lurzoru finkatugabea (jarduketa integratuak)
•Zuzkidura publikoak ez diren erabileretan, lurgaineko gehienezko
eraikigarritasun fisikoa 2.3 m/m izango da
•Zuzkidura publikoak ez diren erabileretan, lurgaineko gutxieneko
eraikigarritasun fisikoa 0.4 m/m izango da
   - Balio hau, lurraren bataz besteko malda %15a edo handiagoa bada, 0.3 m/
                                  m izango da
- edo etxebizitza babestuetarako lurzorua gorde beharrik ez duten udalerrietan,
                              0.25 m/m izango da
   - Salbuespen modura, gutxieneko hirigintza eraikigarritasuna %20 murriztu
                                    daiteke
•Industria edo 3. sektorerako hiri lurzoru finkatugabea (jarduketa integratuak)
•Eraikuntzak eremuaren %30 baino gehiago okupatu behar du
•Bizitegirako lurzoru urbanizagarria (sektorea)
•Zuzkidura publikoak ez diren erabileretan, lurgaineko gehienezko
eraikigarritasun fisikoa 1.3 m/m izango da
- Balio hori, 7000 biztanle edo gutxiagoko udalerrietan edo Bilbo, Donostia eta
     Gasteizko udalerriak barruan dituzten eremu funtzionaletan sartuta ez
                         daudenetan, 1.1 m/m izango da
- Salbuespen modura, gehienezko hirigintza-eraikigarritasuna %10 handi daiteke
•Industria edo 3. sektorerako lurzoru urbanizagarria (sektorea)
•Eraikuntzak eremuaren %30 baino gehiago okupatu behar du
 Arestian aipatu den gisara, hainbat zuzkidura beharrezkoak dira lurraldea eta
     udalerria era egokian gara daitezen. Horiek sistema orokor eta tokiko
 sistemetan banatzen dira, lege eta dekretuek gutxieneko estandarrak zehazten
  dituztelarik.Sistema orokorrakegiturazko antolamenduari dagozkionez, maila
                   honetako tresna baten islatu behar dira.
•
Espazio libre eta parke publikokontzeptuaren barruan lorategi, umeen jolas
parke, aire zabaleko kirolgune, berdegune bereziak (ortu kolektiboak,
haztegiak, parke linealak, etab.) eta antzeko erabilera edo/eta zerbitzu
publikoak diren beste espazio batzuk sartzen dira, biztanleko edo eraikitako 25
m bakoitzeko, 5 m izan behar direlarik.
•Zuzkidura bizitokiak izan behar dira 20000 biztanle edo gehiagoko
udalerrietan, 1.5 eta 2.5 m gorde behar direlarik, bizitegitarako eraikitako
100 m, edota, zehaztu gabe egonez gero, planeamenduan aurreikusitako
etxebizitza berri bakoitzeko
•Sistema orokorren zuzkidura-sarearen barnean, egitura-antolamenduak handi
ditzake dekretu honek ezarritako gutxienekoak, eta babes publikoko etxebizitzen
sustapenari lotutako beste gutxieneko batzuk ezar ditzake (lehentasunez,
alokatzeko etxebizitzak eta Udalaren jabetzakoak)
Tokiko sistemakhirigintza antolamendu xehatuan zehaztu egiten dira, gutxieneko
  estandarrak bete behar direlarik plan partzial (lurzoru urbanizagarria) eta
        hiri antolamenduko plan berezietan (hiri lurzoru finkatugabea).



             [Sorry. Ignored\begin{adjustbox} ... \end{adjustbox}]
 Taula 3: Tokiko sistemen sareko zuzkidura eta ekipamenduentzako lursailen
gutxieneko estandarrak


**** 2.4 KUDEAKETA ****

          [Sorry. Ignored \begin{tikzpicture} ... \end{tikzpicture}]
 Irudia 60: Hirigintza kudeaketa


   Zuzkidura (sistema) lurrak lortzeko mekanismoen artean, sistema orokorren
   kasuanbatazbesteko aprobetxamenduaaplikatzen daberregoki guneetan. Tokiko
    sistemetan aldiz,jarduketa sistemakerabiliz eskuratzen dira,desjabetze
  proiektuzeinbirpartzelatze proiektuen bidez. Batazbesteko aprobetxamendua,
  hiri-lurzoru finkatugabean (areak) eta lurzoru urbanizagarrian (sektoreak)
 aplikatzen da, plangintzak ezarritako erabilera, mota, eraikigarrritasun eta
  bestelakoak ez baitira berdinak jabetza guztietan. Sailkapen berdina duten
  lursailen jabeen artean irabazi ekonomiko ezberdinak gertatzen dira. Horren
ondorioz, kargak eta etekinak era bidezkoan banatzeko sistema ezarri egiten da.

            [Sorry. Ignored \begin{adjustbox} ... \end{adjustbox}]
Taula : Batazbesteko aprobetxamenduaren adibidea


   Sektore batzuetan aprobetxamendu soberakina egon daiteke, beste batzuetan
eskasia eta beste batzuetan nuloa.Aprobetxamendu transferentziakaplikatuko dira
ondorioz. Berregoki guneko jabe guztiek batazbesteko aprobetxamendu bera dute,
jabetzan dituzten lurren azalerarekin biderkatuz gero, dagokien aprobetxamendua
zehaztuko delarik. Hala ere, benetan eskuratuko duten aprobetxamendua txikiagoa
      izango da, administrazioak plangintzatik eratortzen direnhirigintza
 gainbalioetanparte hartzearen ondorioz. Orokorrean aprobetxamenduaren %5 eta
   %15 artean (EAEn %15) dagokio administrazioari, gainontzekoa jabeen esku
                               geratzen delarik.
    Hirigintza kudeaketaren baitan, plangintzaren zehaztapenak egikaritzeko
                prozedimendu eta teknika multzoak biltzen dira:
•Hirigintza Jarduketa Programak egitea
•Antolamendutik ondorioztatzen diren karga eta etekinak banaketa
(Birpartzelatze proiektua)
•Plangintza aurreikusita ez dauden edo aldatu beharra duten jarduketen ordena
zehaztea eta egikaritzearen denborazko antolaketa
•Sortzen diren orubeen urbanizazio eta eraikuntza
•Urbanizazio lan eta, hala badagokio, eraikinen mantentzea
•Derrigorrez eta dohainik laga behar diren bide, zuzkidura lursail eta
bestelakoen lagapena eta Administrazioari dagokion hirigintza eraikigarritasuna
kokatzea.
   Urbanizazio kargei dagokienez, hurrengo alderdiak ordaindu beharko dira:
•Saneamendu lanak (biltzaile nagusiak, estolderia, araztegiak, etab.)
•Zerbitzu publikoen instalakuntza eta funtzionamendua (ur-, energia-,
telekomunikazio-hornidurak, etab.)
•Kalteordainak eta ostatu emate eta jardueren birkokatzea (alokairuak, eraitsi
beharreko eraikin eta egiturak, etab.)
•Lorategi gastuak (zuhaitzak landatzea, hiri-altzariak, etab.)
•Bidezaintza lanak (berdinketa, zolaketa lanak, etab.)
•Proiektu teknikoen idazketa eta iragarkiak
•Sustapen eta kudeaketa gastuak
•Administrazioak hartu arteko urbanizazio gastuak
•Jarduketa programan aurreikusten diren egikaritze unitatetik kanpoko
azpiegitura eta zerbitzuak
 Hiriaren hazkundeak hirigintza antolamenduaren ekintzen arabera gauzatu behar
                                      da:

           [Sorry. Ignored\begin{tikzpicture} ... \end{tikzpicture}]
 Irudia 61: Hirigintza prozesua
 Egikaritze unitateak Administrazioak askatasun osoz aukeratzen duenjarduketa
 sistemaren bitartez garatuko dira, egikaritze araubide pribatu zein publikoen
     artean aukera dezakeelarik; plangintzaren helburuak ondoen betetzea,
   egikaritzeko epeak, udalak dituen ekonomia- eta finantza-baliabideak eta
                        kudeaketa ahalmenaren arabera.
  Urbanizatzeko jarduketa-programak behin betiko onartzeko egintzan beti egin
beharko da jarduketa-sistemaren zehaztapena. Dena den, zehaztapen hori lehenago
   ere aurreikus daiteke plangintza orokorrean, sektorekatze-plangintzan edo
    antolamendu xehatuko plangintzan, edo geroago aldatu ere egin daiteke.
Jarduketa-sistema plangintzan aurreikusita dagoenean, urbanizatzeko jarduketa-
programak berretsi egingo du, edo, bestela, aldatu, hartarako arrazoiak emanez,
      lehendik zegoen plangintza aldatzeko tramiterik egin beharrik gabe.
  Plangintzak egikaritze pribatuko jarduketa-sistema bat ezartzen duenean eta
    kasuan kasuko plangintza behin betiko onartzen denetik urte biko epean
  urbanizatzeko jarduketa programarik egiten eta sustatzen ez denean, udalak
  egikaritze publikoko jarduketa-sistema batez aldatuko du, lehenago iritzia
 eskatuta urbanizatzeko jarduketa-programa egiteko tramitean interesa dutenei.
  Alabaina, udalak ahalmena edukiko du jarduketa sistema, aurreko paragrafoan
                 ezarritako moduan, edozein unetan aldatzeko.
•HITZARMEN SISTEMA (EGIKARITZE ARAUBIDE PRIBATUA)
   Udalak hitzarmen-sistema hautatu ahal izango du jarduketa-sistema modura,
 urbanizatzeko jarduketa-programa behin betiko onartzerakoan hala erabakitzen
duenean, bere ekimenez edo lurzoruaren jabetzaren %50 baino gehiagoren eskariz.
Hitzarmen-sistemaz jardun ahal izateko, beharrezkoa izango da betiere hitzarmen
bat sinatzea eta hitzarmen horretan gutxienez lurzoruaren jabetzaren %50 baino
                 gehiagok honako konpromiso hauek bere egitea:


•Hitzarmen-batzarra osatzea hurrengo artikuluan aurreikusitakoaren arabera.
•Batzarraren bidez birpartzelatze-agiria egitea, jarduketaren onurak eta kargak
bidezko eran banatzeko.
•Nahitaez eta doan laga beharreko lursailen eta ondasunen ekarpena egitea,
legean, plangintzan edo hitzarmenean ezarri bezala.
•Jarduketa-unitateari legeak, plangintzak edo hitzarmenak izendatutako
urbanizatze-karga guztiak bere kontura izatea eta urbanizatzearen, azpiegituren
eta zerbitzuen obra guztiak egikaritzea.
Hitzarmen-batzarrek fiduziario gisa jokatuko dute, hau da, jarduketa-unitatean
   sartutako finkak erabiltzeko eskubide osoa izango dute, eta soilik legean
                       ezarritako mugak edukiko dituzte.
 Birpartzelazio-proiektuak egikaritze-unitate osoari eragingo dio. Horregatik,
unitatean sartutako finka guztien birpartzelazioa edukiko du proiektuak, jabeak
                  hitzarmen-batzarreko kide izan ala ez izan.
•ERAGILE URBANIZATZAILEA (EGIKARITZE ARAUBIDE PRIBATUA)
Eragile urbanizatzailea, hain zuzen, ekimen ekonomikoa erabilita kasuan kasuko
   jarduketa integratua egikaritzeko ardura bere gain hartzen duen subjektu
                           publiko edo pribatua da.
Ekimen ekonomikoa erabiltzeko gaitua den edozein pertsona fisiko zein juridiko
izan daiteke eragile urbanizatzaile, dagokion jarduketaren arloan lur jabe izan
                                    edo ez.
Eragile urbanizatzailea lehia librean eta norgehiagoka publikoan aukeratuko da,
Bere lanak administrazio jardulearen zuzendaritza, ikuskaritza eta kontrolpean
   beteko ditu, horretarako izenpetutako lankidetza-hitzarmenean ezarritako
                          baldintzei lotuta betiere.
    Eragile urbanizatzailearen eta administrazio jardulearen arteko lotura
   urbanizatze- eta, hala behar bada, eraikitze-lanetarako epe eta kalitate
kontuen inguruko izango da (baldin eta urbanizatzeko jarduketa-programan behin
               betiko onartutakoez bestekoak badira kalitateok).
     Lurzoruen jabe eta eskubideen titularrekin duen harremana, lursailen
   erabilgarritasun, urbanizatze karga eta ordainketa eta birpartzelatzearen
                            ingurukoak izango dira.
 Administrazioak, jarduketa egikaritzeak hala eskatzen duenean, bereak dituen
 ahalmen publikoak erabiliko ditu eta, batik bat, nahitaezko desjabetzeari eta
birpartzelatzeari buruzkoak. Eragile urbanizatzaileak ahalmen horiek erabiltzea
 eska dezake; horretarako proiektu teknikoak idatziko ditu eta, desjabetzearen
             onuradun den aldetik, sortutako gastuak finantzatuko.
•LANKIDETZA SISTEMA (EGIKARITZE ARAUBIDE PUBLIKOA)
Lankidetza-sisteman, jabeek nahitaez laga beharreko lurzorua jartzen dute, eta
    administrazioak urbanizazio-obrak egikaritzen ditu jabe horien kontura.
Hirigintza-intereseko elkarteak eratu ahal izango dira, bai lur-jabeen ekimenez
  bai udalaren erabakiz,urbanizazio-obrak egikaritzeko jardunean lankidetzan
                                   aritzeko.
    Administrazioaren eta eragindako jabeen artean adostasuna izanez gero,
   unitateko orube, lurrazal-eskubide eta eraikitako etxebizitza, lokal edo
 eraikin batzuk administrazioari esleituta konpentsatu ahal izango da, osorik
   edo zati batean, urbanizazio-obren finantziazioa. Horrela egiten ez bada,
   birpartzelazio-proiektuan jasotako edo proiektuaren garapenean onartutako
 kitapen-kontuari dagokion urbanizazio-kuotak igorriz egingo da finantzazioa.
 Administrazio jarduleak eskuordetu egin ahal izango dio sistemaren kudeaketa
eta urbanizazioaren egikaritzea beste herri-administrazio bati, beste sozietate
    publiko bati edo hirigintza-partzuergo bati, beren beregi izenpetutako
                               hitzarmen bidez.
•DESJABETZE SISTEMA (EGIKARITZE ARAUBIDE PUBLIKOA)
Desjabetze-sistema egikaritze-unitate osoak aintzat hartuta aplikatuko da, eta
unitate horietako ondasun eta eskubide guztiak hartuko ditu bere baitan. Horrez
  gainera, jarduketa isolatuetan sartutako orube edo partzeletan, edo sistema
   orokorrak edo haien elementuak egikaritzeko ere aplikatu ahal izango da.
  Balio justuaren ordainketari dagokionez, desjabetzen den egikaritze-unitate
barruko nahiz kanpoko balio bereko lursailak esleituz egin ahal izango da, beti
                       ere desjabetuarekin ados jarrita.
   Desjabetze-sistemaren bidez araubide publikoz egikaritzea finkatzen duen
 urbanizatzeko jarduketa-programak, betiere, egikaritzea kudeatzeko era hauen
  artean aukeratu beharko du: administrazio jardulearen kudeaketa zuzena eta
 desberdindugabea; administrazioari atxikita edo haren menpe dagoen zuzenbide
 publikoko erakunde baten kudeaketa; beste lurralde-administrazio publiko bati
 edo haren menpe dagoen zuzenbide publikoko erakunde bati egindako kudeaketa-
 gomendioa, dagokion hitzarmena aldez aurretik izenpetuta; edo kudeaketa beste
                          emakidadun bati esleitzea.
 Laburbilduz, hirigintzaren arrazoia eta sorrera, historian zehar gertatutako
  gertakari ezberdinen ondorioz sortu diren hiri berrien eraketa eta zaharren
eraldaketan datza. Lurzorua era egokian kudeatzeko asmoz, legeek zenbait tresna
 edo plan eratu dituzte probetxuzko erabilera hori arautzeko, inork norberaren
   probetxurako bakarrik ez ditzan egin hirigintzari lotzen den ekintzarik.
Bestalde, tartean dauden agente guztien onura bilatzen da; hiri zainduagoa eta
    osasuntsuagoak biztanleentzako, zuzkidura publiko nahiko populazioaren
  beharrizanerako, industri ezarpen homogeneoa garapen ekonomiko orekaturako,
   etab. Beraz, beharrizan horren premia ikusi orduko, lurralde edo eskualde
          mailan zehaztu behar dira horri aurre egiteko baliabideak.
 Plan guzti honek, lehiaketa edo kontratazio zuzeneko tramitea igaro ondoren,
 informazio pilaketa dute abiapuntu. Parte hartze publikoa bermatzeko, planen
   aurrerapena jendaurrean aurkezten da alegazio aldia irekiz. Proposamenak
 beharrezko aldaketak izan ondoren, behin behinekoz eta geroago behin betikoz
                                 onartzen da.
  Goi mailako tresnek zehaztapen batzuk ezarri dituztelarik, hiriari dagokio
   berezko dituen tresnak erabiltzea premia horri aurre egiteko. Lehendabizi
     egiturazko antolamenduaren barruan, eta beren beregi, plan orokorrean
  adieraziko litzateke, udalerri osoko lursailen sailkapen eta kalifikazioa.

           [Sorry. Ignored\begin{tikzpicture} ... \end{tikzpicture}]
 Irudia 62: Hirigintza-Eraikuntza prozesua
  Alde batetik lurzoru urbanizaezina izango da, aukera gutxi ematen dituenak
  industriaren aldetik eraikitze prozesurik aurrera eramateko. Bestalde hiri
 lurzorua agertzen da, urbanizazio maila nahiko altua duena eta eraikigarriak
    diren partzelak nahiko zehaztuak dituenak. Orube izendapena izan ezean,
     beharrezkoa izango da hiri antolamenduko plan berezia garatzea bertan
                                 eraikitzeko.
 Interesgarria da bideragarritasun txostena prestatzea orubea erosi aurretik,
 jarduera baimena eskuratuko denetz ziurtatzeko; honen arabera onartua legoke
   enpresak burutu beharrezko industri jarduera kokapen horretan gauzatzea.
  Horrela izanda, proiektua eta honen araberako egikaritze edo lanen baimena
  lortu beharra dago, eraikuntza lanetan hasteko ahalmena izate aldera. Obra
zibila eta eraikinak altxatuak daudela, proiektu, baimen eta legediaren arabera
  burutu direla ziurtatu eta aukera izango da eraikinaren gaineko eskubideak
       gauzatu, irekiera baimena eskatu eta produkzioa martxan jartzeko.
 Eta azkenik, lurzoru urbanizagarria dago. Inongo eraldaketarik izan ez duena
  eta beraz, urbanizatze beharra duena eraikitze prozesuan sartzeko. Egoeran
   honetan, beharrezko da sektorea zehaztua izatea, edo egikaritze unitatea,
   horren gainean plan partziala gauzatu ahal izateko. Plan partzial honek,
 hirigintza parametro eta sektore horren tokiko sistemak zehaztuko ditu. Plan
hau errealitate bihurtzeko eta beharrezko urbanizazio proiektua, eta horretatik
   ondorioztatzen den egikaritzea, egin aurretik, jarduketa sistema aukeratu
 beharra dago. Jarduketa sistema honen bitartez, urbanizatzearen kostua jabeen
artean zelan banatu eta hirigintza eraldaketa honetatik lortzen diren partzela
  eraikigarriak nola banatzen diren adieraziko da. Lurzoru mota honetan ere,
aurretiaz baimenei buruz esan den guztia kontutan izan beharrekoa da, aurretik
                       urbanizatze prozesua dagoelarik.
***** 3 INDUSTRIA GUNEA *****
**** 3.1 SORRERA ****
  Industri jarduera hiri-garapen edo hirigintza prozesuaren laguntzaile gisa,
   konstante historikoa izan da. Hala ere, eragin horrek espazioaren gaineko
                 jokaera oso ezberdina izan du denboran zehar.
  Lurrun makinaagertzeak eta horri lotua ingurune naturaleko energi iturrien
  menpekotasunarekiko askapenak, benetako industri jardueraren sorrera ekarri
 zuen eta, batez ere, hirigunean kokatzea, merkatua eta esku lan ugari batzen
                                 ziren lekua.
    Baina, XIX. mendeko bukaera aldera eta XX. mendearen hasieran, industri
         ezarpenetan lurzoru beharrizan itzela eskatzen da, plangintza
   bidezkoantolamendu gabeziazbatuz gero, aurretik aipatu diren gaur egungo
                        hiriaren arazoak dira ondorioa.
 Bizitegi eta industrierabileren pilaketaeta arau gabeko hazkunde bateratuaren
  ondorio dira Industriguneak, hiriaren kokapen eta antolaketari dagokionez.
  Egiaz, izaera espontaneo eta banandua duen industri ezarpena gertatzen da,
  erabakiak hartzerakoan gizartearen esku hartzerik gabea. Ondorioz, ikuspegi
  honetatik, ez da industriguneen antolamendurik, plangintza edo aurreikuspen
                            gabe eratzen direlarik.
 Handituz doan industrializazio honek, hiria osatuko du aberastasuna sortzeko
    duen eragin eta ingurune natural, eta bizi kalitatearengan orokorrean,
                      sorrarazten duen inpaktua dela eta.
       Hasiera batean industri garapenarentzako espazio ezin hobea zena,
 industrializazio prozesua oztopatzen duen egoeran bilakatzen da. Azpiegitura
eskasiak mugikortasun eta garraioa eragozten ditu, pilaketak industrien ezarpen
 eta handitzea galarazten du eta aglomerazio-ekonomikoen etekinak ere arrisku
              eta eragozpen bihurtzen dira zenbait enpresentzako.
Nolabaiteko deszentralizazioa hasten da orduan industria kanpoaldera bideratuz,
   baina, betiere, distantzia laburrera hiriaren sarrera bide eta trenbideen
   hurbiltasunaz baliatuz, hiriak handitzen jarraitu ahala, pilaketa berria
                                  dakarrena.
 XIX. Mendean hiri barneak edertzeko operazioak ditu ezaugarritzat; hala nola,
 hirigune zaharren ondoan lauki erregular itxurako diseinu bidezko plangintza-
  akzioak burutuz, zabalgune izenez ezagutuak eta legeri-arautzaile bereziaz.
     XX. mendearen lehenengo herenean hasten da plangintza era orokortuan
 erabiltzen, zonifikazio irizpideak jarraituz, industri erabilera espezifikoko
    eremuak, adibidez, sortu eta antolatzea baimentzen duena, eta ondorioz,
   bizitegi erabilerako guneekin dauden bateragarritasun arazoak murriztuz.
   Gaur egungo Hirigintzakmetaketa espontaneoaren planteamenduak gainditzeko
  beharra eskatzen du eta sistema berriagatik ordeztu, hiri-garapena lurralde
                     egitura orekatuan gertatzen delarik.
 Beraz, uler daiteke, zonifikazio eta industri banaketapolitika ekonomikoaren
  zuzentzeko neurriak direla industrializazio prozesu beraren eta, larregizko
         pilaketaren eragozpenak saihestuz, eskualde-orekaren onerako.
   Hirigintzak, Lurralde eta Hiri-Antolamenduaren bitartez, industrializazio
 dinamikaren ekonomia sistema-zuzentzaile eginkizuna hartzen du, hirian diren
            beste alderdi sozial eta politikoak kontuan hartu gabe.
Industrigune berrien sorrera den kokapen plangintzatuaren irizpide berriarekin
 batera, industri ekoizpenaren aldaketa gertatzen da, garapen teknologikoaren
   ondorio den industri jardueren dibertsifikazioaz. Honek industrializazio
prozesu berria dakar eta horrekin batera industrigune berrien sorrera, Poligono
              Industrial deritzon beste antolamendu kontzeptuaz.
 Industriguneen hiriarekikokokapenaaztertu eta hurrengo egoerak ager daitezke
                               haien kokapenean:
•Hiri erdiko kokapena, Iraultza industriala edo haien hazkuntzaren ondorioz.
•Zabaltze gune erantsietan ezarriak.
•Hiriaren inguruko okupazioak.
•Biztanleria muinetik kanpo dauden posizioak.
 Lehenengo kasua industrializazio hasierako kokapen espontaneoari dagokio eta
         bigarrena, plangintza higienistak kanpoaldera bideratzen duen
 deszentralizazioaren ondorio. Hirugarren kasuak zonifikazioan oinarritzen den
   Hiri-Antolamendua du oinarri eta azkenekoak Lurralde Antolamendu barruan
                Plangintza Ekonomikoaren eragin handiak sortua.
 Orokorrean industrigunearen kontzeptua historikoki garatuz badoa, kokapenari
  dagokionez, hura osatzen duten elementuena ere nabarmena da; hau da, planta
               industriala eta harekin enpresaren konfigurazioa.
Aldaketa agerikoa da: industria handi edo astunak, bidea utzi dio enpresa txiki
 eta ertainari. Honek lurraren partzelazio zehatzagoa dakar, industria berriek
  lur azalera gutxiago behar dituztelako eta, lurraren espekulazioari lotuaz,
   lurraren hasierako inbertsioaren balioa gutxitzeko, partzelaren okupazio
                             handiagoak ezartzeko.
  Lurraldearekiko eragina are nabarmenagoa izan da, oinarri industrial berri
 honek garraio faktorearen garapena behar izan zuen, azpiegituren sorrera eta
    hobekuntzaren bitartez, errepide bidezko joan-etorriak sustatuz trenen
                                  kalterako.
    Industrigune berriek azpiegitura horiekiko menpekotasuna azaldu zuten,
jardueraren egituraren ondorio gisa, amaierako eskarien ondasun-merkatura tinko
                                   zuzendua.
   Hiri-bilbeko industri edukiaren hustuketan eragina duten faktoreak izaera
ezberdinekoak dira. Garrantzitsuenetarikoa industri jardueraren berezko egoeran
 datza, erabat zaharkituak dauden instalakuntzekin ez abita gai teknologi- eta
enpresa-dinamika berriari aurre egiteko. Beste faktore bat, plangintzaren edo,
barne-eraberritze planen eraginez, garapen xehatuaren berrikusketa prozesuaren
 ondorio da, plangintza kanpoko egoerak adieraziz eta baita, legezkotasunik ez
                       duten egoera nabarmenak zehaztuz.
      Baina industri erabileraren desarrollismoa eta lege eta politikaren
 tolerantziak, kasu askotan, lurraren okupazioa ekarri dute urbanizazioa alde
  batera utzita, hirigintza-anarkia sortu dutelarik, bai antolamendu argiari
    dagokionez, azpiegitura eta zerbitzuen gabezia dela eta, zein industri
                 ezarpenen funtzionamendu okerra sortuz noski.
         Ezarpen prozesuarenordenarik ezaren ondorioakhurrengoak dira:
•Lurzoruaren okupazio ez eraginkorra
•Oinarrizko azpiegituren urritasun edo gabezia (bideak, aparkalekuak, etab.
•Eraikuntza eta antolamendu kalitate maila eskasa
•Espazio kolektiboen mantentze eraginkorraren falta
•Ingurumen inpaktu metaketa
Egoera honen aurrean, beharrezkoa bihurtzen da industri jardueraren kokapen eta
 antolamendu xehatua burutzea eta, era berean, industriguneena ikuspegi berri
     batez, industrializazioaren ingurumen, gizarte- eta ekonomia-kostuen
larritasunaz jakitun izanik. Horretarako, gizarte kontsumista eta hiritarraren
   kontzeptuan aldaketa ideologikoaren beharrean pentsatzea logikoa dirudi,
 gizarte deszentralizatu eta parte-hartzailea bilakatuz esparru ekologikoaren
                                   barnean.
   Lurralde eta espazioan eragin nabarmena du ikuspegi honek, ohiko industri
  kokapen faktoreek, eskala-ekonomia eta industria-aglomerazioan oinarritzen
    zirenak, ekoizpen unitate txikiago eta deszentralizatuetan eusten diren
  irtenbide berriei bide eman behar diete. Honek, ekipamendu eta azpiegitura
 kostuen murrizketan ondorioa izango du, ingurune naturalean hobeto egokituz.
 Planta industrial eta, ondorioz, industrigune kontzeptu berriak sortzen dira
era honetan, 400 langile baino gutxiagoko komunitate antolatuei loturiko lanak
balioa handitzen duelarik, lagun eta talde txikiak identifikazio egokia lortuz.
  Aldi berean, industri-lurraren sustapen-ikuspegi berria eratzen du, enpresa
        irizpide, eraginkortasun, eta zergatik ez, errentagarritasunez.
    Premisa hauetatik abiatuz, industri kokapenen plangintzak lurraldearen
    antolamenduan marko koherente eta orekatua behar du. Ekoizpen unitateen
 kokapena ez da industrializazio printzipio boluntaristaren ondorioz bakarrik
   sortu behar, potentzial ekologiko eta, ondorioz, haren ingurumen inpaktua
  kontuan izango dituen erabaki-prozesu zientifikoaren arabera baizik. Beraz,
     ekoizpen indarrak, teknologia eta ingurune naturala uztartzean datza.

 Irudia 63: Industria gunea
 Orokorrean, industri jarduera enpresaren esparru barruan aritzen da, edo era
generikoan, industria deritzonean. Enpresaren aldetik, haren industri jarduera
  garatzeko lurzoruaren erabilpen eta okupazio beharrak, espazioaren dinamika
 egokitzailea planta industrial sistema konplexuaren mota eta bilakaera izatea
                                    dakar.
    Industriguneen kokapen, garapen eta ezarpenak, erabilera industrialeko
 berariazko gune bezala, besteak beste,industri gaiaaztertzea beharrezkoa duen
                             prozesu konplexua da:
•Industri jarduera maila eta hirigunearen tamaina aldakorrak dira, industria-
bizitegia erlazioak kasuaren arabera ebazpen ezberdinak izango ditu.
•Hiria txikia eta ezarriak dauden industriek perturbazio maila lar handirik
sortzen ez dutenean, bidezkoa da edozein jarduera industrial batuko duen
industrigunearen sorrera.
•Egoera konplexuetan, hiri handi eta industria mota oso ezberdinak direnean,
industri prozesuak berak eta enpresaren irudiak ere ez dutenean onartzen,
jarduera homogeneoak dituzten industriguneak sortu beharko dira.
•Beharrezkoa izango da jarduera batzuk hurbileko bizitegi multzoetatik hurbil
kokatzea, etxebizitza-lantegi ibilbidea eta trafikoa murrizteko, hiri bilbe
finkatuaren bizi kalitatea hobetuz.
Industrigunearen sustapen eta bilakaeraIndustri Inbertsio Proiektuabesterik ez
 da, sustatzailea, xedea, helburuak eta merkatua zeintzuk diren zehaztu behar
 direlarik, garapen tekniko, ekonomiko eta enpresariala gauzatu ahal izateko.
      Alderdi honek ez dute erantzun bakarra eta honen izaera anizkoitzak
          industrigune berriaren sorrera eta garapena oztopatzen du.
•Nork sustatzen du?
  Ekimen publiko, pribatu edo mistoa (publiko/pribatua) izatera mugatzen dira
 sustapen aukerak. Banaka hartuz, hiri garapenaren motor gisa ikusiz industri-
    jarduera lurraldearen antolamendu egokiaren prisma pean, arrazoi ekimen
  publikoa da, politikoak direla medio, industriguneak sorrarazteko ohikoena.
 Tokiko administrazio, Udalak nagusiki, edo Autonomia Erkidegoetatik burutuko
 da, eta baita gaur egun ere, Estatuaren esku-hartzearen bidez (Garapen Polo,
    Industri-zabaltze Gune Handi edo Premiazko Berrindustrializazio Eremuen
                                  bitartez).
Administrazioak, Sustapen Elkarteen bitartez (SPRILUR, BIZKAILUR, etab.) egiten
           du lan hori, sektore pribatuaren parte hartze posibleaz.
 Edozelan ere, nabarmendu beharra dago sustatzaile mota bakoitzaren interesak
        ezberdinak direla orokorrean, eta haien helburuak, hortaz, ere.
•Zertarako sustatzen da?
Galdera honen erantzuna anitza da eta sustatzailearen ikuspuntuaren araberakoa
    da. Industrigunearen xedea zehaztea da. Adibide gisa, izaera orokorreko
                            honakoak aipa daitezke:


•Enplegua sorraraztea
•Eskualde baten industrializazioa, haren garapen-hasiera ekonomiko gisa.
•Etekinak lortzea
•Inguruko bizi-maila handitzea
•Dauden baliabideen zentzuzko erabilera
•Hiri bilbe finkatuaren degradazioari lotuak dauden hirigintza arazoei
irtenbidea ematea
•Industri lurzoru eskaera asetzea
•Industri lurzoru merkea garatzea
Xede hauek ezartzerakoan, lurralde zein hiri, plangintzak zeregin garrantzitsua
                                      du.
•Zergatik sustatzen da?
 Galdera honek, sustatzailearen helburu edo xede partikularrak zehazten ditu,
                            hurrengoak nabarmenduz:
•Lurzoruaren espekulazioa
•Arrazoi politikoak
•Berezko baliabideen ustiapen eta salmenta
•Dauden industri egoera irregularren hirigintza-legalizazioa
•Industri berrien ezarpen kostuen gutxitzea
•Norentzako sustatzen da?
Merkatuaren ikuspuntutik, sustapenak tokiko edo esparru internazionala erantzun
   dezake, eskualde edo nazio mailatik igaroz, eta baita guztiak bereizketa
                                 argirik gabe.
 Industri jarduerari dagokionez, orokorrean sektore ugari edo jarduera sektore
             espezializatuen ezarpena bideratzeko burutu daiteke.
Azkenik, enpresa motaren arabera, industrigunearen ikuspegia enpresa txiki zein
                enpresa ertain eta handiei erantzun diezaieke.
    Industriguneen sustapena prozesu luze eta geldoa da orokorrean, eskaera
    ziurtatua dagoenean salbu. Sustatzailearentzako etekin ekonomikoak edo
  biztanleriarentzako etekin sozialak erdiestea, enpresa-kudeaketa egokiaren
      bitarteaz posible izango da, inbertsio maila altua eta epe luzerako
                          errentagarritasuna izanik.
     Edozein Industri-Inbertsio Proiektutan bezala, behin industrigunearen
  sustapenaren nahia ezarri delarik,hiru fasebereizten dira lan prozesu osoan
                                    zehar:
•Lehenengo fasea: Bideragarritasun tekniko eta ekonomiko-finantzieroaren
azterketa.
    Proiektua aurrera eraman daitekeen eta nola egin behar den zehaztea da
   azterketa honen helburua. Alderdi teknikoen ikuspuntutik, kokapena, goiko
plangintzaren aurreikuspenak, lurzoruaren ezaugarriak, zerbitzuen horniketa eta
 hiri-azpiegiturak, garraio eta komunikabideak eta ingurumen inpaktua aintzat
                            izan beharko lirateke.
   Bereziki, dauden eta aurreikusten diren azpiegituren egoera eta zuzkidura
   aztertu beharko litzateke: ura, drainatzea, estolderia, argindarra, gasa,
     ibilgailu-sarrera (auto eta kamioiak), trenbideak, zerbitzuak (posta,
   telefonoa, mezularitza, inprenta, jatetxe, batzar gela, hotelak, etab.),
 udalerriaren zerbitzuak (irakaskuntza, kultura, jolaserakoak, medikuntzakoak,
 etab.), udalerri kanpoko irisgarritasuna (hegazkina, autobidea, trena, etab.)
    eta hirigintza-plangintzaren zerbitzuak (hiri-ordenantzak, murrizketak,
                             tolerantziak, etab.).
Era berean, politika, gizarte- eta ekonomia-alderdiak aztertzea nahitaezkoa da,
   nola hala, politika eta negozio giroa, zama fiskala, zerga-salbuespenak,
            etekinak eta estatu, autonomia edo udal diru-laguntzak.
    Enpresa-alderdien ikuspegitik, bideragarritasunak industria-lurzoruaren
komertzializazioa (salmenta eta prezioen eboluzioa, merkatu, arlo eta industria
       motaren arabera) eta finantziazio aukerak ere aztertu behar ditu,
    Inguruan kokatzen diren enpresa motak eta azken 5-10 urteetako lurzoru
  erabilera aztertu behar dira, lurraren kontsumoa handituz edo gutxituz doan
 ikusiz. Poligonoak koka daitezkeen industria-jarduera edo zerbitzuen merkatu
  azterketa egin behar da. Industrigunearen eragin eremuan sustatu beharreko
  jarduerak aztertu behar dira eta eskulanaren egoera (aukera, espezializazio
                        maila, soldata mailak, etab.).
     Finantza eta ekonomia alderdiek, beharrezko dute berreskurapen aldia,
errentagarritasun sinplea eta kostu-etekin indizea moduko ratio edo parametroak
 zehaztea. Edozein kasutan, finantziazio mekanismo guztiak aztertu behar dira,
inbertsioen itzulera aldi luzeak behar izango direlarik. Espekulazio fenomenoak
                       ere kontrolatuak izan behar dira.
•Bigarren fasea: Jardueraren enpresa-diseinua, diseinu teknikoa eta
egikaritzea.
 Lehenengo alderdiaren egitekoak izango dira, merkatu azterketa eta Enpresaren
Plan Estrategikoa burutzea. Egikaritzearen ondoren, komertzializazio lanak nola
                    gauzatuko diren zehaztuko dituztelarik.
  Diseinu tekniko eta egikaritzearen atalean, Urbanizazio Proiektua idazteko
beharrezko diren datuak azterketa sakona egin beharko da, arestian aipatu izan
  diren hainbat alorretan. Behin gauzatu daitekeen proiektua idatzi dagoela,
hirigintza ikuspegitik nola egingo den, egikaritze sistema, zehaztuko da. Azken
  pausua egikaritzea bera izango da, epe, kostu eta kalitate helburuekin bat
                                   etorriz.
•Hirugarren fasea: Merkaturatze eta garapena.
  Garrantzitsua da erosleari hirigintza kudeaketa erraztea (lanen baimena eta
 jarduera baimena). Aldi berean positiboa da industria lurzorua erosteko diru-
laguntza eta maileguak erraztu eta kudeatzea. Salmenta bulegoa ezarri behar da
   bankuekin harremana bideratuz finantza kontuak konpontzeko. Fase honetan
        garrantzi handia hartzen du industrigunearen izen eta irudiak.
Era berean, gunearen ezaugarri berezien balorazioa kontuan izango da; produktu
    espezializatua izatea, kokapen aurreikuspena eta enpresentzako zerbitzu
      espezializatuetan laguntza (komertzioak, bankuak, etab.) adibidez.
    Aurrerapen teknologikoek eta azken hamarkadetako mundu mailako krisien
  ondorioek, industria kontzeptua nabarmenki aldarazi dute eta hortaz, haren
  espazio-beharrizanak. Industri erabilerako lurzoruaren gaur egungo egoera,
 neurri handi batean, azken urteetan izan den aldaketa garrantzitsuen ondorio
        da, bai ekoizpen prozesuen zein industri ideologiaren aldetik.
Gaur egun, betekizun teknologikoekesku-lana murriztekojoera nabarmentzen duten
fasean murgilduta dago industri jarduera. Egoera orokor hau, areagotu egiten da
  lanpostu zuzen gehiago dituzten ohiko sektoreetan. Horietan, atzeraldi eta
    birmoldaketaren efektuak batu egiten baitira, lanpostu berrien sorreran
                             negatiboki eraginez.
     Bestalde,bizi kalitatearen hobekuntzakkasu askotan, industri jarduera
     hirigunetik industri jarduera berariazkoa duten lurraldeko guneetara
kanporatzea ekarri du. Industri txiki eta ertainek ezartzen dituzten beharrizan
    eta betekizunak, ekoizpen jardueraren ezaugarriak direla-eta hiri-bilbe
  finkatuan kokapen eta ezarpen egokiak ez dituztelako topatzen eta bestalde,
  industri jarduerak hiriguneetako etxebizitza, ekipamendu eta abarren alboan
       ezartzean gizartearen errefusaren ondorio gertatu da prozesu hau.
Bi arrazoi dira, baina ondorio berdinarekin: erabilera industrialak hiri-bilbe
  finkatua uzte mailakatua eta ondorioz, erabilera industriala bakarrik duen
   lurzoru okupazio modelo berriaren bultzada, hirigunearen kanpoaldean edo
 horrekiko era tangentzialean kokatuz, eta estatuaren (administrazioko edozein
  mailatan) esku hartzearen bitartez ekonomiaren bizkortze tresna gisa sortua
                                 kasu askotan.
Era honetan, dagozkien planeamendu tresnen bitartez industriaguneak sortu izan
   dira, baina antolamendu irizpideak industria erabilera bakarrik pilatzera
mugatu izan direlarik orokorrean. Hiri-bilbe barruko industrien lekualdatzeari
  eman zaio lehentasuna horrela, erabilera bateraezintasunak eta eragozpenak
kendu nahian eta bide batez, industria jarduera berrientzako teorikoki euskarri
izango den lurzorua sortuz, lanpostu berriak eta eragineko inguruan ekonomiari
                               bultzada emanez.
  Hiri kontzeptua osotasunean berreskuratzean datza joera berria, erabileren
bereizketa ekiditeko politikak agertu daitezen, hiriko bizitzari konplexutasun
   eta aberastasun gehiago ematen lagunduz. Era honetan, hiri-bilbe barruko
industria erabilera industria txiki, artisautza, zerbitzu tailer eta abarretara
 bideratzen da. Honen ondorioz, berriro industria jarduera kokatzeko, tamaina
       handiago edo txikiagoko guneak eratzen dira hiri finkatuan, baina
    bizitegietatik hurbil egon daitezkeen zerbitzuak ekoiztera bideratuak.
      Hiri egituran txertatzen diren Industria Minipoligonoak sortzea da
  irtenbideetako bat, bizitegiekin bateraezinak diren, baina hurbil kokatuta
    egotea behar duten, tailer edo instalakuntzak hartzeko prest daudenak.
  Orokorrean ez dago lurralde osoan aplikagarria den araudirik, industrigune
  berriak sustatzeko orduan oinarrizkoak diren alderdiak kontrolatzeko, hala
nola, dimentsionatzea, erabilerak, eraikuntzaren baldintzak eta abar. Parametro
hauek, normalean, plangintza orokorrean arautzen dira baina era osatugabean eta
   plangintza partzialak garatu egiten ditu, batzuetan diseinu kalitate eta
                          zehaztasun berdintsuarekin.
 Beharrezkoa da beraz, gutxieneko betekizun batzuk ezartzea industriguneetan,
       eraikuntza eta erabilerari zein espazio pribatu eta kolektiboaren
 antolakuntzaren ezaugarriei dagokienez. Antolaketa, urbanizazio, arkitektura
  eta irudian maila onargarriak lortu nahi dira, bizi-kalitatea eta ingurune
                  natural eta hiritarraren erabilera egokiaz.
                     Hauek dira lortu beharrekohelburuak:
•Industri espazio antolatuaren sorrera, oinarrizko azpiegitura eta beharrezko
zuzkidura ekipamenduetatik abiatuz
•Industrigunearen irudia bultzatuko duen diseinu egokia, espazio kolektiboaren
prestakuntza eta espazio pribatuaren kontrolaz (partzelaren erabilera,
eraikuntza, etab.), industria jardueraren funtzionamendu egokiena bermatuz.
•Araudiak eskatzen dituen eta funtzionalki agerian ipintzen diren era
guztietako zuzkidurentzako espazio erreserba bermatzea, haien kokapen marjinala
ekidinez.
•Gehiegizko erabilera bereizketa ekiditea, industri jardueraren garapenerako
beharrezko diren zerbitzu eta hirugarren sektoreko erabileren gehitzea
aurreikusiz.
•Ingurune-kalitatearen hobekuntza lagundu, bai industrigunean zein ingurneko
paisaiarekiko erlazioan.
     Hainbat dira eta arlo askotakoak dira helburu horiek lortzeko ezarri
  daitezkeenantolaketa irizpideberriak, baina hurrengoak nabarmendu daitezke:
•Homogeneoak diren ekoizpen jardueren euskarri espaziala izan behar du
industriguneak
Etorkizunean ezarriko diren industriek ziurtatua izan dezaten, antzeko tamaina
  eta izaera duten beste batzuen artean kokatuko direla. Zonifikazio irizpide
honek ekoizpen jardueren araberako antolaketa dakar, eremu bakoitzean industria
  homogeneoak edo bateragarriak mugatuz, zarata, emisio, efluente eta abarren
           eragozpenak ekiditeaz gain, enpresaren irudia direla eta.
•Maila tekniko altuari erantzuna emango dio industrigunearen egikaritzeak,
azpiegitura eta zerbitzuen funtzionamendu egokia bermatuz
  Gaizki ulertutako pilaketa-ekonomia dela eta, tradizionalki kontuan izan ez
      den, eta luzarora industri-plantaren funtzionamenduan eragina duen,
     industrigunearen diseinu maila hobetu nahi da, Ondorioz, prozesuaren
beharrizanen araberako espazioaren moldaketa hobea lortu beharko da, indsutria
  kontzentrazioaren etekinak handituz, zerbitzu eskaintza hobe eta gehiagoren
           bitartez eta baita, enpresaren irudia nabarmenki aldatuz.
          Ildo honetan, nabarmentzekoa da bide sistemaren garrantzia.
•Ingurumen eta ingurunera egokitzapen maila altua izango du industriguneak,
lan-baldintza eta enpresaren irudiaren hobekuntza lagunduko duelarik
Xahubide ekonomikoa errotik ateratzeko soiltasun printzipioaren barruan kokatu
 behar da irizpide hau. Natur-ondare gero eta eskasagoaren suntsiketa saihestu
  eta bizi-kalitatearen maila hobe eta handiagoa lortzeko asmoz burutzen da.
•Industrigunearen antolaketak malgutasun handia izan beharko du partzelazioa
burutzerakoan, ezin baitaiteke zein industria ezarriko diren aurreikustea
  Industria tradizioa duten eremu finkatuetan, industria lurzoruaren eskaera,
ezarrita dauden industria jardueren tokialdatzea eta zabaltze beharren ondorio
izango da lehenik, eta ingurunean kokatzen diren enpresetatik, multinazionalak
                            orokorrean, bigarrenez.
•Araudiaren erregulazioa industrigunearen emaitza formalaren oinarri bezala.
**** 3.2 MOTAK ****
Industrigunearen diseinu irizpideak hirigintza ikuspuntuen garapenaren arabera
aldatzen direla egia bada ere, jarduera industrialen kontzeptuzko aldaketez ere
                                lagunduta doa.
     Gaur egun, gero eta nabarmenagoa da jarduera industrial tradizionalen
bereizketa, kokapen eskakizun maila ezberdinak agertuz kasu bakoitzean. Alderdi
            askotakofaktoreekhartzen dute esku bereizketa honetan:
•Industriaren espezializazio handiagoa
•Teknologia berrien agerpena
•Ekoizpen jardueraren barneko I+Garen garrantzi gero eta handiagoa.
•Industria eta ikerketa zentroen arteko harreman estuagoa
•Ingurumen baldintzen arreta handiagoa
•Enpresaren irudiarekiko ardura
 Faktore hauen ondorioz, ezartzekoa den industriaren izaerak industrigunearen
 diseinua osatuko du, kokapen eta diseinu espezializatu eta, bideragarritasun
 ekonomikoaren arrazoiak direla medio, industria mota gehien hartzearen arteko
                 oreka bilatuz, tamaina zein jarduera aldetik.
 Industriguneak jarduera industrialak kokatzeko egokituak dauden lur azalerak
    dira, enpresa txiki eta ertainek garatuak, zerbitzu komunez hornituak
       (azpiegitura tekniko, ekipamenduak eta guneko enpresa bakoitzaren
             eraginkortasuna hobe ditzaketen enpresa-zerbitzuak).
     Hau da, ohiko industri ekoizpen guneen alboan, hirugarren sektore edo
  zerbitzuen arloak pisu handia hartuko du, jarduera ekonomikoko guneak berak
                                  sortu arte.
   Alde batera geratuko dira planta industrial handia (automobil ekoizpena,
 altzairutegia, etab.) hartzen zuten guneak, ezarpen eta antolaketa espaziala
            ekoizpen prozesuak bideratu eta baldintzatzen zituena.
 Honen ondorioz, aztertzen direnindustrigune berrien ezaugarriakhonakoak dira:
•Erabilera nahasketa, zorrozki industrialak diren jarduera eta haiei lotuak
dauden zerbitzu tradizionalen hegemonia exijentzia baztertuz. Funtzio
industrial, enpresa- edo/eta tertziarioak eta zerbitzu komertzialak uztartzen
dira.
•Ingurugiroaren kalitate eta irudi fisikoaren garrantzia espazioaren balio
elementu erabakigarri bezala.
•Azpiegitura teknikoen eskakizunen sofistikazioa: konektibitatea, komunikazio
teknologia aurreratuetarako sarbidea, etab.
•Espazioaren kudeaketa jarraituaren garrantzia, funtzionaltasuna, balio
komertziala, ezaugarrien babesa eta merkatuaren izaera eta eskakizunen aurrean
malgutasuna bermatzeko.
 Industriguneen zatiketa mota edo modelo zehatz batzuen arabera egin daiteke,
   espazio industriala birgaitu eta ondorioz, aberatsago, hobeto baliatu eta
errentagarritasun ekonomiko eta sozial handiagoko hiri-bilbeak eratzen dituzten
                            ezaugarriak aztertzeko:
•Industria Minipoligonoak
 Industria Minipoligonoak, hiri-elementu adierazgarriak dira, hiriko bizitegi-
   egitura osatzeko gai dira, bizitegiekin bateraezinak diren, baina hurbil
 kokatuta egotea behar duten tailer eta instalakuntzen lekualdatzea bideratzen
 dutelako, azken hauek bizitegietan kokatuta badaude. Erdigunetik hurbil samar
  industri jarduera kokatzea baimentzen du zeharka, erabileren bereizketaren
         printzipio generikoa ez haustearen egokitasunetik eratorria.

 Irudia 64: Markinako Elkartegia
  Gune hauek sortzeko aukerak, jarraian laburtzen diren ezaugarri edo egoera
                             batzuk eskatzen ditu:


•Kokapen hauen tamaina txikia da okupazio aldetik
•Mota honetako jardueren ezarpen garrantzitsua eta hirigintza-eraldaketa
prozesuak (martxan zein aurreikusiak) dituen eremuetan ezartzen da kokapena.
•Lan, gizarte edo kultura arrazoiak direla medio, bertan mantentzea
garrantzitsu duten eta eremuan dauden jarduerek izango dute lehentasuna
Minipoligonoan ezartzeko.
•Industria Poligonoak
    Plangintzan erabilera industriala duen lursail mugatua da eta sustapen,
  plangintza eta kudeaketa unitate baten legez eratzen da. Praktikan, zeregin
 industrialetara bakarrik bideratuta dauden guneak dira: manufakturako enpresa
       txiki eta ertainak (biltegiak, banaketakoak, zerbitzukoak, etab.)
 Sustapen ekonomikoan oinarritzen diren faktore politikoei erantzun gisa sortu
   izan dira industria poligonoak, baina ez da beti haien bideragarritasuna
   egiaztatu. Industri lurzoruaren gaindimentsionatzea eta urbanizazio maila
 eskasa izan da kasu askotan horren emaitza, zerbitzu komunei dagokienez, eta
   batez ere, bukatu gabea eta proiektatu zen erabileraren arabera gutxiegi
                                   erabilia.

Irudia : Torrelarragoiti industria poligonoa
•Industria Parkea
Beharrizan hauen eta hauek dakartzaten onurez jakitun, industriguneak Industria
     Parke moduan antolatzeko asmoa nabarmentzen da. Kontzeptu berri honek
   komunitate- eta aisialdirako zerbitzuak izatea dakar, eta batez ere, baso
    eremuak edo aisialdirako berdeguneak soilik, industria instalakuntzekin
nahastea bideratzen duen paisaia-diseinu ematea multzoari, ingurune naturalean
                   egokitzapen hobe eta handiagoa eskainiz.
 Eraginkortasun teknikoen araberako irizpideen gainean eraikitzen den espazio
     fisikoaren antolaketa oinarritzen da funtsean. Erabilera erregulazio
 zorrotzagoa (industria astun eta jarduera gogaikarri, kaltegarri, osasungaitz
    eta arriskutsuen ezarpena mugatuz edo galaraziz), ezarpen prozesuaren,
urbanizazio eta azpiegituren diseinu eta kalitate teknikoaren kontrol handiagoa
                              ditu ezaugarritzat.
                    Ezaugarri moduan honakoak aipa litezke:


•Hiriarekiko kokapena
•Lursail laua edo malda %5a baino txikiagokoa, kostu txikian lautu daitekeena
eta urak har ezin dezakeena
•Barneko bide-sare egituratua eta garraio sareetara zuzeneko lotura
•Bizitegi guneekin erlazio erraz eta erosoa
•Hiri-zerbitzuak
•Industria motaren arabera, partzela tamaina:
•Industria handia: 5000 m2 – 10000 m2
•Industria ertaina: 1200 m2 – 5000 m2
•Industria txikia: 300 m2 – 1200 m2
•Inguruko beste erabilerekin bateragarria
•Teknologia Parkea
   Eboluzio prozesuak aurrera darrai eta industriguneen antolamenduak mundu
     mailako ekonomia egoeraren aurrean berriztatu egin behar du. Ekoizpen
ikuspegiaren aldaketaren beharrak, industria jarduerak berrikuntza eta garapena
   barneratu behar dituelako bizi-kalitate sistema berriaren sostengu gisa.
   Ikuspuntu berri honek Teknologia Aurreratuko Industri Parke edo Teknologi
                          Parkeei sorrera ematen die.
Industriguneen garapen eta eboluzioak, ingurune naturalean industri jardueraren
  integrazioa antolamendu irizpide bezala hartzearen beharraz gain (industri
    parkea deritzo ondorioz), birkualifikatu egiten da espazio antolatuari
   dagokionez, ikerketa edo I+G jarduerak burutzen dituzten establezimenduak
 ezarriz proportzio garrantzitsuan, eta batzuetan esklusiboki. Jarduera hauek
fabrikazio arineko operazioekin edo hauek gabe, laguntzen dira, enpresen bulego
nagusi, biltegi eta abarrekin osatuz, Unibertsitatearekin elkarrekintza handiak
                         sustatuko dituen kokapenean.
   Teknologia berriak (prototipoak, teknologi berrikuntza duten manufaktura
jarduera arinak, industria garbia, etab.) erabili edo garatzen dituzten enpresa
    espezializatuak batzen ditu, ohiko manufaktura arineko zenbait enpresa
                         kategoria har ditzakeelarik.

Irudia : Zamudioko Teknologia Parkea
Mota honetako guneen ezarpena baimentzen duten faktoreak, hurrengo ezaugarriak
                           lortzera bideratzen dira:


•Urbanizazioaren egikaritzean eta diseinuan kalitate handiko industria
lurzoruaren eskaintza zabala izatea.
•Partzelazio malgua izatea, enpresen berariazko beharrizanei egokitzeko, baia
partzelen tamainaren aldetik zein haiek eskuratzeko eraren arabera (erosketa
edo alokairua).
•Hirigintza parametro aldetik, okupazio (%50etik behera) eta eraikigarritasun
txikiak izatea.
•Plangintzan eta antolamenduan ageri den hirigintza araudia zorrotz betetzea.
•Ingurune naturalera egokitzea, berdegune eta espazio libreen diseinuari arreta
berezia jarriz.
•Berrikuntza zentroak izatea, enpresen inkubagailu funtzioa egiten dezaten.
•Telekomunikazio sare zabala izatea.
•Ohikoa da, parkearen kudeaketa eta administraritza zerbitzu zentralak
ezartzeko instalakuntzak eta enpresa eta langileen zerbitzura izango diren
beste elementuak izatea (biltzar eta erakusketa gelak, jatetxeak, bidai
agentziak, komertzio txikiak, banku-zerbitzuak, inprenta, postetxea, etab.).
•Enpresen erakarpena lagunduko duten faktoreez hornitutako ingurunea izatea
(gunean bertan edo hurbilean, enpresa-oinarri sendo, dibertsifikatu eta
dinamikoa izatea).
•Langile eta produktuen mugikortasuna erraztuko duten komunikazio azpiegiturak
izatea (errepideak, autobideak, aireportuak).
•Kalitatezko ingurunean kokatzea.
•Unibertsitate sail, ikerketa institutu, formakuntza espezializatuko zentro,
laborategi, kalkulu zentro eta abarretatik hurbil izatea.
•Ekoizpen eta ikerketa zientifikoaren arteko elkarrekintza erraztea.
•Kapital-arrisku elkarteak eta beste finantza, merkataritza eta aholkularitza
zerbitzuak garatzea.
•Bizitegi, hezkuntza, kultura eta aisialdi eskaintza zabala duen hiri-
ingurunean kokatzea, bizi-kalitate eta ongizate maila altuak bermatuko dituena.
  Hirigintza ikuspegi aldetik, beharrezkoak dira 25 Ha-ko gutxieneko azalera,
   gomendagarria izanik 30 edo 50 Ha-ko azalera (beste esperientzia batzuen
 arabera 80 eta 250 Ha bitarteko izan beharko luke). Eraikuntzaren gehienezko
 okupazioa %50ekoa baino txikiagoa izan beharko du, %30a aholkatuz. Gehienezko
     altuera 12 eta 15 metro bitartekoa izango da eta altuera partzialak 6
metrokoak. Eraikinak 0,6 x 0,6 metroko modulazioaz diseinatuko dira, taldearen
 malgutasun erraztuz. Eraikigarritasuna, 0,5 m2/m2-koa izatea gomendatzen da.
 Eraikinen arteko banaketa ezin izango da 30 metrokoa baino txikiagoa izan eta
errepide eta partzelen mugetara utzi beharrekoak 15 eta 10 metro baino gehiago,
   hurrenez hurren. Aparkalekuak ez dira bide sisteman kokatuko, horretarako
        berezko guneak eratuz eta haien inpaktua landarediaz gutxituz.
      Instalakuntza mota hauetan eraikitzen diren azalerak, bulegoak %25,
laborategiak %25 eta ekoizpen jarduerek %50a okupatuz banatzen dira. Partzelen
               gutxieneko tamaina 2500 eta 10000 m2 artean dago.
•Zientzia Parkea
 Industrigune mota honek prototipoen diseinu edo ikerketa “hutsezko” jarduera,
  enpresa eta instalakuntzak barne hartzeak bereizten du, ikerketa zentro eta
                      unibertsitateekin elkarlan estuan.

Irudia : Leioako campuseko zientzia parkea
•Enpresa Parkea
 Maila eta baldintza ezberdinetan kalitate handiko espazioan aldi berean izan
 daitezen, erabat mugatuak dauden industria jarduera arrunten ohiko funtzioak
    barnera ditzakeen gune antolatua da, enpresa eta partikularrentzako ere
                            zerbitzuak dituelarik.

Irudia : Zuatzuko enpresa parkea
•Poligono Mistoak
 Esperientzia gutxi hedatua da, erabilera nahasketari dagokionez aurreratuagoa
dagoena, araudiak erabat zehaztu eta mugatzen dituen baldintza, maila eta eran
              etxebizitzen integrazioa barne hartzen dituelarik.
**** 3.3 DISEINUA ****
  Industrigunearen diseinu eta antolamenduaren hasierako fasea, behin betiko
proiektua burutzeko interesgarri izan litezkeen alderdiak ezagutzekoinformazio
                    pilaketa eta analisiaizan beharko luke.
   Behin kokapena aukeratua dagoelarik, aldez aurreko zenbait azterketa egin
  beharko lirateke, jarduketa baldintzatuko duten faktoreak agerian jartzeko.
 Alderdi hauen garapen eta planteamenduak aurretiko azterketa fasean kokatzen
                   dira. Haren edukia diagraman agertzen da.
   Industrigunearen kokapena behin aukeratua dagoela, azterketa eremura egin
beharrekohurbilketakgunearen informazio eta deskribapen materiala eskura izatea
eskatzen du. Kartografian hiri guneak, bide sareak, erreka, probintzia muga eta
abar agertu beharko dira. Ondoren, lur eremu eta ingurunearen azterketa egingo
 da, paisaiaren ezaugarri adierazgarriak, lursailen erabilera, dauden eraikin
 eta abarrak ezagutzeko. Malda eta beste elementu geografikoak: errekak, urak
                          har ditzakeen guneak, etab.
  Zenbait azterketa tematikok, gunearen ezaugarri, arazo zein aukerak agerian
 utziko dituzte. Ingurune fisiko naturalaren azterketari dagokionez,helburubi
                  izaten ditu industrigunearen antolamenduan:
•Industrigunearen ezarpen eta garapenak ingurunean izango dituen eraginak
ezagutu eta balioztatzea. Era honetan, dagozkien neurriak har litezke, efektu
negatiboak gutxitu edo ekiditeko eta, batez ere, ingurumen alderdiak
garapenaren erabakietan kontuan har daitezen.
•Jarduketa baldintza ditzaketen ingurunearen alderdi eta ezaugarriak ezagutzea.
 Zentzu honetan, industrigunearen plangintza prozesuak hurrengoalderdiakhartu
                                  behar ditu:
•Topografia: maldak, zedarriak, sakonune, etab.
•Geologia: Eremuko materialen ezaugarri eta propietateak, bide sistema
ezartzeko lursailaren kalitatea, zimenduak, etab.
•Hidrografia: Agertzen diren ur formak, kantitate eta kalitatea, drainatze
sarea, emariak, urak har ditzakeen guneak, maila freatikoa, etab.
•Klima: Haize nagusien norabidea, prezipitazioak, eguzki-erradiazioa.
•Landaredia: Aniztasuna, espezie nagusiak.
•Paisaia: Ingurumen balioa eta balio estetikoa, gune degradatuak, elementu
bereziak eta paisaia industrialean integratzeko aukera.
•Eraikinak: Kokapen gunearen barruan eta alboko ingurunean dauden eraikinak.
Egoera fisikoaren azterketa, hartzen dituzten erabilerak eta hirigintza-egoera.
Alderdi sozioekonomikoaren analisiak, gunearen eta garapenak inguruko lurralde
 hiri egituran eta haren ekonomian izango duen eraginaren ezagutza zehatzagoa
baimenduko du. Era berean, kokatu nahi den gunearen potentzialtasuna ezagutuko
da (eskulana, zerbitzu guneak, etab.). Analisi horrek hurrengoalderdiakaztertu
                                 beharko ditu:
•Enplegua lehen, bigarren (industria) eta hirugarren sektoreetan.
•Populazioa, lanbidea, biztanleria langabetua.
•Fisiko-espazialak: higiezinen merkatua, lurraren erabilerak, etab.
Hirigintza eta azpiegituren informazioa aztertuz, gunearen irisgarritasuna eta
  hiri-zerbitzuen instalakuntza eta azpiegiturei dagozkien alderdiak lantzen
 dira. Irisgarritasunari dagokionez, bide sarea eta gunearen sarrerak aztertu
 beharko dira. Industrigunera sartzeko bide nagusiak bitan banatuko dira, alde
batetik dagoeneko daudenak eta beste aldetik, etorkizun hurbilera proiektatzen
                                   direnak.
Trenbideak eta gunea portu edo aireportuetatik hurbil dagoen zehaztu behar da.
   Sistema hauen presentzia bereziki aintzat har daiteke eta, industrigunean
               ezarri behar diren enpresen jardueraren arabera.
Hiri instalakuntza eta zerbitzuenazpiegituraren inguruan, dagoeneko dauden eta
   aurreikusiak daudenak ezagutu behar dira, garapen berriaren beharrizanak
             betetzeko aukerak zeintzuk izan daitezkeen zehaztuz:
•Industrigunera ura ekartzea: ur hornitzaileak kokatzea eta haien emaria
ezagutzea.
•Estolderia sarea ezartzea, euri ur zein giza eta industria hondakinentzako.
•Goi eta behe tentsioko lerroen hartuneak: enpresa hornitzaileen lerro eta
aurreikuspenak industrigunearen eskaria asetzeko.
•Gas enpresaren banaketa sare eta hornidura aurreikusia.
•Telefonia lerroa eta ahots eta datu sareak eta haien banaketa puntuak.
Lege alderdiakdirela eta, beharrezkoa izango da zehaztea zein plangintza tresna
 erabili beharko den industrigunearen antolamendua bideratzeko, industriguneko
  zuzkidurentzako gutxieneko estandar eta lurzoru erreserbak zeintzuk izango
    diren eta ingurumen beharrizanak ezarriz. Ildo honetan, maila goreneko
plangintzaren preskripzioak bete beharko dira, haren betetze eta garapenerako.
 Aurreko ataletan industriguneek bete beharreko ezaugarriak zehaztu direlarik,
           antolamendua honako alderdi hauetan oinarritu beharko da:
•Industria jardueraren garapenerako beharrezkoak izango diren
azpiegiturakizango dituen tratamendu unitarioko espazioaren sorrera, industria
jardueraren ezarpena erraztuko duten zerbitzu eta erabilera tertziarioz osatuz.
•Partzela zein jarduera zehatzetarako euskarri espazial
malguaren sorrera, tipologia mota ugari baimenduz eta bideragarritasun
txostenetik eratortzen diren partzelen neurri edo funtzio eta erabilerak
gailenduz.
•Kokapen, ezaugarri eta zerbitzu eman beharreko partzela kopuruaren araberako
bide-sare
hierarkizatuasortzea; aldi berean, errepide azpiegitura orokorrekin dagozkion
loturak diseinatu behar dira, industria-zirkulazioaren arintasuna lortzeko eta
zirkulazio orokorrean eraginik txikiena izateko.
•
Lagapen espazioen elkartzea (espazio libreak, gizarte eta interes publikoko
zerbitzuak) eta ekoizpen espazioetan integratzea, jarduera guneak izan osa
ditzaten eta ez erabilera zaileko hondar-guneak.
•Industrigunearen
irudian eragina izateko, urbanizazio elementuen tratamendu egokia
 Era berean, gomendatzen den gehienezko hirigintza aprobetxamendua, gehienezko
   okupazioaren %125a da. Balio hori finkotzat hartzen da, azalera osoarekin
 biderkatuz gehienezko eraikigarritasuna lortzen delarik, partzela ezberdinei
dagozkien eraikigarritasunen baturak gaindi ezin dezakeena. Nabarmendu beharra
  dago okupazio eta eraikigarritasun parametroek ezberdinak izan daitezkeela
 partzela batetik bestera, haien tamaina eta ezarritako erabileraren arabera.
    Aldi berean hiri-kalitate eta zerbitzu tertziarioen maila handituz doan
    heinean, eraikigarritasun eta okupazio parametroak gutxitu behar dira.
      Industrigunearen eremuan zehar erabilerenzonifikaziotik abiatuko da
    antolamendua, jarduera eta erabileren banaketa hobea lortuz. Berdegune,
   zuzkidura eta ekipamenduentzako araudiak aurreko atalean zehazten zituen,
  tokiko sistemen sareko zuzkidura eta ekipamenduentzako lursailen gutxieneko
                      estandarrak hartuko dira kontutan.
      Bide sistemazehaztea, jarduera ekonomikoko eremu eta industriguneen
 antolamenduan funtsezko alderdia da, sektore-eraginkortasuna etapartzelazioan
      beharrezko arrazionaltasun eta malgutasuna lortu aldera. Bide-sarea
industrigunearen barne-antolaketa elementu nagusia da, komunikazio eta banaketa
                                    kanala.
Funtzionaltasun, eraginkortasun eta ekonomia arrazoiak tarteko, gomendagarriak
dira bilbe ortogonaletan oinarritzen diren bide-sareak diseinatzea, edo lerro-
   formako haren aldaerekin, gunearen topografia eta forma fisiko baldintzek
                          horrela eskatzen dutenean.
 Bilbe ortogonalek loturak errazten dituzte, orokorrean, noranzko biko izaera
dela eta, irteera gabeko bideak saihesten ditu eta eraztun edo zuhaitz-formako
beste diseinu batzuk baino malguago eta sekuentzialagoak dira. Lauak batez ere
    diren topografiek, nolabaiteko erregulartasuna sortzen dute, sistemaren
     funtzionaltasuna ahuldu gabe sarearen etendurak baimentzen dituen eta
                     zorrotzagoa den ordena formala dakar.
 Industrigunearen bide egiturak ardatz, edo eraztun, nagusi bat izan behar du
    oinarri, kanpoko sare nagusiarekin lotura gauzatzeko. Industrigunearen
tamainaren arabera, bide-sarea gutxienez bi puntutan lotu behar da bide sistema
 orokorrarekin. Komenigarria izaten da sarri, industrigunearen sarrerak aurrez
       aurre ez izatea, Bide hauek paseko zirkulazioz bete ez daitezen.
 Ardatz nagusi honekiko elkarzut eta etxadien zabaleraren neurriaren arabera
(partzelaren batazbesteko sakoneraren menpe noski), orokorrean, partzeletarako
 sarbidea diren bigarren mailako bideak trazatzen dira. Era honetan laukizuzen
  itxurako etxadiak osatzen dira, urbanizazio kontsumoa murriztuz, partzelen
     aprobetxamendua hobetuz eta kantoien kopuru edo proportzioa gutxituz.
    Normalean, egoki eta ekonomikotzat hartzen da bide-sarearen urbanizazio
     kontsumoa, industrigunearen azaleraren%12 eta %18bitartean dagoenean.
Ibilbidearen aldaerak noranzko biko modeloaren barruan eta gunearen tamaina eta
              topografiaren arabera, hurrengoitxurak har ditzake:
•Sare Ortogonal ibilbideak
Topografia egokiko lursailak beharrezkoak dira, lauak edo malda oso txikikoak.
  Eremuak zabalera nahiko eta geometria eregularra izan behar du, perimetroa
 okerra edo bihurria izan daitekeen arren, bazterrak partzela haundi edo pieza
                             berezientzar gordez.
 Etxadiek itxura laukizuzena izan behar dute, aldeek 1:2 edo 1:3 baino erlazio
txikiagorik ezin dutelarik izan, bide-sarearen kontsumoa gutxitu nahi edo behar
   baldin bada. Ibilbide hauetan, eraztun erakoetan baino kontsumo handiagoa
   izaten da eta zirkulazioa zailagoa biribilgune eta bidegurutzeetan, hauen
                dimentsionatze behar baino handiagoa behartuz.
•Eraztun ibilbideak
    Topografia zailetan, aldapa handi edo uhindurak direla eta, edo itxura
  irregular edo luzexka duten lurrentzako egokiagoa da. Giro-kalitate handiko
    jarduera-guneentzako ere egokiagoa, berdegune gehiago izanik eta paseko
                         zirkulazioa saihesteko asmoz.
Eraztunak ardatz nagusi batekiko lotuz gara daitezke, sareari hierarkia emanez.
•Lerro formako ibilbideak
Tamaina txiki-ertaineko jarduketentzako egokia edo garapen handiagoen lehenengo
  fasearen ezarpen bezala. Bide sistema orokorrarekiko paralelo edo elkarzut
 kokatuz (azken honetan sarrerak dibertsifikatuz). Eraztun lineal modeloa ere
 osa daiteke erdiko bulebar handiaren bidez, zerbitzu edo zuzkidura jarduerak
                             ere izan ditzakeena.
  Harenfuntzionaltasunari erreparatuz, tamaina erdiko industrigunearen bide-
  sareak, hiri edo eskualdeko sistema orokorren bideekin bat egiten duen bide
   nagusia izango du eta gune barruko bigarren mailako bideak, etxadiak eta
                      industria partzelen sarrera osatuz.
•Bide nagusia: Biderik adierazgarriena da, zirkulazio gehiengoaren biltzailea
da eta gunearen sarrera errazten du merkantzia eta erabiltzaileentzat. Haren
izaera berezia, diseinuaren bitartez zein erabilera eta aldameneko eraikinen
erregulazioz agerian jarri behar da.
  Ebakidura tamaina eta zolaketa, argiztapen eta zuhaizti trataera ezberdinen
 bitartez, beste bideekiko garrantzia nabarmendu daiteke, beti ere, arrazoizko
                              kostuetara mugatuz.
  Biribilgunez banatua izan daiteke ardatz nagusia, bigarren mailako bideetan
  adarkatuko dena. Bidegurutze seinaleztatuak baino seguruago eta semaforoak
   dituzten bidegurutzeek baino edukiera handiagoa izatearen abantaila dute
 biribilguneek, Haien diseinuan, ibilgailu astunen biraketa erradioak (12 – 18
                       metro) izan behar dira kontutan.
 Ardatz nagusiak oinezkoentzako ibilbideak, egonaldi guneak eta izaera ludikoa
   duten eraikin txikiak izan ditzake. Ilaran aparkatzeko lerroak aurreikusi
     ezarri daitezke, galtzadatik banatua zirkulazioan oztoporik txikiena
                                 sorrarazteko.
•Bigarren mailako bidea: Etxadien zehaztapena eta partzelen sarreren
arduraduna. Bide nagusien hornitzaile eta osagarri dira. Zolaketa eta altzariek
ez dute zertan bide nagusiaren ezaugarri berdinik izan behar.
•Bide perimetralak: Zenbait partzelen sarrera errazten dute eta
industrigunearen mugak zehazten dituzte. Erabilera mistoa dute beraz, haien
ebakidura eta trataera baldintzatuko duena.
•Oinezkoen bideak: Orokorrean zirkulazio motorizatuarekin egokitu eta bat
dator, espazio libreen barruko zenbait tartez osatuz. Bizikletentzako erreiz
osa daiteke.
•Suteen aurkako babes bidea: Partzelen barrutik proiektatzen da, barneko
sarrera, zamaketa gune edo aparkalekuak partekatuz.
•Oinarrizko azpiegiturentzako sare osagarriaren erreserba: Kasu berezietan
bakarrik, malgutasun eskakizunen ondorioz erraztasunez heltzeko izan behar
diren estolderia sarea, aireko goi-tentsio lerroa, ur-hornidura eta
abarrentzako ezarri liteke.
 Ezaugarrieta irudiari dagokionez, sarearen sailkapena hurrengoa izan daiteke:
•Bide adierazgarriak: Kanpoaldera begira daude enpresa ezberdinen erakusleiho
gisa, taldeko fatxadaren bitartez. Orokorrean sarrerarekin bat datoz eta bertan
industrigunearen “ateak” izaten dira, egokiro seinaleztatuak. Aparkaleku
publikoen kokapena aztertu eta dagokion paisaia tratamendu izan behar du.
•Bide paisajistikoak: Orokorren muga eta bazterretako bideak izaten dira.
Garrantzitsua da bere diseinuan, aurretik dauden bideak (landa-bideak,
abelbideak, etab.) kontuan izatea, industriguneak ingurune naturalean
egokitzapen hobea izan dezan.
•Industria bideak: Industrigunearen egitura nagusia osatzen dute, jarduketa
txiki edo ertainetan bereziki. Haien dimentsionatzea, ibilbidea eta akabera
jarduera motaren araberakoak dira, aurrealdea bertara begira izango dituzten
enpresen irudiaren zehaztapenerako aurrez aztertu beharreko elementua osatzen
dute.
   Bideak funtzionalak izatekodimentsionatubehar dira, nahiz eta topografiak
   baldintzatu egiten dituen hein batean bideen ezaugarriak, baina industri
izaerak beste muga batzuk ezartzen ditu trazatuan: maldak eta hauen gehienezko
  luzera, mailak, malda aldaketak, bihurguneen diseinua (kurbadura erradioak,
                    bihurguneen luzera, peralteak, etab.).
Industriguneen trafikoa ibilgailu astunez osatzen da neurri handi batean, haien
sarrera eta irteera ordutegiak kontzentratu egiten direlarik. Arrazoi hori dela
   eta, bideak zabalak izan behar dute, bide, espaloi eta, hala izanez gero,
 aparkaleku lerroak barne direlarik. Haien dimentsionatzea trafikoaren menpeko
 da eta baita betetzen duten funtzioarena. Ibilgailu astunen eraginez errailen
 neurriak zehazterakoan3,50 eta 3,75 metroarteko zabalera hartuko da kontutan.
 Bidearen sekzioak aparkalekuak izango direnetz aintzat hartuko du, ibilgailu
                mota eta aparkatzeko era (zeharka edo lerroan).
    Espaloien zabalera, beharrezkoak izenik diseinu egoki batean,3 metroko
    gutxieneko zabalera izango dute bide nagusietan eta 2 metro besteetan,
     arkitektura-oztoporik gabeak izan behar dutelarik. Haren azpian hiri-
 instalakuntzak, gutxieneko neurri zehatz eta zor legalekin (araudia), kokatu
  behar direla kontutan hartuko da dimentsionatzerakoan. Eragine berezia dute
hiri sareen norabide aldaketa eta gurutzatze elementuen (kutxatilak) kokapenak,
      lurrazpian duten espazio kontsumoa dela eta. Zuhaitzak espaloietan
  kokatzerakoan, kontu handia izan behar da enborraren neurriek eta sustraien
 eraginek, zabalera eta instalakuntzekiko distantzia baldintzatzen baitituzte.
 Elkarguneen erradioak nahikoa zabalak izan beharko dute zintarriak kaltetuak
 gerta ez daitezen luzera handiko kamioi artikulatuen biraketaren ondorioz. Ez
da komenigarria 12 metro baino gutxiagoko erradioak izatea (15 metro gutxienez
gomendatzen dira). Irteera habeko kaleak diseinatzea ezinbestekoa baldin bada,
   noranzkoa aldatzen lagunduko duten T edo biribilguneak ezarri behar dira.
Partzela bakoitzaren eraikigarritasunaren arabera, plangintzak ezarri ohi zuen
 aparkaleku kopurutik, %50a besterik ezin zen jarri aire zabalean bide sareari
 atxikia. Estandarrak gutxiegi gerta litezke, motorizazio indizearen gorakada
                      eta erabileren nahasketa dela eta.
Aldi berean, zamaketa lanak burutzeko eremua erreserbatu behar da ekoizpen eta
biltegiratze 1000m2 bakoitzeko. Partzela ertain eta handien kasuan, aparkaleku
eta zamaketa guneak partzelaren barruan koka beharko lirateke, baina industria
  txikiaren kasuan, partzela azalera nahikorik ez duenean aparkalekuak haren
  barnean gauzatzeko, bidea sarearen espazioa erabiliko da edota nabe taldeen
 gune komunetan. Egoera hauek partzela eta kalearen arteko erlazio ezberdinak
    eragiten dituzte, industrigunearen funtzionamendu eta paisaia zehazten
                                  dutelarik.
  Aparkaleku plaza kopuru handia multzo bakarrean kokatu behar denean, begi-
      inpaktu nabari eragiten du, landaredia erabiliz gutxitu daitekeena.
 Industrigunearenbide-zoru eta zoladurenlodieren dimentsionatzeak bi funtsezko
                      alderdi hartu behar ditu kontutan:
•Trafiko mota eta intentsitatea
•Euskarri izango den lurzoruaren ezaugarriak (laginak hartu eta ezaugarri
mekanikoak aztertu behar dira).
    Zoladuraren azpian legar-oinarria eta legarrezko azpi-oinarria jartzea
  komenigarria da, baina lurzoruak ezaugarri onak baditu, zoladuraren azpiko
   geruzaren bat ken liteke. Zoladura material gisa, hormigoia, asfaltoa edo
           galtzada-harriak erabil litezke konbinazio ezberdinetan.
   Zoladurak, zirkulazio pisu handiekiko eta balaztatzeen (ez- labaingarria)
aurrean ere erresistentzia izan behar du, Bestalde, zoladurek soinu maila baxua
    izan behar du zaraten sorrera ekiditeko industrigunean zein ingurunean.
Drainatzea kokatzearen egokitasuna kontutan izatea alderdi garrantzitsua da eta
kaleei zeharkako malda egokiak ematea (%1 eta %2 artean) gainetik doan euri ura
                                 kanporatzeko.
   Espaloiei dagokienez, oinezkoen mugimendua erraztea dute helburu nagusi,
                hurrengo funtzioak betez industrigune barruan:
•Oinezkoak eta ibilgailuak partzeletara sartzeko bidea dira.
•Batzuetan, eraikinen atzeraemangune eta lerrokaduren arteko espazioez gain,
aparkatzea eta zamaketa lanak baimentzen ditu.
•Lurrazpiko zerbitzu-azpiegiturak hartzen ditu, espaloi eta aparkaleku lerroen
azpian kokatzen direlarik, haien irisgarritasuna, eraikuntza eta mantentze
lanak errazteko asmoz motordun zirkulazioan eragin gabe.
•Zerbitzuen hartuneak eta hainbat oinarrizko elementu (sute-aho, armairu,
kontagailu, etab.) hartzen ditu partzelaren lerrokaduraren espazioaren mugan.
Ondorioz industriguneenespaloien zoladurakhurrengo baldintzak bete behar ditu:
•Erosotasuna, egitura leunak egokiagoak izanik, ibilgailu eta oinezkoek
partekatzen dituzten tarteetan salbu, material zimurragoak gomendatzen
direlarik haietan.
•Lurrazpiko zerbitzuen ikusketa eta konponketa errazten dutenak; horretarako
etenak diren zoladurak legar ohantze gainean kokatuz.
•Iraunkortasuna.
•Ikusizko kalitatea, multzoaren geometria antolatzailea edo erabilera
ezberdineko guneak nabarmentzeko, kolore eta egitura ezberdinak erabiliz.
**** 3.4 IRUDIA ****
      Industrigune berrien ezaugarri izan behar duenirudiaren kalitateak,
partzelazio-egitura zuzena eta zerbitzu azpiegitura egokiak elkartu behar ditu,
                              honako alderdietan:
•Paisaia kalitatea.
•Espazio libre publikoen kalitate eta dimentsio oparoa.
•Eraikinen arkitektura ezaugarriak zaintzea.
•Espazio libre pribatuen kontrol handiagoa.
•Urbanizazioan ikusgai dauden elementuen zaintze hobea (sarrerak, hiri-
altzariak, seinaleztapena, etab.).
Industriguneetako berdeguneen izaera eta funtzionaltasuna oso ezberdina da hiri
   eta bizitegi eremuetan duten eginkizunarekin alderatuz. Industrigune eta
    berdegune erlazioa industriainpaktua(soinua ahultzeko barrerak, etab.)
 gutxitzeko asmoz sortzen da. Errealitateak erakusten du jarduketa portzentaje
   altu batean, hirigintza araudiak berdeguneetarako ezartzen dituen lurzoru
   erreserbak ez direla nahiko ikuspuntu horretatik, ez direlako gauzatzen.

 Irudia 69: Industria gunearen irudia
 Industria ezarpenen inpaktuaren balorazioa beharrezko ikusten da era honetan,
  paisaiaren barruan integratzearen ikuspuntutik, ingurumen eragin negatiboak
 gutxitze aldera. Paisaia-egokitzapena industrigunearen proiektuaren hasierako
   baldintzatzaileetako bat izan beharko luke ikuspuntu horretatik, lurzoru
  erreserbak honen beharrizanetara moldatuz eta, ahal den neurrian, inguruko
 elementu interesgarrien (baso, landaredi, erreka, etab.)integrazioaerraztuz.
   Industrigunean landare espezieen landatzeak hiru oinarrizko helburu bete
       ditzake gunearen tratamendu paisajistikoaren testuinguru honetan:
•Industrigunea kokatua dagoen ingurune naturalaren barruan integratzeko
jarraitasun elementua izatea.
•Gunearen espazio publiko adierazgarrienen (bide nagusiak, oinezkoen guneak,
berdeguneak, aparkalekuak, etab.) ikus-elementu esanguratsua izatea.
•Zenbait elementu ezkutatu, pantaila akustiko gisa ihardun eta gunearen
oxigenazio eremuak eratzea.
 Erabiliko diren landare espezieen aukeraketan gunearen baldintza klimatikoak,
   hazkunde denbora, sustrai mota (sakonera eta zabaltze erradioa), hostotza
   dentsitatea, ur, argi eta mantentze beharra, poluzioaren erasoen aurreko
        erresistentzia eta abar izan behar dira kontutan halabeharrez.
Hasiera batean oinarrizko gomendioak, bertako espezieak eta zaintze errazekoak
    landatzea da, landarediaren itxura kontuan izanik bai uda zein neguan.
      Paisaia eta ikuste-tratamendua oso garrantzitsua da gunearen eremu
adierazgarrietan eta horietaz gain, espazio libre eta zerbitzu komunen guneak,
tradizionalki baztertuak izan diren kokapenak baitira tratamenduari dagokionez.
                   Espazio honek hurrengo funtzioak dituzte:
•Industriguneak gertuko elementuetan sor ditzakeen kalteak gutxitzea.
•Ezarri diren enpresei publizitatea egitea.
•Ekoizpen guneetan giro atsegina sortzen laguntzea.
  Helburu horrek lortzeko asmoz, espazio hauek hurrengo kokalekuetan ezartzea
                                gomendatzen da:
•Guneak izan litzakeen paisaia-balio handiko tokietan (ibai ertzak, oinezkoen
bidezidorrak, basoak, etab.).
•Bide nagusiaren ondoko eremuetan.
•Hondar espazio marjinal eta aldapa handiko lekuetatik kanpo.
    Zerbitzu komunen eremuak gunearen erdialdean kokatuko dira eta partzela
 guztietatik sarrera erraza dutelarik. Industri eraikinetara bideratzen diren
 espazioekin alderatuz, itxura ludiko eta erakargarria izan behar dute. Haien
               kokapena aukeran, hurrengo lekuetan ezarriko da:
•Espazio libreen alboko espazioetan, ibilgailu zein oinezkoentzako sarrera
errazarekin.
•Bide nagusian plaza irekia osatuz, erdigunea bilakatuz eta protagonismoa
bilatuz industrigunearen egunerokotasunean.
•Sarrera nagusian erakusleiho fatxada gisa.
Gunearen irudiaren alderdi garrantzitsu bat, perimetro edo bazterretakopaisaia-
tratamenduada. Orokorrean, landarediaz inguratu egingo da industrigunea, haren
    egiturazko elementu gisa ulertuz, hondar eremu bezala erabil ez dadin.
 Industrigunearen sarrerak hari buruzko lehenengo iritzian eragina izango du.
 Paisaiaren inguruko diseinuaz gain, alboetako eraikuntzek ezaugarri bereziak
   izan behar dituzte eta seinaleztapen egokia. Direktorio nagusia funtsezko
  elementua da bertan eta garaiera eta neurri egokiak izan beharko ditu bere
                protagonismo eta mugarri izaera nabarmentzeko.
 Mantentze egokia beharrezkoa izango da industrigunearen irudi ona bermatzeko.
 Zoladura egoera egokia, argiztapen zuzena, landaredi eta berdeguneen zainketa
 eta orokorrean, itxura garbi eta zaindua mantendu behar dira denboran zehar.
Industri jarduerara bideratzen diren gune askotan ohikoak diren bi egoera (bide
     publikoan hondakinak pilatzea eta gune horiek, zamaketa lanak egiteko
      erabiltzea). ekidinez erraztu egiten da itxura zaindu hori lortzea.
***** 4 ERAIKUNTZA *****


Eraikuntza materialei dagokienez, 3 dira nagusiki erabiltzen diren materialak.
 Irudia 70: Materialen araudia
Araudiaren bitartez, obran jartzen den materialaren kalitatea kontrola daiteke
                              eta besteak beste:
•Arauaren aplikazioa esparrua
•Kalkuluak egiteko oinarriak
•Materialek bete beharreko baldintzak
•Elementu ezberdinen kalkulu zehatza egiteko formulazioa
•Elementu horiek egiteko era
•Materialak eta egikaritzea kontrolatzeko era
 Araudiak ere, egitura bakoitzarentzako balio-bizitza ezberdinak ezartzen ditu
                      izango duten erabileraren arabera.

                      Egitura mota                       Balio-bizitza nominala
            Behin behineko izaerako egiturak             3-10 urte

 Egitura nagusiaren atal ez diren elementu aldagarriak   10-25 urte

Nakazaritza edo industria eraikinak (edo instalakuntzak) 15-50 urte
                     eta itsas-lana

  Etxebizitza edo bulego eraikinak, 10 metroko luzera    50 urte
   baino gutxiagoko zubi eta igarobideak eta ondorio
  ekonomiko txiki edo ertaineko ingeniaritza zibileko
             obrak (itsas-lanak izan ezik)

   Izaera monumental edo garrantzi bereziko eraikinak    100 urte

10 metroko luzera edo gehiagoko zubi eta igarobideak eta 100 urte
 ondorio ekonomiko handiko ingeniaritza zibileko obrak
 Taula 5: Egituren balio-bizitza


**** 4.1 LURRA ETA ZIMENDUAK ****
    Egiturak eraikitzean beharrezkoa da oinarri gisa izango duten lurraren
   azterketa burutzea, haren ezaugarriak egituraren egonkortasuna bermatzeko
    egokiak diren ziurtatze aldera. Haren jatorriaren arabera, konposaketa
  ezberdinak izan ditzake eta egoera ezberdinetan ager daiteke. Harkaitza era
 masiboan eta trinkoan egon ezean, alderdi solidoa partikulek osatuko dute eta
  haien arteko zirrikituetan airea edo ura egon daitezke maila ezberdinetan,
   guztiz lehor, saturatua edo tarteko egoeraren batean topa daitekeelarik.
 Alderdi solidoari erreparatuz, generikoki lur deituko diren partikula horien
 tamaina ezberdina izan daiteke, hurrengo sailkapena ezar daitekeelarik aleen
                              tamainaren arabera.

           [Sorry. Ignored\begin{tikzpicture} ... \end{tikzpicture}]
 Irudia 71: Lurraren osagaien bolumen banaketa

             [Sorry. Ignored\begin{adjustbox} ... \end{adjustbox}]
 Taula 6: Lur motak


 Lurraren ezaugarri eta propietate mekanikoak zehazten dituLurraren Mekanikak.
   Horretarako hainbat entseguren bitartez, lurraren hezetasun, porositate,
   konpresio erresistentzia, deformagarritasuna eta beste zenbait ezaugarri
                             kuantifikatzen dira.

   Geoteknia aldiz, egiturak oreka eta tentsio baldintzetan lurrean eragiten
 dituzten aldaketak aztertzen dituen zientzia da, lur erauzketa eta betelanak
barne. Ikuspegi sistemikoa oinarri harturik, ulergarria da egitura-zimendu-lur
         elementuek osatzen dutela. Ikerketa honen ondorioak,Azterketa
Geoteknikoaderitzon txostenean biltzen dira. Eraikuntzaren diseinu eta kalkulua
         egiteko beharrezko diren alderdi ugari zehaztuko dira bertan:
•Lurrazpiko geruzen kokapena.
•Lurrazpiko geruzen ezaugarriak.
•Zimendatzeko egokia den geruzaren sakonera eta erresistentzia.
•Egitura elementuak eraso ditzaketen substantzia erasokorrik ote dagoen eta
haien potentziala.
•Maila freatikorik ote dagoen eta honen sakonera eta aldaketak.
  Azterketa geoteknikoa era egokian garatu ahal izateko, materialeen gaineko
   saiakerak egin aurretik, bulego lan garrantzitsua egin beharra dago. Datu
  pilaketa horren baitan lurraren estatigrafia geometriko eta geomorfologikoa
 alda ditzaketen fenomeno natural edo artifizialen inguruko informazioa lortu
  eta aurreikusi behar dira. Ondoren zabala, nahikoa eta benetakoa izan behar
 duen saiakera kanpaina zehaztu behar da, ikuskapen puntu,sakonera eta erabili
  beharreko teknikak azalduz. Aldi berean, tokiko eta laborategiko saiakerak
zeintzuk izango diren erabaki behar da. Azkenik kokapenean bertan burutuko dira
    ikuskapenok eta saiakerak, laborategira eraman beharreko laginak egoki
                                  prestatuz.
     Erabil daitezkeen ikuskapen tekniken artean, honakoak dira ohikoenak:
•KATA edo KALIKATA
 Hondeamakina baten bitartez, lurraren ikuskapen zuzena egiteko aukera ematen
    duen teknika da, laginak hartu eta saiakerak egiteko aukera ematen du.
Teknikarik errez, sinple eta merkeena da, baina baditu bere desabantailak ere.
   Horien artean, indusketa lanaren ondorioz alboko egiturak arriskuan jarri
dautezkeela, gainazaletik hurbil geruza gogorrak edo boloak topatzean eragozpen
handiak eragiten dituela eta maila freatikoa izatekotan ikuskapen zuzenik ezin
                         daitekeela egin esan liteke.

 Irudia 72: Kata eta geruzak
•ZUNDAKETA
Aurreko teknikaren eragozpenak saiheste aldera, diametro txikiko zulaketak egin
  daitezke, Zundaketa izenez ezagunak direnak. Sakonera handiagoak aztertzeko
   aukera ematen du, geruza gogor edo maila freatikoaren oztoporik gabe eta
  kutsatu gabeko laginak hartuz laborategiak aztertzeko. Zulaketan bertan ere
  zenbait saiakera egin daitezke lurraren propietateak aztertzeko. Gaur egun,
 perkusio, presio eta, batez ere, errotazio bidezko zundaketa mekanikoak dira
                          nagusi eskuzkoen gainetik.

 Irudia 73: Zundaketa makina eta zutabea
•SARTZE FROGAK
Zundaketen kostua aurreztu asmoz, aukera dago horiek beste teknika kualitatibo
batzuengatik ordezkatzea. Altzairuzko barra bat presio (estatikoa) edo perkusio
   (dinamikoa) bidez lurrean sartzean datza teknika, sakontzen doan heinean
 aplikatu beharreko presio edo kolpe kopurua, hurrenez hurren, erregistratuz.
   Badira beste zenbait teknika, berriagoak eta gutxiago erabiltzen direnak.
 Orokorrean lurraren azterketa kualitatiboa egiteko erabiltzen dira, lagin edo
 saiakerarik erabili gabe. Zundaketa elektriko bertikalei dagokienez, seinale
  elektriko bat igortzen da lurretik, potentzial diferentziak neurtuz, lurrak
   dituen geruza ezberdinak ezberdintzen direlarik (haien erresistentziaren
 erabera). Errefrakzio sismikoaren kasuan, lurraren geruza ezberdinen kokapena
 aztertzen da, dentsitate eta trinkotasunaren arabera, uhinen hedatze abiadura
                         ezberdina aurkezten dutelako.

 Irudia 74: Zundaketa eta sartze frogen emaitzak
 Egitura-zimendu-lurra sistema kontuan hartuz, azterketa geoteknikoaren datuak
 eta gainean izango den egituraren ezaugarriak (asentuak onartzeko gaitasuna,
 zimenduetara igortzen duen karga, etab.) bateratu behar dira zimendu egokiena
                                  hautatzeko.
 Asentuei dagokienez, egiturak bere oinarrietan izango dituen desplazamenduak
 izango dira, ez beti uniformeak elementu bertikal (zutabe edo horma) batetik
 bestera. Asentu diferentzial hauek esfortzu berriak (eta baliteke diseinu eta
  kalkuluan kontuan hartu ez izanak) eragingo ditu egitura elementuen baitan.
Egituren asentu ahalmena haien zurruntasunari lotua egongo da. Egitura zurrunen
 kasuan, kolaborazio handiagoa dago elementu ezberdinen artean egitura osoaren
    pisua murriztuz, baina asentu ahalmena ere murriztuz. Bestalde, egitura
 isostatikoek mugimenduak onartzeko dituzte esfortzu gehigarririk eragin gabe
egitura elementuei, hauek astunagoak izango direlarik. Egokiagoak dira orduan,
   bigarren egitura mota hauek lurrean deformazio nabarmenak izango badira.
 Zutabeen oinarriak giltzatzearekin uztartuz, makurdurarik ez da zimenduetara
       igortzen, lurrean eragiten den presio ere gutxitu daitekeelarik.

 Irudia 75: Zimendu aukeraketa
   Txosten horren ondorio gisa, egiturak izan beharreko zimenduak eta haiek
 egiteko teknikak zehaztuko dira. Lurrazpiko geruzen ezaugarri eta propietate
  mekanikoen arabera, hurrengo irudiko kasuren batera egokituko da proiektua:

 Irudia 76: Asentu diferentziala
   Potentzia aldakorreko geruza konprimagarriak izatean, egitura propietate
  ezberdinak dituzten geruzetan zimendatzean edo trinkotu gabeko betelanetan
                     zimendatzean gertatzen dira asentuak.
    Zimendu motak hortaz, erresistentzia nahiko eta deformazio mugatua duen
  geruzaren sakoneraren araberakoa izango da. Lan plataformatik gertu kokatuz
   gero, gainazaleko zimenduak edo zimendu zuzenak deritzena erabiliko dira.
 Hauek•zapata izen generikoaz ezagutzen dira, elementu puntualak, jarraiak edo
azalerakoak izan daitezkeelarik. Lehenengo kasuan zapata isolatuak izaten dira
    ohikoenak zutabe bakarra eusten dutelarik. Normalean zutabe eta zapata
zentratuak egongo dira, baina albo eta ertzetean kokatuz gero, eszentrikotaunaz
 ere eraiki litezke. Oso hurbil dauden zutabe bi eutsiz gero, zapata bateratua
deituko da. Elementu bertikal linealen kasuan, hormak adibidez, edo lerrokatuta
 dauden hainbat zutabe elementu berdinaz zimendatzeko asmoa izanez gero zapata
 jarraituak eta zimendu habeak erabiliko dira hurrenez hurren. Lerrokaturik ez
  dauden hainbat elementu zimendatuz gero, azalera handiko zimendu lauza edo
                      parrila arindu bat diseinatuko da.
     Geruza egokia oso sakon baldin badago, zimendu sakonak erabiliko dira
 egituraren karga igortzeko bertara. Hauek pilote izena hartzen duten zutabeak
 dira, egituraren zutabeetara entzeptuen bidez elkartzen direnak. Bada tarteko
aukera bat, zimendu sakonen kostua saihesteko sakonera horren handia ez denean.
   Hontan zimendu putzu edo plintoak erabiltzen dira gehienbat zimendu erdi-
   sakonen teknika modura. Lurraren hobekuntza teknika ezberdinen bitartez,
    operazio hauen aurretik ezegokiak ziren lurretan gainazaleko zimenduak
                          erabiltzea ahalbidetzen da.

Irudia 77: Zimenduen 3D interaktiboa
   Egitura elementuen artean hormigoi armatua, altzairua, zura, adreilua eta
harria aipa litezke, lehenegoa delarik zimenduetarako erabiliena. Hormigoiaren
         izendapenari dagokionez, hurrengo eremuak zehaztu behar dira:
                                  T-R/C/TM/A
T hizkiak hormigoi mota adierazten duelarik
•HM Masazko hormigoia
•HA Hormigoi armatua
•HP Hormigoi aurreatezatua
R -k hormigoiaren konpresio erresistentzia adierazgarria (MPa)
•(20) 25 30 35 40 45 50 60 70 80 90 100
C hizkia hormigoiaren trinkotasunaren araberakoa da

•S Lehorra 0-2 cm
•P Plastikoa 3-5 cm
•B Biguna 6-9 cm
•F Jariakorra 10-15 cm
TM hizkiek erabili beharreko legarraren gehienezko tamaina adierazten dute
milimetrotan eta
A -k hormigoi horrekin egin beharreko elementua zein girotan erabiliko den
zehazten du.
Trinkotasuna Abrams-en konoaren bitartez egiten den saiakeraren emaitzari lotua
dago, hormigoiaren asentua txikia denean (0-2 cm) lehorra izanik, plastikoa (3-
   5) eta biguna (6-9) izendatzean gehiago eta azkenik jariakorra izando da
    asentua handia (10-15) denean. Hormigoi autotrinkotzailearen teknologia
uztartuz, jariakortasun handia duten hormigoia fabrikatu daitezke, asentua kasu
                  honetan ia konoaren altuera guztia izanik.

 Irudia 78: Hormigoi probeten moldea eta apurketa
  Legarraren gehienezko tamaina mugatu egiten da hormigoia indartzeko jartzen
diren barren artean trabatu ez dadin. Aldi berean, legar tamainak eragin handia
                              du trinkotasunean.
   Giroak, hormigoi armatua eraso dezaketen eragileen menpean izango denentz
 zehazten du. Babes neurri bezala, zementu kantitate handiagoak, nahasketarako
   ur gutxiago eta estaldurak handitzen dira batez ere. Hormigoia indartzeko
 erabiltzen diren altzaitu barra korrugatuak erraz herdoil daitezke eta beraz,
 estalduraren bitartez hormigoiak eskeintzen dien giro basikoaz babesten dira.
  Barrok hormigoiarekin hobeto traba daitezen korruga izeneko formak dituzte
gainazal guztian. Bere izendapenari dagokionez, hurrengo eremuak adierazi behar
                                     dira:
                             B XXX y edo ME XXX y
B hizkiak barra soilak direla adierazten du, barra soilak soldaketaz bitartez
elkartuz ME edo sare elektrosoldatua fabrikatu daitekeelarik
XXX eremua altzairuaren muga elastiko bermatuari dagokio (MPa)
y hizkiak altzairuaren zenbait ezaugarri adierazten ditu
•S Soldagarria
•D Bereziki harikorra S eta D hizkiak batera ager daitezke, D bakarrik inoiz
ez.
•T Trefilatu bidez fabrikatu diren alanbreentzako bakarrik T hizkia erabiliz
gero, ez dira S eta D hizkiak erabiltzen.
                                ZIMENDU ZUZENAK
   Erresistentzia egokia eta deformazio murriztua eskeintzen duen geruza lan
  plataformatik hurbil dagoenean (≤ 2 metro), gainazaleko zimendu edo zimendu
 sakonak erabil daitezke. Orokorrean zimendu mota errez eta sinpleena izanik,
                             merkeena izan ohi da.
     Zutabe bakarra eusten duten zimenduekZapata Isolatuizena hartzen dute
 elkarrekin zentratuak edo eszentrikoak izan daitezkeelarik. Ebakidura aldetik
zapatak zuzenak, mailakatuak, inklinatuak edo arinduak izan daitezke. Lehenengo
    mota izan ohi da ohikoena eraikitzeko erraztasuna dela eta, baina beste
 motetan, lan egiten ez duten hormigoi zonaldeak aurreztu egiten dira eskulana
                   eta kofratu gehiago erabiltzearen truke.

Irudia 79: Zapata isolatuaren 3D interaktiboa
    Zapataren oinarriaren neurriak, zutabetik datorkion karga eta lurraren
 erresistentziaren araberakoak izango dira. Oinarriak azalera nahiko izango du
  karga hori lurrak onar dezakeen tentsiora murrizteko. Konpresio soil baten
 kasuan, zapata laukia izango da, baina konpresio kargaz gain makurduraren bat
baldin badago, zapata laukizuzena izango da makurduraren planoan neurri luzeena
                                    izanik.
  Zapatakmalgu zein zurrunakizan daitezke, haien neurrien arabera sailkatzen
  direlarik. Hegalak altueraren bikoitza baino luzera handiagoa baldin badu,
  zapata malgua izango da eta elastikotasun teoriaren arabera kalkulatuko da.
   Zapata zurrunen kasuan esfortzuak biela eta tiranteen metodoaren arabera
kalkulatzen dira. Edozein eratan ere, trakzio indar bat sortzen da elementuaren
    behealdeko bi norabideetan. Esfortzu horiek eusteko, hormigoia altzairu
    barrekin indartu behar da norabide bi horietan parrilla baten bitartez.
•ZUINKETA
 Lehendabizi egin beharreko lana, zapataren kokapena zuzen zehazteko zuinketa
    lanak burutzea da. Topografiaren bitartez eta beharrezko erreferentziak
  hartuta, zutabeen ardatzen kokapena lurrazalean zehaztean datza. Horietatik
  hasita, zimenduen neurriak eta forma zehaztuko dira, indusketa burutu ahal
                                   izateko.
•INDUSKETA
 Indusketa lanak, zapataren itxurarekin burutuko dira, lurra egonkorra baldin
bada eta lar porotsua ez baldin bada, enkofratu lanak ere bete ditzan. Horrela
 ez izatekotan, indusketa hormen paramentuak ezponda bidez edo eskora-oholtza
                            bidez egonkortuko dira.

 Irudia 80: Indusketa eta garbiketa hormigoia
•GARBIKETA HORMIGOIA
Indusketa lanak burutzean, azterketa geoteknikoan zehaztutako geruzen sakonera
       eta erresistentzia egiaztatu behar da. Azkeneko 20 zm-ak ez dira
  hondeatukoGarbiketa Hormigoiabotatzeko prest egon arte. Horrela zimendatze
 geruza izango dena ez da agerian utziko, eragile meteorologikoek kasu, haren
  ezaugarriak alda ez ditzaten. Garbiketa hormigoia, lur naturala eta zimendu
 elementuaren arteko banaketa fisikoa ezartzeko botatzen da. Beti, 10 zm-tako
                           masa-hormigoi geruza da.
•ENKOFRATUA
Hormigoi freskoak gogortu bitartean beharrezko duen behin behineko “moldea” da
enkofratua. Egurrezko ohol edo taula, altzairuzko panel edo zuntzeko elementuz
                                  osatzen da.
•ZAPATAREN ARMATUA
Zapataren armatua, barra korrugatuz eratutako sare batez burutzen da. Muturrak
tolestu egin ohi dira zapataren alboetara heltzean, hormigoia eta barrak hobeto
 traba daitezen. Altzairua herdoildu ez dadin babesteko, banatzaileen bitartez
  estaldura egokia ziurtatu behar da hormigoiaren barruan. Banatzaile horiek
 giroaren araberako estaldura egokia eskeiniko diote altzairuari. Banatzaileak
          mortero edo polimerozko pieza homologatuak izan behar dute.

 Irudia 81: Zapataren armatua eta itxarote armatua
•ZUTABEAREN ITXAROTE ARMATUA
Hormigoizko zutabea zapatarekin zurrunki lotzeko, zutabeak izango dituen barra
  diametro eta kopuru bera kokatuko dira zapata barruan hormigoitu aurretik,
goialdetik agerian geratuko direlarik behin zapata burutzen denean. Behealdean
   barrak tolestuta daude zapataren armatuan eutsi ahal izateko eta muntaia
estriboen bitartez lotuz egonkortuko dira hormigoia gogortu bitartean. Zutabea
metalikoa denean, itxarote armatua aingura bernoz osatzen da, normalean muturra
harilkatua duten altzairu barra lauak direlarik. Behealdean tolestu egiten dira
   zapataren armatuan eusteko eta goialdean, azkoin eta zirrindolen bitartez
        oratzen dituzte zutabeek soldatuta dakartzaten aingura xaflak.

 Irudia 82: Itxarote armatua eta enkofratuak
Behin elementu guztiak haien tokian daudela, zapata hormigoi liteke. Hormigoia
gogortu ondoren, hormigoizko zutabearen armatua itxarote armatuari lotzen zaio,
 hura enkofratu eta hormigoi daiteke. Zutabe metalikoaren kasuan, honek berno
 kopuruarekin bat datorren aingura xafla zulatua dakar soldatua. Xafla kokatu
 aurretik, zutabe nibelatzeko zirrindola eta azkoina jartzen dira honen azpian
 gera daitezen. Jarraian, xafla eta beste zirrindola-azkoin taldea kokatzen da
   gainetik lotura estutu eta finkatzeko. Nahi izanez gero beste azkoin bat,
kontra-azkoina, jarri liteke gainetik loturaren segurtasuna handitzeko. Zutabea
  finkatua dagoenean, zutabearen karga guztia tentsio onargarriz igaro dadin
            zapataren hormigoira, xafla azpia morteroz betetzen da.

 Irudia 83: Zapataren egikaritze eta hormigoitze prozesua

 Irudia 84: Zimendu isolatu zentratu - zutabe lotura

 Irudia 85: Zutabeen loturak
 Zutabea, egitura edo partzelaren mugan kokatzen denean, baliteke zapatak ezin
izatea okupaziotik kanpoko lurrik hartu eta beraz, barrualdera bakarrik eraiki
    daiteke. Egoera honetan, zutabetik datorren konpresio indarra ez dator
zapataren grabitate zentroarekin bat. Eszentrikotasun honek makurdura eragiten
du zapatan eta ondorioz, lurrean tentsio triangeluar edo trapeziala sortzen da
                     gehienezko balioa handitzen delarik.

 Irudia 86: Habe-erdiratzailea
 Kasu hauetan eta lurrean aplikatzen den tentsioak balio onargarriak gaindi ez
    ditzan, beharrezkoa da barnealdeko beste zimendu elementu batekin habe
 erdiratzaileen bitartez lotzea. Habe hauek makurdura hori hartzeaz arduratuko
 dira lurrari tentsio uniformeagoa ezarriz. Zimendu elementua eta hormigoizkoa
       izaki, arestian aipatu diren garbiketa hormigoi eta banatzaileak
                      derrigorrezkoak dira habeetan ere.
  Makurdurak eutsi behar dituenez gero, inertzia handiko habea behar du izan.
 Berdin izango da, asentuak murrizteko edo itxiturak eusteko erabiltzen diren
 habeekin. Aldiz, indar horizontalak eusteko, lurrikara edo orekatu gabeko lur
 bultzaden kasuan, lotura habe hauek ebakidura laukia izaten dute, konpresio-
                 trakzio indarrak eusten baitituzte nagusiki.
Diseinu arrazoiak direla eta, edo dilatazio juntura baten ondorioz zutabe biri
   dagozkien zapatak gainjarri egiten baldin badira, biak elkartu behar dira
zapata bateratua osatuz. Zutabeek izan dezaketen konpresio karga ezberdina dela
    eta, zapataren goiko aurpegian trakzio indarrak ere sor daitezke, barra
 elkarzutez osatzen den armatua jarri behar delarik goialdean ere. Zutabe bat
     baino gehiago dituztenez, itxarote armatua bikoiztu egin beharko da.

 Irudia 87: Dilatazio juntura

 Irudia 88: Zimendu habea zutabe metalikoen azpian

 Irudia 89: Zapata jarraitua hormarem azpian
Elementu linealei dagokienez, hormak adibidez, zimenduek ere luzeak izan behar
dute,zapata jarraituizena hartzen dutelarik. Lerrokatuak dauden hiru zutabe edo
    gehiago zimendatzeko, elementu jarraitua behar da, lan egiteko era eta
beharrezko duen armatuak egituraren habeenarekin duen antzekotasunagatikzimendu
      habeaderitzona. Zutabeak elkarrekin zimendatzeko arrazoi posibleak,
       elementuaren azalera handituz lurrari tentsio txikiagoa ezartzea,
 irregulartasunak saihestu eta gainjartzeko zorian egonda, eskulana aurreztea
   izan daitezke. Aukera hau asentuak murrizteko egokia izan daiteke, zapata
  luzeagoak zonalde batean gerta litekeen lurraren gehiegizko deformazioaren
ondoriozko beherakada hein batean murriztu. Zapata jarraituaren kasuan, beheko
      armatuak luzera handia du norabideetako batean, zapataren neurririk
 luzeenarekin bat datorrelarik. Itxarote armatua muntaia estriboz besarkatuak
 dauden barra kopuru mugatua izan beharrean, zapataren luzera osoan eta tarte
zehatzean errepikatzen diren barrez osatzen da. Zimendu habean aldiz, makurdura
 zeinu ezberdinak gertatzen direnez, makurdura positiboak zutabeen azpian eta
    negatiboak zutabeen artean, armatua behealde eta goialdean kokatuko da,
                          egituraren habeen antzeko.
 Elementu bertikal guztiak aldi berean zimendu berdinarekin eutsi nahi izanez
 gero,zimendu lauzaerabiltzen da azaleradun zimendu gisa. Era honetan, azalera
handiagoaz tentsio are gutxiago ezartzen zaio lurrari, asentuak murrizten diren
 bitartean bi norabideko portaera dela eta. Hemen ere, makurdura positibo zein
negatiboak eusteko, norabide biko armatua ezarriko da lauzaren bi aurpegietan.
    Punzonaketa fenomenoa ekiditeko, ohikoa izan daiteke errefortzu berezia
    kokatzea zutabeen azpian. Armatu honen funtzioa, sortzen diren esfortzu
  ebakitzaileak eustean datza, barra inklinatu zein estribo bertikalen bidez.
    Sotoaren kasuan, hormekin zurrunki lotuz gero eta junturak era egokian
    egikarituz, iragazgaiztasun ona lor daiteke barnealdean. Izan ditzakeen
  desabantailak material erabilpen handia izanik, posiblea da zutabeen artean
nerbioak eratzea, estrados zein intradosean, gehien behar den guneetan inertzia
 irabaziz beste zonaldeak arintzeko. Nerbioen arteko hormigoia aurreztuz gero,
                         zimendu parrilla era daiteke.
                             ZIMENDU ERDI-SAKONAK
   Zimenduak pausatzeko geruza egokia sakonago aurkitzen baldin bada, baina
zimendu sakonak erabiltzeak dakarren kostu eta denbora handitzea aurreztu nahi
               izanez gero,zimendu erdi-sakonakerabil daitezke.
  Motarik erabilienak aipatuz, hormigoi ziklopeozkozimendu putzuaren gainean
zapata arrunt bat eraiki daiteke edo zapata geruzaren mailan eraiki eta plinto
    zurrun bat altxa daiteke bere gainean ondoren zutabe arrunta has dadin.
 Lehenengo kasuan, zimendu putzua eta zapata elkarri lotzen dira, bien artean
indar horizontalak hobeto eusteko lurraren laguntzaz. Horretarako barra batzuk
   uzten dira putzutik agerian hau hormigoitzerakoan, gerora beste muturrak
 zapataren barruan geratuko direlarik.Plintoaren kasuan, hau zutabe zurrun bat
besterik ez da, ebakidura handiagoa eta lerdentasun txikiaz. Hormigoizko plinto
   eta zutabeak erabiltzean, bakoitzak bere itxarote armatua ainguratzen du
                              zapataren barruan.

 Irudia 90: Plintoa
                                ZIMENDU SAKONAK
Geruza erresistentearen sakonera 5 edo 6 metrotik gorakoa baldin bada, zimendu
sakonak erabiltzea da ohikoena. Posible da, hala ere, lurrak hobetzeko teknikak
erabiltzea, gainazaleko zimendu sistemetakoren bat erabili ahal izateko. Gerta
 liteke gainazaleko geruzak erresistentzia nahiko izan arren, egiturak onartu
   ezin dezakeen deformazioa izatea jasan behar dituen kargen ondorioz. Kasu
               honetan ere, geruza sakoenagoetara jo beharko da.
 Zimendu sakonek zenbait abantaila ere eskaintzen dituzte, maila freatikoaren
 azpitik indusketa lanak burutu behar direnean edo.karga inklinatu, horizontal
 edo trakzio indarrak eutsi behar direnean. Piloteen aldaera bat, mikropilote
      deritzen diametro txikiko piloteak dira, zaharberritze lanetan oso
                       erabilgarriak suertatzen direnak.
 Zimendu sakonetan erabiltzen den elementuaripilotederitzo. Elementu lerdenak
    dira, ebakidura txikia dutelako luzerarekin alderatuz gero. Orokorrean
     konprimatuak egongo diren zimendu elementuen gain, euste egitura gisa
              makurdurak jasango dituzten egiturak era daitezke.
Piloteak, zutabeetatik datorkien karga igorri behar diote lurrari, azken honek
   onar dezakeen tentsio balorean. Hori egiteko mekanismo ezberdinak erabil
 litezke, lurraren ezaugarrien arabera. Geruza erresistenteaa sakonera handian
     badago eta gainetik duena guztiz ezegokia baldin bada, beheko geruza
   horretaraino heldu etapuntazigorriko da karga guztia. Pilotea punta bidez
    eusteko geruzarik ez badago, baina guztiz ezegokia izan gabe, aparteko
erresistentziarik ez duen geruza izanez gero sakonera handian,marruskadurabidez
   igorriko da. Posible da ere sistema biak erabiltzea, eramistoan, geruzak
                         tentsio horiek onartuz gero.



 Irudia 91: Lan egiteko era
 Materialaldetik, zurezko enborren bidez piloteak sartzea aspaldiko kontua da.
     Gaur egun, hala ere, ohikoagoa da altzairu zein hormigoizko piloteak
 erabiltzea. Hormigoia noski, indartu egin behar da altzairu barrez, hormigoi
     armatua osatuz, edo altzairu alanbrez, hormigoi aurreatezatua eratuz.
    Altzairuaren kasuan, H itxurako profilak sartzen dira lurrean kolpeka.
 Hormigoiaren kasuan, neurri edo diametro eta ebakidura ezberdinak erabiltzen
                                     dira.
•Laukiak
•200 mm < a < 400 mm
•Borobilak
•Mikropiloteak < 300 mm
•Pilote arruntak 350 mm < φ < 850 mm
•Diametro handiko piloteak 850 mm < φ < 1500 mm
•Pantaila elementuak Pantaila panelak
   Egikaritze sistemaren arabera, lau mota ezberdin daitezke. Batzuk kolpeka
 sartuko dira, hauek noski aurrefabrikatuak izan behar dute. Lurra desplazatuz
  ere pilotea bertan egiteko aukera dago, diametro txikietan erabil daitekeen
aukera delarik. Karga gehiago eutsi nahi izanez gero, lurra induskatuz pilotea
 egiteko zuloa eratu daiteke edo ginbalet bidez hormigoitzea eta lur ateratzea
    aldi berean burutuz. Azken hiru mota hauetan, ezinbestekoa da piloteain
  situhormigoitzea, asmo horretarako lurrean egiten den zilindroaren baitan.
    Piloteen armatua, zutabe batenaren pareko, ardatzarekiko paralelo diren
 luzetarako barra eta zeharkako armatuz osatzen da. Zimendu moduan lan eginez,
esfortzu nagusia konpresio indarra izango denez, gutxieneko luzetarako armatua
     6 barrek osatuko dute pilote biribiletan eta 4 barrek laukietan (ertz
     bakoitzean bana). Elementuaren osotasuna bermatuko dute barra horiek,
konpresioa hormigoiak ondo eusten baitu. Piloteak euste egitura funtzioa izanez
 gero, makurdura esfortzua izango da nagusi, gutxieneko armatu hori kalkuluen
arabera handitu beharko delarik. Zeharkako armatuak esfortzu ebakitzaileen zati
  bat eusteko eta luzetarako armatuaren gilbordura saihesteko balio du, haiek
 tarteka besarkatuz. Piloteen kasuan, distantzia zehatzera errepikatzen diren
         estribo itxiz edo espiral formako barra jarraiaz osatzen da.
Egikaritze sistemaren araberasailkatuz, banan-banan aztertuko dira pilote mota
                                  ezberdinak:
•Pilote Aurrefabrikatuak
 Hormigoi armatuzko pilote mota hau, industria plantan fabrikatzen da posizio
finkoko prozesu baten bitartez. Banatzaileek haien funtzioa betetzen dutela era
  hobean egiazta daiteke, pilotea posizio horizontalean dagoen enkofratuaren
baitan hormigoitzen baita, langileen begibistara. Hau dela eta, zenbait maneiu
   operazio egin beharko dira enkofratutik atera, biltegiratu, garraiatu eta
 lurrean sartzeko, neurriak eta armatua baldintzatuko dituztenak. Ebakiduraren
 neurriak txikiak izango dira mugimendu guzti horiek egitea posible izan dadin
eta armatua handitu egin beharko da, prozesu horietan zerbitzu fasean izango ez
dituen esfortzuak, makurdurak batez ere, eragingo baitzaizkio. Haien luzera ere
zirkulazio araudiak, garraio baldintzak tarteko, erabiltzen den makineriak eta
  sor daitezkeen makurdurek mugatuko dute. Hormigoiak kalitate handiagoa du
(erresistentzia eta iraunkortasun aldetik), plantan hobeto kontrola baitaiteke
              eta sartzean tentsio handiak eragiten baitzaizkio.
     Barra korrugatuak erabili beharrean alanbreak erabiliz gero, hormigoi
    aurreatezatua fabrika liteke, trakzio edo esfortzu horizontalak eusteko
                              egokiagoak direnak.

 Irudia 92: Pilote Aurrefabrikatuen loturak
   Pilotea mailu bidezkolpekasartzen da lurrean, bien arteansufrideraizeneko
egurrezko pieza bat kokatzen delarik, talka hormigoiak zuzenean jaso ez dezan,
   horrek dakarren apurketa arriskuarekin. Batzuetan punta bat kokatzen zaio
    muturrean errazago sar dadin eta babesgarri gisara. Plano inklinatuetan
   sartzeko aukera ematen dute pilote mota hauek. Sartze prozesuan piloteari
 eragiten zaizkion tentsioak, zerbitzu fasean izango dituenak baino handiagoak
  izaten dira, gerora piloteak eta lurrak izango duten portaera egiaztatzeko
    balio duelarik. Bestalde zarata eta dardarak eragiten dituzte, inguruko
                  egiturentzako kaltegarri izan daitezkeenak.
  Hormigoia behin gogortua dagoela sartzen denez lurrean, maila freatiko edo
   lurrazpiko ur korronteek ez dute eraginik izango hormigoiaren osagai edo
  gogortze prozesuan. Aldaratzeak ezartzen du pilotea noraino sar daitekeen,
sakonera hori azterketa geoteknikoaren datuekin egiaztatu behar delarik. Ez da
  posible geruza gogorrak zeharkatzea beraz. Kasu hauetan, pilote bakoitzaren
  aldaratzea kota ezberdinean gertatzen da, ohikoa delarik piloteen goialdeko
 muturrak altuera ezberdinean geratzea. Entzepatuekin lotu ahal izateko, mutur
  horiek txikitu behar dira barra bertikalak agerian utziz. Gainazaletik gora
geratzen den luzera gero eta handiagoa izan, material gehiago alperrik galtzen
                                  da hortaz.

Irudia : Pilote Aurrefabrikatuak
•Desplazamendu bidezko piloteak
  Pilote mota hauek egikaritzeko, haren izanak diren bezala lurra desplazatuz
 egiten da, hura egiteko beharrezko espazioa lortzeko asmoz. Aurrefabrikatuen
  kasuan bezala, lurra trinkotu egiten da prozesu honetan haren propietateak
    hobetuz. Desplazamendu hori, muturra itxita duen altzairuzko tutu huts
 zilindrikoa lurrean kolpeka sartuz lortzen da. Hemen ere ezinezkoa da geruza
 gogorrak zeharkatzea. Tutuak muturra itxia du lurra alboetara bultzatu dezan,
                    zilindroaren barrualdea bete beharrean.
    Tutuaren muturrean, "azuche" izeneko altzairuzko punta edo legar tapoia
   kokatzen da. Piloteak izan beharreko luzeraraino sartu ondoren, tutua eta
tapoia, era batekoa zein bestekoa, azken hau kolpatuz banatu egiten dira, tutua
   hurrengo operazioetan berrerabiliz. Legar tapoia zabaldu egiten da egoera
  honetan, oinarri zabalagoa eskainiz piloteari. Sakonera handietara heltzeko
      tutu zatiak lotuko dira elkarri, muturretan dituzten hariei esker.
Elementuok banatuak daudela, altzairuzko armatua sartzen da tutuaren barrutik,
   oraindik tutua bera atera gabe. Tutuak, lurra desplazatzeaz gain, lurren
  bultzada eutsi behar du, hormigoia bota eta honek lan hori egin bitartean.
   Armatuaren erdialdetik, hormigoitze edotremie tutuasartzen da hormigoitze
prozesua behetik gora egiten delarik. Tremie tutua ere, elkar lotzen diren tutu
           atalez osatzen da, sakonera handietara heltzea baimenduz.
 Hormigoia beraz, tutuaren bitartez zuloaren behealdetik hasten da irteten eta
   gorantzako bidea hartzen du. Lehenengo bota den hormigoi horrek aske egon
daitezkeen lur zatiak eramango ditu, hura izanik hormigoi frontea osatzen duena
 eta gainazalean lehenengo agertuko dena. Zikin edo "kutsatua" egon daitekeen
 hormigoi hori txikitu egiten da arrazoi hori dela eta. Gainera beharrezkoa da
pilotearen armatu bertikala agerian uztea entzepatuaren barruan ainguratu behar
                        baita, haren hormigoian bilduz.
 Pilotea hormigoitzen den bitartean, altzairuzko tutua atera daiteke, beti ere
hormigoia tutu barruan dagoelarik. Hau da tutuaren igoerak, hormigoi frontearen
 atzetik joan behar du. Horrela egin ezean, posiblea da tutua eta hormigoiaren
            artean dagoen tartera, lurra erortzea, pilotea moztuz.
  Guztien artean gutxien erabiltzen den pilote mota da, gehienezko diametroa
               mugatuago duelarik hurrengo pilote moten aldean.
•Indusketa bidezko piloteak
Kasu hauetan, piloteak egikaritzeko behar den zulo zilindrikoa, indusketa bidez
 gauzatzen da, bolumen hori betetzen zuen lurra ateraz. Hondeaketa lan horiek
burutzeko, tresna ezberdinak (koilara, zalia edo helizea) erabiltzen dira, lur
 bakoitzaren ezaugarriei egokituz. Pilote mota hauetan, aurrekoetan ez bezala
 geruza gogorrak zeharka ditzaketen tresnak erabiltzen dira, harkaitza zulatu
eta pilotea bertan landatzeko aukera dagoelarik. Honek, karga gehiago igortzeko
   aukera ematen du. Behar izanez gero,trepanoaderitzon pieza erabil daiteke
       harria puskatzeko, ondoren zati apurtuak aurreko tresnekin batuz.



 Irudia 94: Indusketa bidezko piloteen prozedura
 Zuloa egiteko prozesua ezberdina bada ere, ondorengo operazioak desplazamendu
bidezko piloteetan azaltzen diren berdinaz dira: armatua sartu, tremie tutuaren
bitartez hormigoitu behetik gora eta azkenik, gainazalera irteten den hormigoi
                     zikina txikitu armatua agerian utziz.

 Irudia 95: Indusketa bidezko piloteen tresnak
 Prozesua horrelakoa litzateke, lurrak egonkorrak balira. Horrela ez bada eta
   induskatu den zilindroaren hormak erortzeko arriskua badute, zuloa lurrez
  betez, altzairu tutu irekia sartuko da lurrean indusketa lana burutzen den
  bitartean. Tutu horrek lurren bultzada eutsiko du hormigoiak lan hori egin
 arte. Tutu berrerabilgarriaren kasuan, hormigoitzearekin bat atera egingo da,
                areatian aipatu diren oharrak kontutan izanda.
   Kasuren batean beharrezkoa izan liteke luzera txikiagoko tutua lurrazpian
uztea, galdua deritzona berrerabilgarria beharrean. Hutsune, koba, galeria, ur
 azpiko korronte eta abarrek hormigoitze prozesuan kaltea eragin dezaketenez,
   hormigoia gogortu bitartean haien eraginetik babestuko duen elementu bat
tartekatuko da. Behin hormigoia gogortu dela, ez litzateke beharrezkoa izango,
                   baina ezinezkoa izango da hura ateratzea.
•Ginbalet bidezko piloteak

 Irudia 96: Ginbalet bidezko piloteak
Pilote mota hau berezitasun batek nabarmentzen du aurrekoekiko. Indusketa lana
   egiteko, helize jarraitu bat erabiltzen da, ginbalet izenekoa. Ginbaleta
 lurrean sartzen da osorik, bere luzerak pilotearena mugatzen duelarik. Lurra
  atera beharrean armatua sartzeko, ginbaletaren erdiko tututik hormigoitzea
 basiko da, ginbaletaren igoera abiadura kontrolatuz hutsunerik ireki ez dadin
 ginbaletak duen lur eta hormigoiaren artean. Mota honetan, ez da altzairuzko
 tuturik behar lurraren bultzada eusteko, ginbaletaren helizean dagoen lurrak
      egiten du lan hori, azpitik botatzen ari den hormigoiak egin arte.
   Pilote osoa hormigoitzen denean, ginbaleta eta lurra kanpoan izango dira
 osorik. Orduan armatua sartu egin behar da hormigoiz betetako zuloan pilotea
  osatzeko. Pilotearen buruko hormigoia aurreko kasuetan bezala txikituko da.

 Irudia 97: Pilote buruen txikitzea
  In situ egiten diren piloteek, motaren arabera, geruza gogorrak zeharkatu,
diametro handiagoak izan eta marruskadura hobea izan dezakete lurrarekin, karga
                     gehiago eusteko balio dezaketelarik.
   Aurrefabrikatuek baino hobeto optimizatzen dute materiala, altzairu zein
  hormigoia, pilote gutxiago ere egin daitezkeelarik entzepatuetan aurreztuz.
   Kontran, banatzaileen kokapena eta estaldura bermatzea ezin da ziurtatu,
 posible delarik ere hormigoia moztu, segregatu edo garbitzea egoera freskoan
                               dagoen bitartean.
Entzepatuak dira zutabeen karga piloteetara erarik uniformeenean banatzen duten
    elementuak. Pilote guztiek antzeko karga jasan dezaten, beharrezkoa da
 entzepatua elementu zurruna izatea. Piloteek karga berdina har dezaten, denak
   kokatzen dira zutabetik distantzia berdienan. Entzepatuak horrela hiruki,
    lauki, pentagono, hexagono eta antzeko formak izaten ditu, Entzepatuak
 pairatzen dituen tentsioak oso altuak izaten dira eta beharrezko armatua ere
                                  ugaria da.

 Irudia 98: Bi pilotedun entzepatua
  Lotura habeak edo habe erdiratzaileak behar izanez gero, entzepatuei lotuko
 zaizkie. Lehenengoak, lurrak edo lurrikaren eraginez sor daitezkeen bultzada
horizontalak eusteko beharrezkoak dira. Bigarrenak, zutabe eta piloteen artean
   izan daitezkeen eszentrikotaunen ondorioz agertzen diren makurdurek aurre
 egiteko erabiltzen dira. Era honetan makurdura hori ez dute piloteek hartzen,
     konpresio indarren azpian bakarrik egon daitezkeen. Pilote bakarreko
 entzepatuak bi plano elkarzutetan lotu behar dira beste zimendu elementuetara
habe erdiratzaileen bitartez. Pilote biko entzepatuen kasuan, nahiko izango da
  piloteak lotzen dituen norabidearekiko elkarzutki eraikitzea habeok. Beste
planoan, eszentrikotasunak sortzen duen makurdura, piloteen gaineko konpresio-
   trakzio indar parean deskonposa daiteke. Hiru pilotetik gora izanez gero
     entzepatuan, edozein planotan sortzen den makurdura konpresio-trakzio
      indarretan deskonposa daiteke, piloteak makurduretatik libre utziz.
  Entzepatuen armatua bi motatan banatzen da. Armatu nagusia, piloteen buruak
 lotuz kokatzen da, norabide horietan agertzen diren trakzio indarrak eusteko.
   Argi dago beraz, pilote bakarreko entzepatuan armatu hau ez dagoela jarri
   beharrik. Bigarren mailako armatua aldiz, entzepaturen aurpegi guztietan
 kokatzen den altzairu sarea da, luzetara eta zeharka doazen barren bitartez.
    Sarea elkarri gainjartzen zaizkion sare zatiez osa daiteke. Pilote biko
   entzepatuan, armatu nagusia eta bigarren mailako armatuaren beheko sareko
  luzetarako barrak batu egiten dira eta beraz, ez da bi armatu moten artean
                                bereizketarik.
                                EUSTE EGITURAK
    Zimenduez gain, obra zibil zein eraikuntza lanetan, lur gainazalen kota
   ezberdinak lortu nahi izatea sarritan gertatzen da. Kasu hauetan, lurren
bultzada segurtasunez eusteko, zenbait egitura diseina daitezke. Beste hainbat
 kasuetan, lurra ez den beste elementuren bat biltegiratu nahi izaten da,euste
               egiturakere behar direlarik asmo hori burutzeko.
   Aldi berean, egitura guzti hauek haien zurruntasunaren arabera ere sailka
                                   litezke:
•Zurrunak
 Orokorrean horma izena hartzen dute soilik. Dimentsio, material eta eraikitze
  sistema dela eta, forma aldaketarik gabe (makurdura edo laburtze nabarmena)
  burutzen dutenean haien betebeharra. Haren mugimenduak beraz, biraketa eta
            desplazamendua izango dira, solido zurrunaren erakoak.
•Malguak
Pantaila izena hartu ohi duten egitura hauek, morfologia eta dimentsioak direla
   eta, makurduraren eraginez deformazio nabarmenak izaten dituzte. Egitura
 hauetan, indusketa maila baino gehiago sakontzen da, intradoseko erreakzioek
   estradoseko bultzada orekatzeko asmoz. Hegada luzera handia bada, arrazoi
        ekonomikoak medio, bermuntuak ezarriko dira maila ezberdinetan.
  Obra zibilean, egitura hauek euste-horma izena hartzen dute, hurrengo horma
                        motak nabarmen daitezkeelarik:
•Grabitate hormak
    Horma mota tradizionala da, lurraren bultzada hormaren pisu handiarekin
    orekatzen da, irristaketa eta iraulketa ekidinez. Lehenengoaren aurreko
  segurtasuna, pisu handi horren bidez lortzen den zapata eta lurraren arteko
marruskaduraren bidez bermatzen da. Bigarrena saihesteko, bultzada eta pisuaren
   indarren emaitza bektorea, iraulketa puntuarekiko zapataren aldetik igaro
                                  arazten da.
•Mentsula hormak
     Hormigoi armatuaren erabileraren ondorioz, posible da aurreko kasuan
   beharrezkoa den material zati handia aurreztea horma lerdenagoak eraikiz.
 Altzairu barren bidezko indartzeak trakzio indarrak eusteko aukera eskaintzen
dio hormigoiari, haren lodiera gutxitu asmoz. Iraulketa eta irristaketari aurre
egiteko, bultzaka duen lur beraren pisuaz baliatzen da orokorrean. Bultzadaren
    eraginez, presio handiagoa eragiten da lurrera zapataren aurrealdetik,
                              atzealdetik baino.

 Irudia 99: Hormaren iraulketa eta irristaketa.
   Horma mota hauen zapata hiru atal izan ditzake: punta, orpoa eta takoia.
Hirurak ager daitezke aldi berean, punta edo orpoak beti egon behar du, askotan
   batera, takoia gutxiagotan erabiltzen delarik orokorrean Orpoa da atalik
garrantzitsuenetakoa, bere gainean dagoen lurraren pisuak, zapata eta lurraren
   arteko marruskadura handitzen du irristaketa galerazteko. Bestalde, orpoa
zapaltzen dagoen lur horren pisuak, momentu egonkortzailea sortzen du iraulketa
  puntuarekiko, egituraren segurtasuna handituz. Orpoa eraikitzeko hala ere,
indusketa lan handiagoa behar da, hormaren atzeko lurra hondeatzeko baimena edo
aukera ez delarik beti posible. Horrela eginez gero, material iragazkor egokian
egin daiteke estradoseko betelana, drainatze sistema egokia eraikitzeko aukera
                         ematen duelarik aldi berean.
Punta izateak, aurrealdean lurrean eragiten diren tentsioak murriztea laguntzen
du, hormak altuegoak izan daitezen edo erresistentzia gutxiagoko lurrean eraiki
dadin. Horrela ere, bultzadaren ustekabeko handitzeak eragin txikiagoa du punta
  izatekotan. Estradoseko lurrak induskatu ezin direnean eta, hortaz, orporik
 eraiki ezin denean, beharrezkoa da, noski, punta izatea, zapata berak osatuko
 baitu. Azken kasu hauetan, bultzaka dagoen lurren pisuak baliatu ezin denean
    egonkortasuna bermatzeko, punta eta hormaren lodiera handitu behar dira
 segurtasuna bermatzeko pisu gehiago lortzearren. Puntaren muturrean presioak
     handitzen dira, bultzadaren handitzeek eragin nabarmenagoa dutelarik.
   Takoiak gutxiago erabiltzen dira enkofratu eta armatu konplexuagoak behar
  direlako ondorioz. Bere diseinuak, irristaketaren aurka eragin onuragarria
 dakar. Orporik ez dagoen kasuetan interesgarria izan daiteke bere erabilera.
   Armatuari dagokionez, horma eta zapataren aurpegi guztietan kokatzen dira
 barrez osatzen diren sareak. Trakziopean dauden alde eta norabideetan armatu
gehiago izango da. Konpresiopean dauden guneetan ere armatua beharrezkoa da bi
     norabideetan, hormigoia gogortzean sor litezkeen fisurak saihesteko.
    Armatu nagusiak estradoseko bertikalean, orpoaren goialdean zeharka eta
    puntaren behealdean zeharka kokatzen dira. Lurraren bultzadak hormaren
  estradosa trakzionatzen du, oinarrian landatua dagoen bitartean. Lur horren
pisuak orpoaren goialdea trakzionatzen du, lurraren erreakzioa ez baita horren
  handia atzealdean. Aldiz, lurraren erreakzioa handiagoa da aurrealdean eta
    zapatak gainetik duen pisua eskasa indusketa dela eta, hortaz, puntaren
                          behealdea trakzionatzen da.

 Irudia 100: Hormaren armatu eta enkofratua.
•Kontrahorma bidezko hormak
  Horma garaiak direnean, hormaren oinarrian sortzen de makurdura eusteko eta
deformazioak gutxitzeko beharrezko zurruntasuna lortzeko, hormak lodiera handia
                      eta armatu asko izan beharko luke.
 Material guzti hori aurrezteko asmoz, inertzia gehiago lor daiteke puntualki
hormari elkarzut kontrahormak eraikiz. Zurrungarri moduko hauek, enkofratu eta
 armatu konplexuagoak behar izaten dituzte, eskulana handituz. Hori dela eta,
                   sarri izaten dira horma aurrefabrikatuak.
•Erretilu hormak
 Lurren bultzadak eragiten duen makurdura ezegonkortzailea, erretiluen gaineko
 lurraren pisuak sortzen duen makurdura egonkortzailearekin orekatzen da. Era
 honetan, aukera dago horma garaiagoak egiteko material askoz gehiago erabili
  gabe, baina eskulana handituz. Horma faseka egin behar da, tarteka erretilu
         moduko lauzak eraiki eta haien gainean betelana trinkotzeko.
•Kaiola hormak
Hormigoi aurrefabrikatuz edo beste materialeko elementuz osatzen den sarea da,
            hormak eraiki ahala lubetako materialez betetzen dena.
•Lur armatua
Lodiera gutxiko hormigoizko ezkata aurrefabrikatuak elkar trabatuz osatzen den
   azal itxurako euste horma da. Hormaren estradosean, hormaren luzerarekiko
elkarzutak, horizontalki kokatzen diren altzairuzko banda edo zumitza zimurrek
eta haien gainean trinkotzen den betelan lurraren arteko marruskadurak ekiditen
           du elementuok banatzea, egituraren segurtasuna bermatuz.
•Pantailak
    Egitura hauek besteak baino malguagoak dira elementu aurrefabrikatuz,
    (mikro)pilote errenkada edo hormigoi armatuzko panelak lurrean landatuz
 gauzatzen direnak. Euste egitura mota honek ez du hortaz zimendurik, elementu
 berdinak burutzen duelarik horma eta zimendu funtzioa. Lerdenak dira, lodiera
eta luzera alderatuz gero, eta haien oinak indusketa baino sakonago egon behar
    du, estradoseko lurren bultzada, luzera horretan inguratzen duen lurren
                    bultzada pasiboaz orekatu behar baita.
Hurrengo atal batean, hormigoi armatuzko panel bidezko soto hormen egikaritzean
                                 sakonduko da.
Euste horma hauekegitura isolatuakizan ohi dira, ez dutelarik estradosean duten
  bultzadaz gain beste kargarik eutsi behar, baina egonkortasuna euren Kabul
                         bakarrik bermatu behar dute.
  Eraikuntza lanetan, egitura hauek sotoak eratzeko erabili ohi dira, lurren
   bultzada eusteaz gain zutabe, habe edo forjatuetatik datozkien kargak ere
    hartzen dituztelarik. Beraz, perimetroko zutabe eta sotoetako forjatuen
 euskarri funtzioa ere betetzen dute. Ondorioz karga horizontales gain, karga
     bertikal nabarmenak ere jasotzen dituzte. Aldiz, haien egonkortasuna
 bermatzeko, sotoko forjatuez ere baliatzen dira, hormaren zimendua murrizteko
 aukera ematen duelarik horrek.Soto hormahauek, bi talde nagusitan banatu ohi
                                     dira:
•Soto horma arruntak
 Egituren baitan beharrezkoa baldin bada, sotoak eraikitzean adibidez, lurren
 bultzada eustea, funtzio hori betetzen duten euste egiturek soto horma izena
 hartzen dute indusketan ezponda eratzea posible bada. Egituraren atal direnez
gero, bultzadaren indar horizontala jasateaz gain, bertan eusten diren forjatu
  eta habe eta perimetroan kokatzen diren zutabeen larga bertikalak ere eutsi
                                behar dituzte.

 Irudia 101: Soto horma.
    Hori dela eta, armatua simetrikoagoa da bai intrados, zein estradosean,
     makurdura esfortzuak izateaz gain, konpresio indar nabarmena baitute.
  Mentsula hormen kasuan bezala, lurrean tentsio onargarriak ezarri eta soto
  hormaren irristaketa eta iraulketa gerta ez dadin zimendu egokia diseinatu
behar da. Hirigintza parametroen arabera, sotoaren azalera gehiena erabiltzeko
asmoz hormak perimetroan ezarriz, ezinezkoa izan ohi da zapatak orporik izatea.
 Aukerarik ezegokiena izanda ere, soto hormak egituraren laguntzaz egonkortzen
  dira, beraz beharrezkoa da forjatuak hormari lotzea, estradosa lurrez bete
                                   aurretik.
Hormaren goialdean zutabe, habe eta forjatuek dakartzaten karga puntual altuak,
 hormaren luzera handiagoan banatzeko, gailur habea eraikitzen da. Habe honek
   forjatuaren altuera berdina izan ohi du eta oinarrizko armatua bakarrik.
•Pantaila hormak
  Indusketak profil bertikala izan behar baldin badu, posible da lurra nahiko
  egonkorra ez izatea soto horma arrunt bat segurtasunez eraikitzeko. Adibide
   garbiak dira inguruan beste egitura edo errepideak izatea. Kasu hauetan,
    partzelaren lurra hondeatu aurretik panelez osatzen den pantaila horma
                       eraikitzen da makineria bereziaz.

 Irudia 102: Altzairuzko zutoin-oholak.
               Pantaila egiteko hurrengo faseak jarraituko dira:


•Gida hormak
 Pantailan desbiderapenik egon ez dadin, beharrezkoa da altuera txikiko hormak
   eraikitzea luzera guztian eraiki beharreko pantailaren alde bietara. Bien
  arteko banaketa, pantailaren lodiera baino apur bat gehiago da. Gida horma
  hauek indusketa gailua bideratuko dute eta makineriaren mugimenduak oztopo
                       dituen lur erorketak eragotziko.
•Indusketa
Indusketa zanga, hondeamakina kuskubikoaz burutzen da gehienbat. Goilara moduko
 tresna honek, lurra zulatzeko bereziki egokituak dauden trepano hortzak ditu.
     Pantaila zatitan eraikitzen da, zabalera mugatuko (3-5 metro) panelak
    induskatuz. Panelaren lodiera indusketa egiteko makineriaren lodieraren
 araberakoa izango da. Luzera aldiz, handia izan daiteke, sakonera handietara
                                  ailegatuz.
  Pantailak, soto hormak baino lodiagoak dira, indusketa lanak hasi aurretik
 eraikitzen baitira eta lurren bultzadari eutsi behar baitiote hondeaketa hasi
  orduko. Soto hormak estuenak 25 cm dituen bitartean„ez dago goilara horren
                               esturik (>45 cm).

 Irudia 103: Gida hormak.

 Irudia 104: Hondeamakina kuskubikoa.
•Lokatz tixotropikoa
 Panelak hondeatzerakoan, lurra egonkorra ez baldin bada, hormigoitu bitartean
lokatz tixotropikoz (ura + bentonita) beteko da zanga lurra atera ahala. Izaera
tixotropikoak zurruntasun nabarmena eskaintzen dio, lurra egonkortzeko ahalmena
                                  aurkeztuz.

 Irudia 105: Bentonitaren arazketa eta tanga sistema.
•Junturak
 Panelak altzairu barrez josita ez daudenez, beharrezkoa da nolabaiteko forma
 ematea bi panelen arteko junturari, elkar trabatu eta batera lan egin dezaten
lurren bultzada eusteko. Beraz, hormigoitze prozesua hasi aurretik, itxura hori
sortuko duten elementuak kokatuko dira. Horrela bada, alboko enkofratu lana ere
    egingo dute, aurpegi luzeenak lurraren aurka hormigoitzen direlarik eta
 junturaren aurkako aldea, junturaren forma negatiboa duen aurretik hormigoitu
                             den panelaren aurka.
  Juntura elementu eta forma ezberdinak daude, hormigoiak nahikoa zurruntasun
             lortu duenean, atera egin behar direlarik elementuok.
•Juntura zirkularra
•Ar-eme juntura
•Juntura aurrefabrikatua
•Armatua kokatzea
 Panelen armatua kanpoaldean osatzen da zurruntasuna emateko beharrezko barrak
eta loturak burutuz. Panelaren barruan kokatzen da goitik behera sartuz lokatz
    tixotropikoak atera gabe, hauek erabili baldin badira, ez baitu eragin
      kaltegarririk altzairu edo altzairu barren eta hormigoiaren arteko
                              itsasgarritasunean.
Horma arruntek bezala parrilla bana ditu estrados eta intradoseko aurpegietan,
  elkar lotuak doazenak armatu horizontalaren jarraitasunari esker. Tartean X
forma osatuz parrilen arteko banatzaile lana egiten duten barrak kokatzen dira,
 barren estaldura bermatzeko ohiko banatzaileez gain. Kasu batzuetan, forjatu
             eta habeekin elkartzeko armatua izan dezakete prest.
•Hormigoitzea
Zimendu sakonen kasuan bezala, hormigoitzeatremie tutuaren bitartez egiten da,
         sakonera guztian sartuz eta panela behetik gora hormigoituz.
  Lehenedabizi bota den hormigoia, hormigoi frontearen gainealdean izango da
  beti, aske dauden lur zatiak eta bentonita kanporatuko dituelarik. Lokatzek
 dentsitate gutxiago izanik, hormigoiaren gainean geratuko dira gainezka egin
ahala batu egingo direlarik, ekonomia eta ingurumen arrazoiak direla medio. Hau
  behatu egingo da lurrez garbitzeko eta tankeetan bilduko da, gerora berriz
                                 erabiltzeko.

Irudia : Pantaila osatzen duten panelen buruen txikitzea.
•Lotura habea
Panel guztien hormigoitzea gauzatu, gogortze fasea igaro ondoren eta indusketa
   hasi aurretik, panel guztien buruak elkar lotu behar dira, funtzionamendu
                             orekatua lortu asmoz.
  Horretarako, lokatzez eta lurrez kutsatua egon daitekeen hormigoia, panelen
   goialdean geratu dena, txikitu egin behar da pantailaren armatu bertikala
             agerian utziz, lotura habearen baitan aingura dadin.
Habe honek, soto horma arrunten gailur habearen lan berdina burutzen du zutabe,
 habe eta forjatuen karga puntual handiak, panel ezberdinen artean uniformeki
         banatuz. Baina panelak lotu eta zurruntzea ere da bere xedea.
    Prozesu guztia burutu ondoren, pantaila eraikia dago eta mugatzen duen
  esparruaren indusketa egiteko aukera dago orduan. Intradosean dagoen lurra
 hondeatzean, estradoseko lurraren bultzada orekatzeko egiten du lan pantailak
makurdura, ebakitzaile eta deformazioak azalduko direlarik. Sakonera handiegia
izatekotan, pantaila eusteko sistema ezberdinak erabili beharko dira. Euskarri
hauek, pantaila malguaren deformazioak gutxitzea eta ager daitezkeen makurdurak
  murriztea dute helburu. Aldagai hauen balioak handiak izanez gero, ekonomia
   aldetik egokia ez den elementu zurrun eta armatu handikoa eraiki beharko
                                  litzateke.
   Badira zenbait kasu txarrantxatze sistemarik behar ez dutenak. Horietan,
   pantailaren forma, neurri edo egikaritze sistemaren arabera, nahikoa izan
                 daiteke bere kabuz egonkortasuna bermatzeko.


•Hegada pantaila
      Pantaila honek hegada elementu gisa egiten du lan, bi planoen kota
 ezberdintasunak eragiten duen bultzada, pantaila landatuz orekatzen da lurren
                           bultzada pasiboari esker.
    Sistema honek zenbait muga ditu deformazio eta alderdi erresistenteari
   dagokionez. Gero eta kota ezberdintasuna handiagoa, pantaila lodiago eta
 armatuagoa behar da buruaren desplazamendua murriztu eta esfortzuak eusteko,
                       irtenbide ekonomikotik urrunduz.
•Kontrahormadun pantaila
    Sakonera handiagoak txarrantxatze sisteman beharrik gabe induskatzeko,
 kontrahormak dituzten panelak eraiki daitezke, estradosean ezkutatuak geratuz
    edo intradosean agerian.Titxurako panel konplexuagoek inertzia gehiago
             aurkeztuz dute, egikaritzea eta eskulana garestituz.
•Oinplano biribila
 Saneamendu lanetan sarri erabiltzen den sistema da. Panelak perimetro biribil
 baten arabera eraikiz, lurren bultzada horizontala konpresio indarren arabera
 banatuko da paneletan. Era honetan, makurdura esfortzurik eragiten ez denez,
                 deformaziorik ere ez da nabarmenki agertzen.
•Gora/behera aldi berean eraikitzea
 Partzelaren indusketa egin aurretik eta pantailaren egikaritzearekin batera,
   zimendu eta zutabe funtzioa beteko duten piloteak eraikitzen dira. Ohiko
 prozedura (indusketa lana solairu sakoneneraino, zimenduak egitea eta egitura
             gorantz eraikitzea) egiteko beharrik ez dago hortaz.
    Kasu honetan, hondeaketa lana egin ahala forjatuak eraiki eta panel eta
piloteei lotzeari ekingo zaio, bide batez pantailaren txarrantxatzea gauzatuz.
 Aldi berean, gainera, lurgaineko egiturarik egonez gero, hura eraikitzen has
    daiteke edo bestela dagokion urbanizazio lana. Sistemaren zailtasun eta
     konplexutasuna, egitura eraikitzeko arintasuna eta inguruko egituren
                         segurtasunaz arrazoitzen da.
    Beste kasu batzuetan, beharrezkoa izango da pantailen luzera librea eta
ondorioz deformazio eta esfortzuak txikitzeko, elementu gehigarriak erabiltzea.


•Bermak
  Pantaila eraiki ondoren, indusketa lanak hasten dira panelak hegadan lanean
 jarriz. Sakonera handiegia izan ez dadin eta panelak bere kabuz eutsi dezan,
 bere aurrealdeko lurra hondeatu gabe uzten da partzelaren barnealdetik geruza
erresistentearen kotara helduz. Horrela, lur berma horrek panela laguntzen du,
    barnealdeko zimenduak, zutabeak, habeak eta forjatuak eraikitzen diren
 bitartean. Behin kota egokira helduta, forjatu eta habeak pantailaraino luza
daitezke elkarrekin elkartuz. Pantailak beraz, euskarri bat du puntu horretan,
  pantailek jasateaz duten bultzada forjatuen konpresioaz orekatzen delarik.
   Deformazioa galerazia dagoenez, indusketa lanaz jarraitu daiteke hurrengo
 faseraino, berma txikituz eta behar izanez gero, tarteko beste forjaturen bat
                                   elkartuz.
•Eskorak
Aurrez-aurre dauden horma bi, egitura metalikoen bitartez eskora daitezke alde
   bakoitzeko bultzada elkarrekin orekatuz. Eskora profil edo barrasarez osa
          daiteke eta konpresio esfortzuak eusteko gai izan behar du.
  Barneko lurrak induskatzeari ekingo zaio, geruza erresistentera heldu arte
zimenduak bertan eraikitzeko eta egitura altxatzeko. Gora egin ahala, forjatuak
   eraikitzen dira eta pantailari lotuz, honen deformazioa galerazten dute.
    Momentu horretatik aurrera, forjatuen kota antzekoan dauden eskorak ken
litezke, haien behin behineko funtzioa forjatuek betetzen baitute behin betiko.
   Interesgarria suertatzen da laukizuzen itxurako oinplanoetan, pantaila bi
  elkarrengandik, erlatiboki, nahiko hurbil daudelako eta beste bi aldeek ez
 dutelako luzera handiegirik, bultzadak eta deformazioak nabarmenak ez izanik
 horietan. Desabantaila gisa, eskorak induskatu beharreko bolumenean enbarazu
                           egitea egotzi litzaioke.

 Irudia 107:Hormak txarrantxatzeko eskorak.
•Aingurak
    Indusketa lanetan eskorek sortarazten dituzten oztopoak saihesteko eta
  kanpoaldeko lurrak baimenduz gero, aingurak erabil litezke indusketa burutu
                        ahala pantaila lurrari josteko.
   Indusketa sakonetan, maila ezberdinetan egin daitezke aingurak, beti ere,
 pantailaren luzera librea balio onargarrien barruan mantenduz. Aingurak kable
edo barra bidez gauzatzen dira, pantaila eta lurrean diametro txikiko zuloetan
  sartuz eta haien urruneko muturra morteroz lurrera finkatuz. Tirante hauek
  tenkatu egiten dira normalean, bultzada indarrei aurre egin eta orekatzeko.
Batzuetan aingurek partzelaren mugak gainditzen dituzte, legales oztopoak izan
daitekeelarik jabe ezberdinen (pribatu zein publiko) lurretan sartzea. Aingura
    sistema erabiltzeko baimenak eskatu beharra dago, haien erabilera behin
  behinekoa edo behin betikoa izatea baldintza dezaketelarik. Posible izanez
  gero, aurreko kasuetan bezala denbora laburrerako erabiliko dira, forjatuek
    haien lana betetzen dutenean moztuko direlarik. Bultzadak orekatu ezin
 direnean, alde bakarrik eragiten dutelako adibidez, beharrezkoa izan daiteke
 aingurak betirako izatea, etengabeko ikuskaritza lana behar izango dutelarik,
              tentsio maila egokia mantentzen dutela ziurtatzeko.

 Irudia 108:Behin behineko aingurak.
 Elementu jarrai gisa eraikitzea diren euste egiturek, beharrezko dute juntura
 batzuk eratzea prozesu horretan. Junturok arrazoi ezberdinak izan ditzateke,
               baina beti ere etete bat sortzen dute hormigoian.
•Uzkurtze junturak
    Hormigoi freskoa erreakzio kimiko exotermikoaren ondorioz gogortzen da,
     askatzen duen beroak barneko ura lurruntzen duelarik. Hori dela eta,
 hormigoiaren bolumena txikitu egiten da, uzkurtuz. Fenomeno horrek, trakzioak
   eragin ditzake hormigoian, nabarmenagoak gero eta elementu luzeagoa izan,
materialean pitzadurak sortuz nahiko barra bidezko indartzerik ez baldin badu.
Ekonomiaren ikuspuntutik, egokiagoa suertatzen da elementu luzeak (hormak kasu)
zatika hormigoitzea, hormigoiari gogortu eta uzkurtzeko aukera emanez hurrengo
   atalaren hormigoitzearekin jarraitu aurretik. Luzera mugatuak eraikitzen
    badira, sor daitezkeen uzkurtzeek ez dute trakzio handiegirik eragingo,
 hormigoiaren erresistentziari begira onargarriak izanik. Hormigoiaren ontzat
fasean ere, komenigarria da hidratatua mantentzea, ur galera eta honen ondorioz
                        datorren uzkurtzea murrizteko.
Nahiz eta fase ezberdinetan hormigoitu, elementu bakarra gauzatzeko asmoa dago.
 Hori dela eta, egituraren armatuak juntura zeharkatuko du bi alderdiak josiz.
 Horrela izan dadin, lehenengo fasetik armatua agerian eta esperoan utziko da,
     bigarren faseko hormigoiak bildu arte, haren armatuarekin gainjarriz.
•Hormigoitze junturak
  Lan baldintzak direla eta beharrezkoa izaten da tarteka hormigoitze faseak
   izatea eraikuntzan. Denbora tarte ezberdinetan gauzatzen diren elementuen
artean izango dira, plangintza, ordutegi edo hormigoi horniketak baldintzatuko
  dutelarik. Kasu hauetan ere, elementu bakarra egin asmoz, armatuak juntura
                       igarotzen du alderdi biak lotuz.
•Zabaltze junturak
Juntura hauei dagokienez, zerbitzu fasean egiturak pairatzen dituen tenperatura
aldaketen ondorioz sor daitezkeen mugimenduak (eta hauen eraginez, esfortzuak)
    murrizteko asmoz gauzatzen dira. Uzkurtze junturetan ez bezala, egoera
     gogortuan izan daitezkeen uzkurtze eta zabaltze mugimenduak mugatzeko
                              beharrezkoak dira.
      Hauetan, egitura osoa banatu egiten da armatuak ez duelarik juntura
  zeharkatzen. Egitura bereiziak eraikitzen dira, baina zimenduak amankomuna
  izaten jarraitzen du. Juntura honek, bizpahiru zentimetroko tartea uzten du
  egituren mugimendu librea baimentzeko. Hormen kasuan iragazgaizte alderdiak
medio, juntura itxi egin behar da. Gainontzeko egituran ere, alderdi estetiko,
isolamendu edo iragazgaite arrazoiengatik, elementu malgu batez estali edo bete
                                 egiten dira.
 Haien egikaritze prozesua dela eta, pantailek ez dute uzkurtzea edo zabaltze
junturarik izaten. Bai hormigoitze junturak, baina panelak ez dira armatuarekin
   elkar lotzen, panel bereiziak direlarik. Badira panelen junturak eratzeko
 elementu aurrefabrikatuak, iragazgaizte banda bat dakartzatenak, baina haien
                        erabilera ez dago oso hedatua.
    Bestalde, beharrezkoa izaten da ur sarrera galeraziko duen sistema bat
  diseinatzea egituraren proiektuan. Hormen kasuan, zenbait iragazgaizte eta
    drainatze elementu kokatzen dira estradosean helburu hori lortu asmoz.
 Alde batetik, hormaren alderdi ahulak tratatu behar dira. Horretarako, PVCzko
      banda edo bentonita kordoiak kokatzen dira junturetan, urak inolako
                   zirrikiturik topa ez dezan haietan zehar.
 Bestalde, hormigoiaren kapilaritate sarea erabiliz urak elementua zeharka ez
dezan, iragazgaizte produktuak (jatorri bituminosoko margo edo xaflak) jartzen
  dira estradosaren aurpegi guztian. Horrela uraren ondorioz altzairu barrak
                        erasotuak izatea galerazten da.
  Iragazgaizte sistema osatua dagoela, interesgarria da posible izanez gero,
     estradoseko lurrean egon daitekeen ura drainatzea. Asmo horretarako,
    estradoseko iragazgaizte elementuaren gainean, ura pilatu eta beherantz
bideratzen lagunduko duen elementu ondulatua jartzen da. Ohikoa da elementu hau
 geotextil bati lotua egotea, ura araztu dezan partikula meheak kenduz. Honen
funtzioa, hormaren oinarrian jarri behar den tutua babestea da. Drainatze tutu
  honek, ura hartzen du perimetroan dituen zuloetatik eta estolderia sare edo
  bombaketa putzura bideratzen du grabitatez. Geotextilak tutu osoa inguratu
  behar du, arestian esan bezala ura arazi eta partikula mehe horiek tutuaren
                           zuloak tapa ez ditzaten.
 Pantailen kasuan, berriro ere ezberdintasunak daude. Estradosean lan egiterik
   ez dagoenez eta juntura edo aingurentzako egiten diren zuloetatik ura sar
       daitekeenez, hau egituraren barruan batu eta kanporatu behar da.

 Irudia 109:Soto hormaren iragazgaiztea eta drainatzea.


**** 4.2 EGITURAK ****


                                   HORMIGOIA
Hormigoizko egiturek, hormak edo zutabeak dituzte euskarri gisa eta habeak dira
               grabitate-kargak haietara bideratzen dituztenak.
   Hormigoia material erresistentea baina hauskorra da. Haren erresistentzia
    konpresio indarrei dagokienez altua da, trakzio indarren aurrean balio
      nabarmenki txikiagoa izanik. Hauskortasun horri eta trakzio aurreko
erresistentzia gabeziari, hormigoia altzairu barrez indartuz egiten zaio aurre.
  Hormigoi mota ohikoena,hormigoi armatuaderitzona, altzairu barra korrugatuz
  indartzen da. Egitura mota hauetan, lotura guztiak zurrunak izan ohi dira,
    faseka hormigoitzeak elementuen arteko loturetan armatua ainguratu eta
                         gainjartzea baimentzen baitu.
   Aurrefabrikatuak erabiltzekotan, elementuak bakarka gogortu izan direnez
ekoizpen plantan, garraioa eta muntaia ahalbidetu asmoz, zaila izaten da lotura
    zurrunak gauzatzea, gehienbat lotura giltzatuak diseinatzen direlarik.
  Makurdura esfortzuen aurrean, momentu positiboak bakarrik agertuko direnez
 (deformazioak handiagoak izanik makurdura, momentu positibo eta negatiboetan
   banatzen denean baino), sarri egitura elementuakaurreatezatuegiten dira.
Horrela deformazioak murriztea lortzen da, hormigoia aldez aurretik konprimatuz
fabrikazio prozesuan. Honetarako, erresistentzia handiagoko alanbre edo kableak
   (alanbre talde kiribilduak) erabiltzen dira. Elementua gogortu aurretik,
 altzairua tenkatu eta luzatu egiten da, ondoren hura hormigoituz. Hormigoiak
    erresistentzia nahikoa lortu duenean, altzairua askatu eta honek, bere
  hasierako luzera berreskuratu nahi duenean, hormigoiari itsatsia dagoenez,
                berarekin eramango du laburtu eta konprimatuz.
  Material egokia bihurtzen da kargak eusteko, material konposatu hau osatzen
     duten altzairu eta hormigoiak antzeko zabaltze koefiziente antzekoak
      baitituzte. Bestalde, barra eta alanbreen geometriak, bi materialen
 itsasgarritasuna bermatzen dute. Hormigoiak gainera, altzairua herdoiltzetik
                babesten du estaldura egokiaz diseinatuz gero.
  Hormigoi armatuarenabantailen artean, lehengai ia amaiezin, hurbilekoa eta,
 erlatiboki, merkea dela nabarmendu liteke. Hormigoiak egoera freskoan edozein
forma hartzeko gai da, erabiltzen den enkofratuaren araberakoa. In situ egiten
den hormigoiak, obran jartzeko erraztasuna aurkezten du eta egitura monolitikoa
sortzea baimentzen du, hormigoitze sistema dela eta, lotura zurrunak bilakatuz
 orokorrean. Mantentze lan handirik ez du behar, herdoiltze edo suaren aurrean
                   altzairuak baino portaera hobea azalduz.
Desabantailagisa, bere konpresio erresistentzia adierazgarria lortzeko 28 egun
      inguru behar dituela aipa liteke, honek egikaritze epeak baldintza
ditzakeelarik. Bestalde, lotura zurrunak dituzten in situ egiten diren egiturek
   ez dituzte ondo onartzen mugimendu behartuak, asentu diferentzialak kasu.
   Hauek, esfortzu gehigarriak eragiten dituzte egituran. Hormigoia gogortua
              dagoelarik, zailagoa da aldaketak egitea egituran.

Irudia : Esfortzu gehigarriak asentuen ondorioz
  Orokorrean nahiko elementu astunak osatzen dira material honekin. Hormigoi
  armatuaren kasuan, makurtuak dauden elementuenluzerak mugatuakizango dira,
      beharrezko inertzia lortzeko altuera larregizko elementuak beharko
liratekeelako. Aurreatezatzearen teknika erabiliz, gero luzera handiagoak izan
         ditzakete egitura elementuok, obra zibilean sarri erabiliak.
  Nahiz eta altzairu barra korrugatuak soldagarriak izan, elementuen armatuak
hormigoitze prozesuak dirauen bitartean dagokien lekuan egon daitezen, altzairu
  tenplatuzko alanbrez lotzen dira. Elementuen arteko loturakgainjartzebidez
   egiten direnean ere, alanbrez lotzen dira barrak. Badago aukera hala ere,
      barren jarraitasuna sistema berezi eta patentauen bidez bermatzeko.
Altzairua babesteko beharrezkoa denestaldura, homologatuak dauden banatzaileez
    bermatzen da, polimero edo morteroz eginak, forma bereziak dituztelarik
     hormigoiarekin ondo trabatzeko eta gainazalean agerian ez geratzeko.

 Irudia 111: Altzairu herdoildua eta hormigoi hautsia
  Egiturakportikosistema oinarritzen dira gehienbat, zutabe eta habe elementu
                               linealez osatua.
•Elementu konprimatuak
 Atal honetan euskarri lana egiten dutenzutabeak (edo hormak) sailkatzen dira
batez ere. Salbuespenak aparte, egituraren karga guzti jasaten duten elementuak
                    dira, konprimatuak aurkitzen direlarik.
 Haizeak eta beste indar horizontal batzuen eraginez, makurdura momentuak ere
  sor daitezke euskarriotan, baina orokorrean konpresio indarrak dira nagusi,
   flexokonpresio esfortzuak agertuz. Armatua beraz, konstantea izan ohi da
  zutabearen garaiera guztian zehar, hau da, luzetarako barra bertikal kopuru
             berdina eta zeharkako armatuaren banaketa mantenduz.
 Luzetarako armatuak trakzioak eustea du helburu, trakzio zuzen edo makurduren
  ondorioz agertzen diren trakzio esfortzuak izanda ere. Zerko edo estriboen
   funtzioak, hormigoiaren zeharkako zabaltzea murriztea, luzetarako armatu
  bertikalaren gilbordura saihestea eta ebakidura esfortzuak eusten laguntzea
                                     dira.

 Irudia 112: Zutabeen armatua
Argitu beharra dago, egikaritze eta araudi kontuak direla eta, ebakidura laukia
   duten zutabeek 4 barra izango dituztela gutxienez (ertz bakoitzean bana),
zutabe borobilek 6 barra dituztelarik gutxienez perimetrotik banatuak. Elementu
 are eta makurtuago edo trakzionatuago egon, orduan eta barra bidezko indartze
            gehiago beharko da, gutxieneko kopuru horiek handituz.

 Irudia 113: Zutabearen ebakidura

 Irudia 114: Zutabe hormigoitua
Luzetarako barra horiek, aurreko hormigoitze fasean azpiko elementutik (zapata,
  horma zein beste zutabe bat) agerian utzi diren barrekin gainjartzen dira,
            jarraitasuna eman eta lotura zurruna bermatzeko asmoz.
 Zutabea, forjatu edo habearen beheko aurpegiraino hormigoituko da. Enkofratu
horizontala kokatuko da kota horretan eta gainean, habe eta forjatuei dagokien
   armatua. Zutabearen zeharkako armatuak habe eta forjatuen arteko loturan
  jarraitzen du, baina ez gorago. Zutabearen goialdean beste solairu bat, eta
    ondorioz beste zutabe bat baldin badago, luzetarako armatua hormigoitze
      junturatik gorago luzatuko da, hurrengo zutabe horren armatuarekin
 gainjartzeko. Itxarote armatu hauek, apur bat tolestuko dira, haien kokapena
goiko zutabearen armatuak hartzen duelarik. Zutaberik ez baldin badago, armatua
                          gako bidez ainguratuko da.

 Irudia 115: Zutabeen armatuen arteko gainjartzea
   Zutabearen baitan dauden barrek ezin dute distantzia handirik izan haien
    artean. Beste era batera esanda, ezin da hormigoi azalera handirik utzi
armatuak josi barik, pitzadurak sor baitaitezke. Hori dela eta, zerkoen artean
gehienezko distantzia mugatua izango da. Bestalde, zutabearen neurriak handiak
  baldin badira, luzetarako armatua ere banatuegia gera daiteke. Irtenbidea,
 luzetarako armatu gehiago tartekatzea da, estribo bikoitzen bidez besarkatua
                        izatea behar izan dezakeelarik.
•Elementu makurtuak
 Habeek jasaten dituzten kargak, bere ardatzarekiko elkarzutak izanik trakzio
 edo konpresio esfortzuak baino, makurdura eta ebakitzaileak sortzen dituzte.
                 Esfortzu horiek, habea deformatu egiten dute.

 Irudia 116: Elementu makurtuen esfortzuak
Esfortzu legeen grafikoak aztertuz, zutabetik gero eta hurbilago ebakitzaileak
 handituz doazela nabarmentzen da, erdialdean zero delarik. Makurduren balioa,
    muturretako lotura baldintzen araberakoa da. Lotura giltzatuak badira,
   makurdura positiboak izango dira bakarrik, trakzioa beti beheko zuntzetan
    delarik. Lotura zurrunak izatekotan, makurdura balio osoa, positibo eta
   negatiboen artean banatuko da (kurbaturaren arabera). Honek deformazioak
      murriztuko ditu, makurdura positiboak gutxitu eta muturren biraketa
 galeraztean. Ondorioz euskarrietatik hurbil, elementu makurtuen goiko zuntzak
                              trakzionatzen dira.

 Irudia 117: Habeen ebakidurak
   Balio altuak direnean, ohikoa da habearen luzera guztian (zutabe batetik
    bestera) oinarrizko armatua kokatzea gutxieneko barra kopuruarekin eta
  makurdura balio handienak dauden zonaldeetan, indartzeko luzetarako barrak
   gehigarriak kokatzea (oinarrizko armatuarekin batera habearen goialde edo
 behealdean, makurdura nebatibo edo positiboak diren arabera hurrenez hurren).
    Habeek altuera (inertzia) handia dutenean, goiko eta beheko armatuaren
  (negatibo eta positibo) arteko distantzia bertikala handiegia izan daiteke.
Pitzadura arazorik izan ez dadin hormigoia gogortzean,azaleko armatuaderitzona
  kokatuko da habearen erdialdeko alde bietan. Altuera handiagoa den heinean,
  maila ezberdinetan kokatuko da armatu hau. Barra hauek ez daude trakzio edo
  konpresio handiak dauden altueran, beraz eragin gutxi izango dute haberaen
 erresistentzia mailan. Era honetako habea forjaturen bati elkartua dagoenean,
    ziurrenik azken hau baino altuagoa izango da, habearen behealdeko zatia
                  forjatutik eskegia bezala ikusiko delarik.

 Irudia 118: Azaleko armatua
 Zeharkako armatuari dagokionez, ebakitzaileak eusten laguntzen duenez, zerko
   edo estriboen banaketa txikiagoa izango da habearen muturretan erdialdean
 baino. Beste aukera bat, ebakitzaile esfortzuak handiagoak diren zonaldeetan,
  zeharkako armatuaren diametroa handitzea izan daiteke edo estribo bikoitzak
                                   jartzea.
    Beste kasu batzuetan, habeak eta forjatuek altuera berdina izaten dute.
Inertzia aldetik itxura ezegokia duenez, ohi baino zabalagoak izaten dira mota
  honetako habeak, inertzia gehiago lortzearren eta beharrezkoa duten armatu
   guztia sar dadin. Inertzia gero eta txikiagoa izanik, trakzio esfortzuak
   areagotuko dira, armatu gehiagoren beharra izanik haiek eusteko. Habearen
 goialde eta behealdean kokatzen den gutxieneko armatua, habe eskegietan baino
  barra gehiagoz osatuko da ziurrenik. Habea zabala izanik, ertzetako barren
   arteko distantzia horizontala, onargarria baino handiago izatea da honen
 arrazoia. Barra hauek trakzio eta konpresio gehien dauden altueran aurkitzen
dira eta egokia da beraz, zerko bikoitzak jartzea hobeto oratuak egon daitezen.

 Irudia 119: Zerko motak

 Irudia 120: Barra inklinatuak
   Elementuen arteko loturei dagokionez, barren gainjartzea eta trakziopeko
   aurpegietako barren ainguraketa da loturen zurruntasuna bermatzeko bidea.

Irudia : Zutabe eta zimendu lotura

 Irudia 122: Zutabe habe lotura

 Irudia 123: Zutabe habe lotura

 Irudia 124: Zutabe habe lotura
  Askotan beharrezkoa izaten da mentsulak eratzea zutabeetan (zubi-garabiaren
  errailaren habea eusteko, habe aurrefabrikatuen euskarria izateko, etab.).
Mentsulak en luzera, bere garaiera baino txikiagoa denean, ez-jarraitasun gune
   hau agertzen da. Zutabeak izan dezakeen armatuaz gain, armatu nagusi eta
bigarren mailako armatuz osatzen da mentsula. Lehenengoak mentsularen goialdean
sortzen diren trakzioak eutsi behar ditu, mentsularen aurrealde eta atzealdetik
luzatuz egoki ainguratu behar direlarik. Bestalde, bigarren mailako armatu gisa
           horizontalean kokatzen diren zerkoek besarkatuko dituzte.

 Irudia 125: Mentsularen armatua
                              EGITURA METALIKOAK
     Altzairuada material metalikoen artean egitura elementuentzako gehien
  erabiltzen dena. Erresistentzia altua du trakzio zein konpresio esfortzuen
pean. Hori dela eta pisu txikiagoko profilez diseina daitezke egiturak, Egitura
sinple eta desmuntagarriak izanda ere, tamaina eta karga handiko egiturak egin
                                   daitezke.
Elementuen artekoloturakgiltzatu edo zurrunak egin daitezke, egitura isostatiko
                 zein hiperestatikoak gauzatu daitezkeelarik.
  Produktuindustrializatuaizanik, eraikitze epe laburrak izan daitezke obrako
 lana profilen arteko muntaian oinarrituz gero. Materiala pilatzeko aukera edo
  leku gutxi dagoenean, profilak hornitu ahala bere kokapenean jartzeak arazo
  hori erraz dezake. Era honetako egiturek, handitzeko erraztasuna aurkezten
                                     dute.
    Desabantailamodura, tenperatura baxuetan altzairuak duen erresistentzia
   murrizketa nabarmendu behar da. Giro erasokorren aurrean, herdoiltze edo
 korrosio prozesuak gerta daitezke altzairuan, material galera eta ondoriozko
    erresistentzia gutxitzea dakartelarik. Akzio dinamikoak izan daitezkeen
    guneetan, materialaren nekea eta honen ondorioz ager dezakeen apurketa
   hauskorra kontuan izatekoak dira, jasan ditzakeenak baino esfortzu maila
                         baxuagoetan gertatzen baita.
 Erabil daitezkeenprofil motak, irekiak edo itxiak izan daitezke. Lehenengoak
   laminazio trenen bidez fabrikatzen dira altzairua gori-gori igaroaraziz.
Sortzen diren profilek H, I edo L itxura izaten dute. Bigarrenak, hotzean zein
     berotan konformatuz eratzea dira. Hauek ebakidura borobil, lauki edo
   laukizuzeneko tutu hutsak dira. Fabrikazio prozesu estandarrekin lor ezin
daitezkeen tamainako profilak, txapa soilak elkar soldatuz egin daitezke neurri
                          handiagoko profil armatuak.
   Profil sinpleak erabil daitezke edo profil sinpleak elkartu, azalera eta
   inertzia gehiagoko profil konposatuak osatzeko. Profilak elkarren alboan
   kokatzen direnean, soldaketa puntu edo kordoi jarraituaz elkartzen dira.
   Inertzia are gehiago lortzearren, profilak elkarrengandik banatuago egon
     daitezke, profil konposatu gisa ihardun dezan beste profil txikiagoak
 triangelatuz edo txapa bidez elkar lotuz, multzoaren zurruntasuna bermatzeko.

 Irudia 126: IPN profil sinplea

 Irudia 127: Profil konposatua bi porfil sinple soldatuz
Industria arloko egitura metalikoak, nabearen luzeran zehar errepikatzen diren
 zeharkako portikoz osatzen dira. Zutabe eta habeen plano indartsua (inertzia
handiena) portikoarenarekin bat datoz, plano horretan dauden karga bertikal eta
  horizontalak ondo eusteko gai delarik. Plano elkarzuteko karga horizontalei
      aurre egiteko, San Andres gurutze edo hormigoizko pantaila bidezko
     txarrantxatze sistemen beharra izaten da, portikoak ez baitu inertzia
                                  nahikorik.

 Irudia 128: Portikoak, petralak, txarrantxatzea eta zubi garabiaren habea
•Elementu konprimatuak
   Esfortzu nagusiak konpresio indarrak direnean, elementuaren ardatzarekiko
 elkarzutak diren plano nagusi bietan antzeko inertzia momentua duten profilak
  dira egokienak. Euste ahalmena inertzia momentu txikienaren araberakoa da,
gilbordura fenomenoak materialak gara dezakeen erresistentzia maila baino balio
               txikiagoetara mugatzen baitu erantzun mekanikoa.
Profil irekien kasuan,Hitxurakoa da egokiena hegal zabalak baititu eta hortaz,
plano bien arteko inertzia momentuen arteko ezberdintasuna murriztu egiten da.
U edo I profilek osatzen dituzten profil konposatuak ere sarri erabili izan ohi
   dira. Profil itxiak aldiz, ebakidura biribil (CHS) eta laukia (SHS) duten
          profilek inertzia momentu berdina dute plano nagusi bietan.
•Elementu makurtuak
     Makurdura esfortzuak nagusiki jasaten dituzten elementuetan, material
 kantitate, eta hortaz pisu, berdinaz inertzia momentu handiena duten profilak
   dira egokienak.IPE eta IPNmotako profilek inertzia handia dute makurdura
planoan kargak bertikalak baldin badira, materiala hegaletan pilatzen baitute.

 Irudia 129: Barrasarea
 Inertzia handiagoko elementuak osatzeko, ohikoa izan daiteke profilak elkartu
    edo hegalak handitzea txapak soldatuz. Makurdura handiak diren kasuan,
   materiala aurrezteko aukera egokiena barrasareak erabiltzea da. Hauetan,
 inertzia handiko elementua osatzen da profil txikiak erabiliz. Luzera guztian
zehar profil bana jartzen da goian eta behean, kordoi izena hartzen dutelarik.
 Bi kordoiak diagonal eta muntaga gisa kokatzen diren beste profilez elkartzen
   dira, triangeluak eratuz. Lotura kopuru handia denez, eskulanak garrantzi
                      handia hartzen du elementu hauetan.

 Irudia 130: Zerra-hortz estalkia
    Boydhabe edo albeolodun habeak erabil daitezke beste aukera bat bezala.
Lehenengoetan habea moztu egiten da arimatik lerro oker bat jarraituz. Ondoren,
   pausu erdia desplazatzen da elkarren aurrean geratzen diren arima zatiak
 soldatuz. Horrela inertzia handitzen zaio elementuari pisu berdina mantenduz.
Albeolodun habeen kasuan, arimatik materiala kentzen da zulo borobilak eginez,
  beti ere ebakitzaileak eusteko material nahikoa mantenduz. Inertzia handitu
           beharrean, pisua kentzen zaio portaera mekanikoa hobetuz.
  Habe arindu hauen kasuan, eraikinak beharrezko dituen instalakuntzak ariman
 utzi diren zuloetatik igaro daitezke, multzo guztiak beharrezko duen altuera
                                  murriztuz.
   Portikoaren habeez gain, egituran beste elementu batzuk daude makurdurak
 jasaten dituztenak nagusiki. Portikoen artean kokatzen diren profilek, petral
izena hartzen dute eta itxitura eta estalkiak eusteko beharrezkoak dira. Hauek
sarri profil laminatuak beharrean, hotzean konformatu diren xaflak dira Z edo C
                           itxurako profila emanez.
•Txarrantxatzeak
        Egituraren kostua merketze aldera, portikoen zeharkako planoan
 zurruntasunatxarrantxatzesistemaren bitartez lortzen da. L edo U erako profil
txiki edo barra bidezko triangelaketaz gauzatzen da. Hauek, muturreko portikoen
 zutabe eta habeak elkartzen dituzte era gurutzatuan (portiko baten zutabearen
    oinarria hurrengoaren goialdearekin edo habe baten hegaleko muturretik
 hurrengoaren gailurreko muturrera) itxitura eta estalkiaren azpitik portikoen
     garapen osoan zehar. Egitura handietan noski, alboetako eta goialdeko
  txarrantxatzeak gurutze bat baino gehiagoz elkartzen dira. Gurutze hauekSan
                           Andresizena hartzen dute.

 Irudia 131: San andres gurutzeak portikoen zutabe zein habe artean
   Profilen arteko loturak giltzatuak edo zurrunak izan daitezke,torloju edo
  soldaketabitartez lor daitekeelarik bata edo bestea. Batzuetan, garraio eta
    maneiu arrazoiak tarteko, piezak zatika hornitu eta obra elkartuko dira
elementu luzeagoak egiteko. Kasu hauetan, elementu oso baten gisa jokatzea nahi
   izaten da, lotura zurrunak bideratuz soldaketa zuzenaz, hegal eta ariman
 gainjartzen diren xaflak soldatu edo torlojutuz edo zutabe eta habeen kasuan
azalduko diren lotura zurrunak bezala gauzatuz. Bestetan, hormigoizko elementu
eta beste norabide bat duten elementuekin elkartzeko beharrezkoak dira zenbait
                                lotura egitea.

 Irudia 132: Profilen arteko jarraipen lotura zurruna
 Loturen zurruntasunaren oinarria, elkartzen diren ataletan datza. Trakzio eta
 konpresio hutsezko esfortzuak eusteko, profil osoaren azalerak egiten du lan.
 Makurdurapean sortzen diren trakzio eta konpresio esfortzuak aldiz, profilen
    hegaletan kontzentratzen dira, hauek izanik tentsioak eusteko arduradun
    nagusiak. Esfortzu ebakitzaileek aldiz, ariman eragiten dituzte tentsio
                              mailarik altuenak.

 Irudia 133: Zutabe zimendu loturak
 Aurretik esan denarekin bat etorriz lotura, torlojutu zein soldatua, arimaren
 altueran soilik eginez, esfortzu ebakitzaileak igorri daitezke loturan zehar
biraketa baimenduaz. Hau da, loturak ezin du makurdurarik igorri hegalak lotuak
 ez dituelako. Lotura zurrunak egin nahi izanez gero, hegalak ondo lotu behar
dira batez ere, makurduraren arabera, trakzionatua egongo dena. Kasu batzuetan
   beharrezkoa izan daiteke, lotura zurrunak eraginkorrak egiteko, profilei
        inertzia gehiago ematea zurrungarri edo profil zatiak gehituz.

 Irudia 134: Zutabe-habe lotura zurrun soldatuak

 Irudia 135: Mentsula metalikoa
 Hormigoizko elementuekin elkartzerakoan, beharrezkoa da material bien arteko
lotura burutzeko berno hariztatuak prestatzea hormigoiaren barruan ainguratzea,
prest egon behar dutelarik azken hau gogortu aurretik. Profil metalikoek xafla
 bat izango dute soldatua muturrean, bernoak bezainbesteko zuloekin, bertatik
    igaro daitezen. Elementu konprimituetan guztiz garrantzitsua da xafla,
zutabearen tentsio maila hormigoiarentzako balio onargarrietara murriztu asmoz.
     Bernoen kokapena eta zurrungarrien erabilerak loturaren zurruntasuna
                              baldintzatuko dute.

 Irudia 136: Zutabe-habe lotura zurrun torlojatuak
Ohiko portiko baten kasuan zimenduekiko loturaz gain, zutabe eta habeen artean
 lotura bana izango dira, gailurreko puntuan habeen artean izango denaz gain.
  Lotura guzti hauetan, soldaketa zuzenez lotu litezke profilok, baina obran
egiten den soldaketaren egokitasuna eta erraztasuna zalantzan jarriz, erosoagoa
  izaten da habeen muturretan xafla soldatuak ekartzea tailerretik eta hauek
      izatea beste elementuetara torlojuz elkartzen direnak. Trakzio eta
      ebakitzaileak beraz torlojuek eutsi beharko dituzte puntualki haien
  ebakiduraren arabera, soldaketaren kasuan kordoiko materialak eutsiko ditu
                          esfortzuok era linealagoan.

 Irudia 137: Lotura zurruna
  Lotura zurrunak egitekotan, zutabe eta habeen kasuan makurdura negatiboak
(beheranzko karga bertikalen arabera) eutsi beharko ditu loturak, karga berdin
horren ondorioz sortzen den esfortzu ebakitzaileaz gain. Kokatzen diren torloju
guztiek laguntzen dute ebakitzailea eusten, baina trakzionatua dagoen zonaldean
 daudenek bakarrik makurdura. Hori dela eta, ohikoa da goiko hegala ondo lotua
 izatea, bere gainetik eta azpitik torlojuak kontzentratuz. Profilaren beheko
hegalak konpresio indarra pairatzen duenez, indar horrek elkartzen du zutabera,
  zutabe eta txaparen altzairuaren kontaktu zuzenaren bidez igortzen delarik
                                  esfortzua.

 Irudia 138: Zutabe-habe lotura giltzatuak

 Irudia 139: Lotura giltzatua
   Habeak dakarren txapa horren erdialdean kokatzen badira torlojuak, lotura
   giltzatua izango da dudarik gabe. Are gehiago txapa bera, arimatik soilik
badakar soldatua tailerretik habeak. Sarri ere, ordeztu egiten da txapa hori L
 itxurako profil txiki edo zutabeari soldatzen zaion xaflaren bitartez, azken
  kasu honetan, habeari torlojuz lotzen zaiolarik. Ebakitzailearen balioaren
    arabera, torloju gehiago edo gutxiago beharko dira. Norabide elkarzutak
 dituzten habeen loturen kasuan, egokiagoa izaten da lotura giltzatuak egitea,
  profil nagusian bihurridura esfortzurik eragin ez dadin, I itxurako profil
                 lerdenak ez baitira egokienak haiek eusteko.

 Irudia 140: Brotxala edo habe elkarzuten arteko lotura
   Portikoaren gailurraren lotura, malda ezberdina duten profil biren artean
egiten da, egituraren hiperestatikotasun mailaren arabera zurruna edo giltzatua
gauzatu daitekeelarik, aurretik azaldu direnak kontutan izanda. Posible da kasu
      hauetan, loturan makurdura positiboa izatea, beheko hegalak izanik
                            trakzionatuak daudenak.

 Irudia 141: Gailurreko loturak

 Irudia 142: Gailurra


**** 4.3 FORJATUAK ****
 Forjatuak dira egitura osatzen dutenak habeen arteko hutsunea betez. Egiturak
  bere gain dituen grabitate-karga guztiak habeetara, edo batzuetan zuzenean
 zutabeetara, bideratzen dituzte. Orokorrean elementu horizontalak dira, baina
                    batzuetan inklinatuak ere izaten dira.
   Forjatuek solairuen arteko muga adierazten dute, haien arteko isolamendu
funtzioa betetzen dutelarik. Aldi berean, instalazio eta akaberen euskarri ere
                                    badira.
Esan bezala orduan, egituraren elementu gisafuntzio erresistenteabetetzen dute
 eta solairuen arteko kokapena dela medio, elemento banatzailea diraisolamendu
                                   funtzioz.
•Funtzio erresistentea


•Bere berezko pisua eta berak zuzenean jasaten dituen kargen grabitate akzioak
eutsi eta forjatuarekin lotuta dauden egitura elementuetara bideratzen ditu.
•Forjatuaren planoan eraikinean eragiten duten indar horizontalak bildu eta
zutabeetara banatzen ditu, haizea adibidez.
•Egitura erretikulatuetan portiko lauak txarrantxatzen ditu.
•Hegalek edo forjatuak berak habeei eragin diezaizkieketen bihurdurak eusten
laguntzen dute.
•Barruko akzioek eragiten dituzten indarrak orekatzen dituzte. Akzio hauek,
zutabeak okertzeagatik, zimenduen asentu diferentzialengatik edo zutabeen
ardatzen eszentrikotasunagatik eta abarrengatik sortzen dira
•Isolamendu funtzioa


•Solairuen arteko soinu eta zaratak isolatzen ditu.
•Sua ez hedatzeko ahalmena izan behar du, araudiak adierazten duen denboran
zehar elementu banatzaile bezala jokatuz
•Tenperatura ezberdina duten espazioen artean isolatze termiko bezala jokatzeko
ahalmena du
•Kasu batzuetan, iragazgaiztasunak huts egiten duenean, interesgarria izan
daiteke forjatua bera, iragazgaitza izatea.
   Forjatuak bere erresistentzi funtzioak betetzeko monolitismo, elkartasun,
        jarraitasun eta zurruntasun baldintzak betetzea beharrezkoa da.
•Monolitismoa
Egiturari akzio horizontalak transmititu ahal izateko, forjatuak, bere planoan,
             izan behar duen zurruntasuna, eta lotura funtzioa da.
•Elkartasuna
              Euskarri egitura elementuekin lotzeko ahalmena da.
•Jarraitasuna
  Tarte ezberdinetako forjatuak elkartzeko gaitasuna, sortzen diren makurdura
   negatiboak eutsiz. Jarraitasuna, habearen alde bateko eta besteko forjatu
  tarteak elkarrekin lan egiteko konektatzean datza, lotura zurrunen bitartez
   makurdura positiboak gutxitu (negatibo bihurtuz) eta tarte bat bestearen
  kontrapisu funtzioa eginez. Horrela makurdura esfortzuak banatuagoak daude
pieza txikiak egin ahal izateko, gutxiago armatuz eta deformazioak murrizteko.
•Zurruntasuna
 Oszilazio eta deformazioak mugatzeko beharrezko da. Elementuaren geometriaren
     araberako inertzia eta materialaren izatearen araberako elastikotasun
                            moduluaren ondorio da.
  Forjatuak norabide bakarrean edo norabide bitan bidera ditzake kargak habe,
 zutabe edo hormetara, nerbio erresistenteen kokapen edo diseinuaren arabera.
   Nerbio horien norabidean igorriko dira kargak, nerbioa osatzeko elementu
aurrefabrikatuak edo in situ hormigoituak erabil daitezkeelarik. Forjatua hala
   ere, nerbio aurrefabrikatu eta obran bertan hormigoitzen diren guneez osa
   daiteke. Beraz aurrefabrikazio maila ezberdinak izan ditzake elementuak.
   Elementu aurrefabrikatuetan, posible izan daiteke hormigoi aurreatezatua
    erabiltzea, horretarako aproposak diren alanbreez baliatuz. Aukera hau
 interesgarria da deformazioak murrizteko, nabarmenagoak suertatzen direlarik
    elementu isostatikoetan. Hiperestatikotasun maila ezberdineko forjatuak
                        diseinatzea posible da hortaz.
  Forjatuak banan-banan aztertzeko, obran kokatu orduko haien erresistentzia
                        mailarekin erlazionatuko dira:
•Erresistenteak
 Guztiz aurrefabrikatuak diren forjatuei dagokie, obran hormigoitze prozesurik
      ez dagoenean. Kasu honetan, forjatua osatzen duten elementu guztiak
 aurrefabrikatuak dira eta gogortze eta ontze faseak plantan igaro dira. Obran
  jarri orduko beraz, proiektuan zehazten den erresistentzia maila lortu dute
      piezek, gainean izango duten karga guztia haien kabuz soilik jasan
                                dezaketelarik.


•Albeolodun plakak
  Industria eraikinean egokiak izaten diraalbeolodun plakakaurrefabrikatuak.
Enkofratze eta eskoratze beharrik ez dute eta aurreatezatuari esker, makurdura
 handiak jasan ditzakete, deformazio mugatuekin. Albeoloek pieza arintzen dute
   eta isolamendua eskaintzen dute banatzen diren solairuetan. Plaken arteko
 lotura, forma bereziko alboko juntura hormigoituz lortzen da. Plakek akabera
  zimurra izaten dute goiko aurpegian, akabera elementuak egoki har ditzaten.
 Kasu batzuetan konpresio geruza bat kokatuko da gainean, pitzadurak ekiditeko
                          banaketa armatuz indartua.
 Forjatu aurrefabrikatu honek norabide bakarrean bideratuko ditu kargak, baina
       aurreatezatuari esker kargen balio eta plaken luzera handiak izan
daitezkeelarik. Balio handietarako, altuera gehiago izango du plakak eta baita
   armatu gehiago ere. Egikaritze epe laburrak behar dituzte enkofratze eta
     eskoratze eskulan eta materiala aurreztuz, baina elementuaren kostua
                              handitzearen truke.

 Irudia 143: Albeolodun plaken ebakidura eta muntaia
•Erdi-erresistenteak
     Forjatu erdi-erresistenteen kasuan, elementu aurrefabrikatu eta obran
hormigoitzen den atalak beharrezkoak dira forjatuak gainean izango dituen karga
  guztiak eusteko. Aurrefabrikatuak (edo industrializatuak) diren elementuek
    makurdura positiboak eusten dituzte haien barra, alanbre edo bestelako
    armatuaren bidez. Obran hormigoitzen diren zonaldeetan, habeen gainetik
   forjatuen arteko jarraitasuna bermatzeko beharrezkoa den goiko armatu edo
negatiboak kokatuko dira, konpresio geruza hori pitzatu ez dadin erabili behar
   den banaketa armatutik zintzilik dagoelarik, goiko aurpegitik hurbil eta
dagokion estaldura kontuan izanik. Forjatu mota hauetan, geometria edo tarteko
 elementuak medio, pisua arintzea edo isolamendua hobetzeko bidea bilatzen da.


•Txapa nerbatua
Txapa nerbatua bezalako produktu industrializatuaz egiten diren forjatuak, era
 egokian konbinatzen dira egitura metalikoekin. Txapa honek egikaritze fasean,
    hormigoiaren pisua eusten du fresko dagoen bitartean, enkofratu beharra
  ekidinez. Forjatuko habe nagusien artean brotxalak kokatzen badira txaparen
   luzera murrizteko, eskoratze beharra ere ekidin daiteke, txaparen lodiera
  meheak ezin baitu hormigoia eta langileen pisua eutsi luzera handia baldin
 bada. Brotxal edo eskorak beharrezkoak dira, deformazioak lar handiak izan ez
daitezen, forjatuko hormigoiak geometria hori hartuko baitu. Gainera hormigoiak
  fresko dirauen bitartean, deformazio horren ondorioz pilatu egingo da txapa
 gehien jeisten den puntuetan, erresistentzia arazoak ere sor daitezkeelarik.

 Irudia 144: Forjatu nerbatuaren beheko ikuspegia eta ebakidura
  Enkofratu izateaz gain, txapak makurdura positiboak eusteko armatuaren lana
   egin dezake, nerbioen beheko aldean barra korrugatuak kokatu behar izatea
aurreztuz. Txapa hauek galbanizazio prozesua jasotzen dute herdoiltze arriskua
ekiditeko, baina beste eragile batzuek babes edo barra korrugatuak erabiltzera
   behartu dezakete. Sute kasuan adibidez, agerian utzi ohi den txapa horrek
 propietate mekanikoak berehala galduko ditu, lodiera txikia baitu. Hori dela
 eta, morteroa jaurti daiteke babesgarri bezala (estetika arrazoiek baimentzen
   badute) edo barra korrugatuak erabili haien ekarpena ere kontuan izateko.
Forjauten arteko jarraitasunak eragiten dituen makurdura negatiboak, nerbioaren
 bertikalean kokatzem den armaturaren bidez eutsiko da, hau banaketa armatuari
                        azpitik lotua egongo zaiolarik.
Forjatu mota hauek pisu gutxi izaten dute, hormigoi bolumen txikia behar baita
    nerbioak bete eta konpresio geruza osatzeko. Industria eraikinean sarri
 erabilia izaten da, eraikitze azkartasuna eta diseinuaren arintasuna arrazoi
  direla, nahiz eta isolamendu aldetik eskasagoak izan, premisa hau ez baita
                   etxebizitza eraikinetan bezain zorrotza.
     Zenbait elementu osagarri erabiltzen dira habe metalikoetara lotu eta
           forjatuaren perimetroko mugaren enkofratu lana burutzeko.
•Erdi-habexkak
  Etxebizitza egituretan ohikoa izan daiteke erdi-habexkak erabiltzea, obran
hormigoitzen den konpresio geruzaren baitan dagoen hormigoi eta altzairuarekin
   batera, beharrezko erresistentzia maila lortzeko. Hormigoia gogortzearen
 beharrak erdi-habexkak merkeago, txikiago eta arinagoak izatea baimentzen du.
 Erdi-habexka horien arteko banaketa fabrikantearen araberako izaten da (68-82
cm artean), makurdura positiboak eutsiko dituzten nerbioak osatuz barruan duten
 armatuaren bidez. Erdi habexka hauek elementu aurrefbarikatuak dira hormigoi
  armatu edo aurreatezatu bidez eginak, barra korrugatuak edo aurreatezatzeko
             alanbreak erabiliz hurrenez hurren armatua eratzeko.

 Irudia 145: Erdi habexka bidezko forjatuaren ebakidura
Erdi-habexken artean, arindu eta isolatzeko funtzioa duten gangatilak kokatuko
      dira, obraren kokapen geografikoaren arabera hormigoi, zeramika edo
   poliestirenozkoak izango direlarik. Gangatila hauen perimetroko materiala
   eusteko nerbio batzuk dituzte barnealdean, gainontzekoa hutsik dagoelarik
                      ezarri zaien funtzioa bete dezaten.

 Irudia 146: Erdi habexkak eta forjatuaren behealdeko ikuspegia

 Irudia 147: Tarteko eta amaierako gangatilak
 Negatiboak eta banaketa armatua aurreko kasuetan bezala beharrezkoak dira eta
   kokapen irizpide berdinak erabiliko dira. Obran kokatzen den hormigoiak,
  nerbioetan erdi habexketaraino dagoen tartea eta gangatila guztien gaineko
   bolumena beteko du, forjatuari monolitismo eta jarraitasun egokia emanez.
   Forjatuaren perimetroan erdi-habexkekiko paraleloa den ertzean, habe bat
   kokatzen da ertz aske hori mugatzeko. Perimetro horretan ohikoa da karga
   astunak izatea (itxitura adibidez), erdi-habexka batentzako larregizkoak
liratekeenak eta horren ondorioz, habe zurrunagoa ezinbestekoa da. Habeak ohiko
   elementu ditu (banatzaile, zeharkako armatu edo zerko, beheko armatu edo
  positibo, goiko armatu edo negatibo), baina forjatuari dagokionez zeharkako
 negatibo bat gehitzen da, habe eta erdi-habexken zurruntasun ezberdintasunak
sor dezakeen zeharkako makurdura negatiboaren trakzioa eusteko. Barra hau tarte
                  baten luzatu egiten da ondo ainguratu arte.
  Habeak direnez forjatuen euskarri, haiekiko loturetan makurdura negatiboak
 sortuko dira jarraitasuna ematekotan. Beraz, forjatuen goiko armatua habeekin
elkartzean izango da beharrezkoa, forjatuaren erdialdean ez duelarik lan egingo
 trakzioa erdi-habexkak eutsiko duelako. Forjatuaren behealdea ere habearekin
 lotu behar da, baina konpresio gunea denez ez da aparteko ainguraketarik egin
behar. Erdi-habexkak hiru eratan lotura dira habera, azken hau laua edo eskegia
              izateak baldintzatuko ditualerik aukera posibleak.


•Sartzea
    Erdi-habexkaren luzera habeen barruko aurpegien arteko distantzia baino
  handiagoa denean, erdi-habexka bera izango da habearen baita sartzen dena,
  habearen armatuak mugatzen duen perimetroaren barruan hain zuzen ere. Habe
   lauek, forjatuaren altuera berdina dutenez erdi-habexka sartzea ezinezkoa
  bihurtzen da oztopo izango dituelako habearen beheko alboetako barrak. Habe
 eskegia denean, ez dago traba egingo duen elementurik sartze hori gauzatzeko.
•Gainjartzea
 Erdi-habexkaren luzera, habeen arteko distantziara egokitzen da kasu honetan
 eta bere armatua ez dago agerian, ez da erdi-habexkaren hormigoitik irteten.
    Erdi-habexkaren geometriaren arabera, aurpegi horizontal batean harekin
gainjarriko den barra (edo barrak) pausatzen dira. Hauek dira, laua edo eskegia
                    izan, habearen baitan sartuko direnak.
•Luzapena
  Erdi-habexkaren armatua hormigoitik irteten da agerian geratuz. Gainjartze
bidezko loturan bezala jokatuko da, baina kasu honetan armatua erdi-habexkarena
da berez. Habea laua izatekotan, beharrezkoa izango da forjatuaren beheko barra
horiek gorantza tolestea diagonalean sar daitezen habearen armatuaren barruan.
Erdi-habexkaren armatuaren kokapenaren ondorioz, tolestu ezean ezingo litzateke
 habearen armatuak mugatzen duen perimetroan sartu, barra korrugatuekin jo edo
                 haien estaldura lodieran sartuko bailirateke.

 Irudia 148: Erdi habexken lotura (luzapena eta gainjartzea)

 Irudia 149: Erdi habexka bidezko forjatuen muntaia
 Forjatu hauek luzera eta karga mugatua eutsi dezakete, baina etxebizitza edo
       bulego jarduerekin bateragarriak dira isolamendu hobea eskeiniz.
•Ez-erresistenteak
In situ egiten diren elementuek, ez dute hormigoia gogortu eta 28 eguneko epea
igaro arte proiektuan adierazi den erresistentzia maila lortzen. Hori dela eta,
 beharrezkoa dute enkofratua eta hau eskoratzea, erresistentzia maila nahikoa
  lortu arte. Sailkapenak dioenaren aurka, forjatu mota hau oso erresistentea
  izan daiteke, geometria (altuera batez ere) eta armatua ez baita fabrikante
  baten produktu seriera mugatzen. Forjatuaren altuera eta eskuz jartzen den
     barra korrugatu bidezko armatua, behar bezain bestekoa izan daiteke.


•Lauza trinkoa
 Zimendu lauzen kasuan bezala, parrilla biz osatzen den norabide biko forjatua
 da, armatua norabide elkarzutetan kokatzen baita. Beheko parrillak makurdura
positiboek sortzen dituzten trakzioak eusteko helburua du (norabide bietan) eta
goiko armatuak, makurdura negatiboen ondorioz agertzen diren trakzioak. Azalera
handiko elementu espazial honek bi planotan izan dezake makurdura, bi horietan
   armatzen baita. Elementu guztia obran bertan hormigoitzen denez, egitura
          txarrantxatzeko egokia da monolitismo maila altua eskeiniz.
   Azalera handiko elemntuak bezala, hormak adibidez, ez da ohikoa zeharkako
 armatu edo zerkorik kokatzea, hormigoi bolumen handia izanik nahiko baita hau
   esfortzu ebakitzaileak eusteko. Hala ere, forjatu mota honek ez du ahbeen
beharrik karga zuzenean zutabeetara bidera dezakeelako. Honen ondorioz, kauzan
 ebakitzaile balio handia kontzentatzen da zutabeen inguruan. Puntualki beraz,
zerko bidezko edo barra inklinatu bidezko zeharkako armatua behar izan daiteke,
hormigoiak tentsio hori onargarri ez badu. Fenomeno honi puntzonaketa deritzo.
 Nahiz eta erresistentzia aldetik egokia izan daitekeen kargahandiak eusteko,
haren pisu handiak karga gehiago eragiten ditu, erresistentzia alderdi dexente
hori eustera bideratuz. Isolamendu akustiko aldetik ez da forjatu mota egokiena
    haren trinkotasuna dela eta, talken eraginez sortzen diren soinu uhinak
 eragozpenik gabe igortzen baitira hura zeharkatuz. Sute baten aurrean ordea,
                          babes egokia aurkezten du.

 Irudia 150: Lauza trinkoaren armatua
•Lauza arindua
  Pisuari dagokionez lauza trinkoek duten desabantaila saihestearren, forjatu
    horren hurrengo aldaera egin daiteke. Distantzia finkoan dauden nerbio
  erresistenteetan pila daiteke armatua (positiboak zein negatiboak), tartean
  geratzen den gunea arinduz. Konpresio geruza azalera guztian zabaltzen da,
                          banaketa armatuaz indartua.
   Forjatua arintzeko hormigoizko gangatilak erabil daitezke forjatu barruan
    geratuko direlarik behin betiko. Honek sabai laua osatuko du isolamendu
   akustiko zein termikoa eskeiniko duten elementuak mantenduz. Baldintzapen
 estetiko eta isolamendu betekizun zorrotzak ez dituzten egituretan, gangatila
  berreskuragarriak erabil daitezke, hormigoia gogortu ahala kendu eta beste
                    forjatu gune batean erabiliko direnak.
 Era honetan, norabide biko portaera mantentzen da forjatuaren pisua arinduz.
   Desabantaila gisa gune arinduen hutsunea behealdetik ikusgai izatea aipa
  daiteke. Aldi berean, gune horietan solairuak bere izaten dituen konpresio
      geruzak lodiera txikia izanik, isolamendu handirik ezin da espero.

 Irudia 151: Lauza arindua eta abakoa

 Irudia 152: Lauza arindua gangatila galduekin


**** 4.4 ITXITURA ETA ESTALKIAK ****


                                   ITXITURAK
Itxiturek egituraren muga osatzen dute, barnealdeko giro nolabait kontrolatua
      (tenperatura, hezetasuna, etab.) eta kanpoalde naturalaren artean.

 Irudia 153: Itxitura mota ezberdinak
Erabiltzen diren materialen arabera, itxitura tradizional edo aurrefabrikatuak
 izan daitezke. Guztiek egonkortasun eta erresistentzia baldintzez gain, giro
                eta iraunkortasunari lotuak bete behar dituzte.
  Perimetroko zimendu guztiak lotzen dituzten habeak nahitaezkoa izango dira
orokorrean sotorik ez duten egituretan, beheko solairu horretan itxituren pisua
   eusteko. Habe hauek makurdurapean egingo dute lan pisu hori zimenduetara
 bideratuz. Sotoak dituzten egituren kasuan, perimetroan soto-hormak aurkituko
          dira, haien gainean pausa daitezkeelarik itxitura astunak.
•Tradizionalak


•Adreilua
 Adreilua izan da lantegien itxiturak egiteko erabili zen lehenengo materiala.
  Gaur eguneko industria eraikinean ordea, material eta sistema berriek hartu
                               dute bere lekua.
       Adreilu mota ezberdinak daude, trinkoak, zulatuak edo hutsak izan
daitezkeelarik bete behar duten funtzioaren arabera. Adreiluok era ezberdinetan
   traba daitezke estetika eta kulturak eragin handia dutelarik aukeraketan
  (luzekako aparailu,zeharkako aparailu, aparailu ingeles, usategi aparailu,
                          zeharkako aparailu, etab.).
  Adreiluzko hormak egituraren elementu erresistenteak izan badira ere sarri,
 itxitura moduan ez dute funtzio hori izaten. Eraikinaren forjatu ezberdinetan
  pausatzen dira eta zutabeetara lotzen dira giltz metaliko batzuen bitartez
 haizearen ondorio diren indarrak bideratzeko. Haien egonkortasuna bermatzeko,
adreiluzko hormaren oinarriaren gehiengoa egongo da forjatu gainean. Guztia ez
 da pausatzen, forjatuaren aurpegia agerian ez uzteko, itxituraren lerroarekin
             bat datorren plaka zeramikoa itsatsi egiten baitzaio.

 Irudia 154: Adreiluzko itxitura
  Mota honetako itxiturak dituzten eraikinek, baldintza termiko eta akustiko
  egokiak bermatu behar dituztenez, orri biko itxitura osatzen da orokorrean.
   Adreiluzko orri bien artean kondentzazioak galerazten dituen aire kamera
kokatzen da. Kamera horretan, isolamendu materiala kokatzen da portaera hobetze
                                    aldera.
•Hormigoi blokea
Blokeak sinpleagoak dira eta merkeagoak ere. Errenkada bakoitzean blokeak haien
 luzeraren erdia desplazatzen dira azpikoarekiko, hobeto traba daitezen elkar.
Hutsune handiak dituzte aire kamara gisa, askotan orri bakarra erabiltzen baita
 industria egituretarako. Kanpoaldeko aurpegiak, itxura ezberdina izan dezake
            estetikarekin erlazionatzen diren arrazoiak direla eta.
Normala da industria eraikinek hormigoi blokezko horma izatea haien itxituraren
behealdean, eguneroko lanaren ondorioz izan daitezkeen kolpeak direla eta. Hala
   ere, ez da arraroa eraikinaren itxitura goitik behera blokea egitea. Kasu
 hauetan, beharrezkoa izango da horma indartzea. Portikoen arteko banaketa eta
altuera handiak (tarteko forjaturik gabe orokorrean, itxitura eusten lagunduko
  luketenak) direla eta, haizearen xurgapenak edo hormaren eszentrikotasunak
  eragiten dituzten makurdurek balio altuak har ditzakete. Trakzio hauek ezin
dira bloke edo hauek elkartzen dituen morteroaz eutsi. Berdin jokatuko da leiho
   eta ateen baoetan, dintelaren gaineko blokeen pisuak makurdurak eragingo
                                   baititu.
Indartze hori bertikalean eta horizontalean egin daiteke. Errenkada guztietako
  blokeen zuloak bat datozenez, nahiko izango da bertatik armatua sartzea eta
bloke enkofratu gisa erabiliz hormigoitzea. Izkutuan dauden zutabeak elkartzeko
eta portiko moduko bat eratzeko blokezko hormaren barruan, errenkadetako bat U
 formako blokeekin ordeztuko da. Kanpotik itxura berdina izanda ere, errenkada
   osoan zehar armatu jarraitua kokatzea baimentzen dute, blokea bera izanik
                                  enkofratua.

 Irudia 155: Blokezko itxitura

 Irudia 156: Blokedun itxitura aireztatua
Blokeok zutabeekin elkartzeko, giltz metaliko edo profil metalikoetan soldatuak
   dauden barrak koka daitezke blokeen arteko mortero geruza horizontaletan
                                  ezkutatuak.
•Aurrefabrikatuak
     Itxitura aurrefabrikatuak adreilu eta blokeak baino berriagoak dira,
   eraikuntzaren industrializazioaren ondorio direlarik. Tradizionalak baino
   neurri handiagoak izaten dituzte, eraikuntza lana gutxitu eta arintzeko.


•Astunak
 Hormigoi armatuzko panel astunek bertikalean edo horizontalean koka daitezke
 eraikinaren perimetroan. Aurrefabrikatu hauek leiho eta ateetarako hutsuneak
   prest izan ditzake fabrikazioan. Hormigoiaren moldagarritasunaz baliatuz,
  posible da enkofratuan zenbait motibo prest uztea hormigoia irudi hori izan
                                    dezan.
 Enkofratuan zementuaren erreakzioa atzeratzen duen produktua zabalduz, panela
 fabrikatu daiteke bere osotasunean gogortuz alde bateko gainazala izan ezik.
Horrela erresistentzia nahikoa lortu duenean enkofratutik ateratzeko, gainazal
    hori ur-presioz garbi daiteke agregakinak agerian utziz. Mota honetako
 paneletan, kolore berezi eta forma borobilduko legarra erabiltzen da estetika
                             arrazoiak direla eta.

 Irudia 157: Hormigoizko panel astun bidezko itxiturak
   Barra bidezko parrillekin indartzen dira panelak, uzkurtze eta haizearen
     bultzada edo xurgapenaren ondorioz sortzen diren esfortzuak eusteko.
   Erresistentzia alderdiaz gain, beharrezkoa izan daiteke zenbait baldintza
 termiko eta akustiko betetzea. Fabrikazio prozesuan material isolagarria sar
 daiteke erdialdean hormigoiz inguratua albo bakoitzetik eta elkarrekin egoki
                                    lotua.
  Panelen arteko loturak egiteko, ertzek elkar trabatzeko forma izango dute.
       Egiturarekin elkartzeko era ezberdinak daude. Hormigoizko zutabe
    aurrefabrikatuak erabiliz gero, panelen lodierako arraildura forma izan
  dezakete alboko aurpegietan, panela goitik behera sartuko delarik horietan.
    Bestela ere, metalezko gida bana izan dezakete zutabe eta panelek, biak
 elkarrekin finkatuz xafla eta torloju bidez. Zutabea profil metalikoa denean,
                gida beharrean txapa txiki bat soldatuko zaio.
Argi izan behar da itxitura ez dela egiturarik zintzilikatzen, zimenduak lotzen
 dituzten habeetara pausatzen baitira. Beraz panelek ez dute karga bertikalik
eragiten zutabeetan. Indar horizontalak dira, haizearen bultzada eta xurgapena
   batez ere, panelen bitartez zutabeetara heltzen dena. Industria eraikinak
 tarteko solairurik izanda ere, panelak goitik behera estaltzen du eraikinaren
                      altuera forjatuen aurretik igaroz.

 Irudia 158: Panelen fabrikazioa
•Arinak

 Irudia 159: Gortina hormak
Itxitura arinek eraikitze erraztasuna aurkezten dute, pisu txikiari esker erraz
    estaltzen baitira azalera handiak. Bete beharreko baldintza termiko eta
akustikoen arabera, xafla mehea edo sandwich panela erabil daitezke. Azken hau,
aurrefabrikatu gisa hornitu liteke edo xafla bereizi eta isolamendu materialaz
                              obran bertan osatu.
Xaflek forma ondulatu, nerbatu edo grekatua dute inertzia gehiago izan dezaten
makurduren aurrean. Xaflak gainjarri egiten dira jarraitasuna emateko norabide
   horizontal eta bertikalean. Sandwich panelak, isolamendu materiala xafla
 birekin estaliz osatzen dira. Xafla ondulatuek poliestireno, beira zuntz edo
   zuntz minerala babesten dute. Panela aurrefabrikatua denean, poliuretanoa
  erabiltzen da gehienbat eta hiru elementuak itsatsiak egon ohi dira, xaflek
  ondulazio gutxiago behar izaten dutelarik, multzoak inertzia gehiago baitu.

 Irudia 160: Txapazko itxitura
 Itxitura arin hauek egitura metalikora lotzen dira puntualki petral deritzon
   elementuen bitartez. Petral hauek portikoen artean kokatzen diren profil
  txikiak dira, portikoen arteko gehienezko banaketa hauen erresistentzia eta
   zurruntasunaren ondorio delarik (5 eta 10 metro bitartean). Ohiko profil
  ijeztuak edo hotzean konformatzen den txapaz osatzen diren Z edo C itxurako
     profilak erabil litezke. Hauen luzera portikoen arteko distantzia den
bitartean, haien arteko distantzia itxitura xaflek onar dezaketena izango da (1
   edo 2 metro bitartekoa). Eraikinaren aurrealde eta atzealdean portikoaren
 zabalera handia izan ohi da, petralak ezin izan daitezkeelarik horren luzeak.
    Luzera hori murrizteko zutabe batzuk tartekatuko dira. Xaflen nerbioen
 norabidea, petralekiko elkarzuta izango da. Petralak zuzenean elkar daitezke
   zutabeetara torloju zein soldaketa prozesuz, baina errazago eta erosoagoa
   izaten da zutabeak xafla txiki ekartzea soldatua tailerretik eta petrala
                             harekin torlojatzea.

 Irudia 161: Sandwich itxitura
Itxitura hauek ez dira eraikinaren behealderaino heltzen normalean, hormigoizko
 blokez horma txiki bat egiten baita erresistentzia handiagoa baitu makineria
ezberdinaren ondorioz izan daitezkeen kolpeak eusteko. Elkarketa puntu horretan
eta eraikinaren ertzean, txapa tolestuz hainbat erremate beharrezkoak dira euri
 edo haize sarrera galerazteko. Ez jarraitasun horiek txapekin estaliko dira,
                        xafla edo petraletan finkatuz.
                                   ESTALKIAK
    Eraikina goitik mugatzen duen Itxitxura da estalkia, barnealdea kanpoko
giroarekiko isolatuz. Zenbait betebehar dituzte rresistentzia eta egonkortasun
 aldetik zein isolamendu termiko eta akustikoari dagokionez. Horietan gain, ur
   eta haizearekiko iragazgaiztasun, iraunkortasun, estetika eta egitura edo
            instalakuntzekiko bateragarritasuna bermatu behar dira.
 Industria eraikinetako estalkietan, garrantzi handia hartzen dute sistemaren
   pisu arintasuna, muntaia erraztasuna, ekonomia eta argiztapen baldintzek.
  Estalkiak inklinatuak edo lauak izan daitezke. Erabili beharreko materiala
  erabaki honen ondorioz baldintzatuak izango dira. Hauek teila, arbel orri,
 fibrozementu edo txapa metaliko (altzairu, aluminio, zink, kobre, etab.) edo
    polimerozkoak (metakrilato, poliester, etab.) izango direlarik estalki
inklinatuetan eta lamina asfaltikoak lauetan. Estalki mota horien arteko muga,
ematen zaien maldan datza. Estalki lautzat %5a baino txikiagoa dutenak hartuko
          dira, balio horretatik gora inklinatu izendatuko direlarik.
 Iragazgaiztasuna grabitatean oinarritzen da, estalki inklinatua osatzen duten
  elementuek plano inklinatuak osatuz gainjarrita ezartzen dira eta isurketa
   bitartez ura erretenetara bideratzen da kanporatu arte. Estalki lauetan,
mugimendu hau ez da arina eta euri ura astiroago bideratzen denez, beharrezkoa
             da urak zeharka ezin duen gainazal jarraitua izatea.
 Estalkia osatuko duten elementuak, iragazgaizpen eta isolamenduaz arduratuko
 direnez gain, honek izango duen erabileraren araberakoa izan daiteke. Hau da,
estalki gainetik ibili daitekeen edo ez. Estalki inklinatuetan ez da erabilera
irekirik izango, mantentze lanak bakarrik izango direlarik baimenduak. Estalki
                         lauetan, hautazkoa izango da.
•Inklinatuak


•Teila
 Iragazgaiztasuna bermatzen duten elementuak dira teilak, buztinezko material
zeramikoz eginda orokorrean. Piezen gainjartzeari esker egitura barrera urik ez
   sartzea lortzen da. Horien azpian isolamendu elementuren bat izan daiteke
                     baldintza termikoak hobetzeko asmoz.
Gailur eta bizkar-limetan pieza bereziak erabiltzen dira erremate modura, hegal
    eta limatxokoetan erretenak beharrezkoak direlarik euri ura era egokian
         bideratzeko isurialde bakoitzetik irristatzen den bitartean.
•Xafla
   Industria eraikinetan altzairu xafla nerbatuak dira teilen lana betetzen
     dutenak. Arinagoak dira eta azalera handiagoak estaltzen dira denbora
 laburragoan. Xaflak egiturara lotzeko, itxituretan bezala petralak erabiltzen
dira bigarren mailako egitura gisa. Petralak eta portikoaren habeak elkartzeko,
azken hauek tailerretik soldatuak ekar ditzaketen txapa batzuk erabil daitezke,
  nahiz eta zuzenean soldatu edo torlojatu litezkeen ere. Xafla eta petralak
 elkar torlojatzea dira, baina beti ere xaflaren nerbioen goialdea zulatuz, ur
sarrerak ahal den neurrian galerazteko. Erosotasun baldintza zorrotzagoak bete
 behar izanez gero, xafla hori sandwich panel aurrefabrikatu edo bertan eginaz
                                ordezka liteke.
     Kasu hauetan ere txapa tolestu bidezko erremateak ezarri beharko dira
    gailurrean, isurialde bakoitzaren goialdean izan behar diren petraletan
  finkatuz xaflekin batera. Beheko puntuetan, hegaletan, txapa erreten forma
 emanez tolestuko da eta petraletatik zintzilikatuko, ura batu eta zorrotenen
                     bidez estolderia sarera bideratzeko.

Irudia : Txapazko estalkiak

Irudia : Sandwich estalkiak
•Lauak
       Estalki lauetan lamina asfaltikoa da elementurik garrantzitsuena,
iragazgaiztasuna bermatzeko arduraduna baita. Malgu eta pitzadura gabe mantendu
  dadin, beharrezkoa izango da hura babestea, babes hau arina edo astuna izan
daitekeelarik. Isolamenduaren kokapenari dagokionez, estalkiak tradizional edo
alderantzizko gisa sailka daitezke, egitura tradizionaletan bezala isolamendua
 iragazgaizte elementuaren azpitik kokatuz, edo alderantzizkoa haien kokapena
                             aldatzen baldin bada.

 Irudia 164: Lamina asfaltikoak


•Gainetik ibiltzekoa
  Hormigoi armatuzko egituretan erabilera nabarmena izango duten estalkietan,
   akabera elementu egokia hautatu beharko da. Orokorrean, eta kasu askoren
oinarri izan daiteke, hormigoizko forjatuaren gainean, gutxieneko malda emateko
     morteroa kokatuko da. Honen gainean lamina asfaltikoak ezarriko dira,
 elkarrekiko gainjarriz eta beroaz soldatuz, urak inongo zirrikiturik topa ez
                                    dezan.
Estalkiaren iragazgaiztasuna behin bermatua dagoela, isolamendu elementua zabal
   daiteke azalera guztian zehar, honen gainean akabera elementua doalarik.
   Gainetik oinezkoak ibiltzeko irekia egongo baldin bada estalkia, morteroz
hartuko dira akaberako lauzak. Kargak astunagoak baldin badira, baliteke arinki
  armatzen den hormigoizko lauza mehe bat kokatzea. Trafikoari irekiak dauden
            estalkiei dagokie, aparkalekuak diseinatzeko adibidez.
      Guzti hauetan, mortero bitartez eman den malda nabarmena izango da
  erabiltzaileentzat. Sentsazio hori hobetze aldera, itxuraz horizontala den
  estalkia eraiki liteke. Horretarako beharrezkoak izango dira modularrak edo
   teleskopikoak diren pieza edo oin batzuk. Hauen altuera aldakorra izanik,
morteroaren malda orekatuko dute, gainean jartzen zaizkien lauzak horizontalean
 izanik. Lauzen arteko junturak ez dira itxiko, euri urak sartzeko aukera izan
   dezan eta forjatuaren benetako maldaren arabera era egokian bidera dadin.
•Gainetik ez ibiltzekoa
  Aldaera hauetan, estalki inklinatuetan bezala, mantentze lanak izango dira
                         erabilera baimendu bakarrak.
 Hormigoi armatuzko egituren estalkietan Lorategi bat eraiki nahi izanez gero,
     lamina asfaltikoen gainean lur geruza kokatuko da belarra landatzeko.
   Isolamendu elementuak jartzea aurrez liteke, lur geruzak propietate hori
 eskaintzen baitu. Lamina asfaltiko eta lurraren artean banaketa elementu bat
  koka liteke,drainatzea erraztu eta landareen sustraiek lamina kaltetuko ez
                              dutela ziurtatzeko.
  Akabera sinpleagoa eman nahi izanez gero, forjatu-mortero-lamina-isolamendu
    taldearen gainetik, legar geruza zabal daiteke. Material iragazkorra da
 drainatzea errazteko eta egokia lamina babesteko. Izan dezakeen arazo nagusia
                             bere pisua litzateke.
  Estilo horretako estalki arinagoa lortzeko, elementuen kokapen tradizional
batera joko litzateke. Honela bada, material sentiberena gainean legoke, baina
laminaren azken geruza autobabestua etorriko da kasu honetan. Laminak itsatsia
dakarren hare edo legarrak eguzki, kolpe edo abrasioaren aurrean babestuko du.
Hau koloreztatua izan daiteke estetika zehatz baten araberako akabera lortzeko.
Egitura metalikoari dagokionez, industria eraikuntzetan estalkiaren arintasuna
    garrantzitsua da, beraz orokorrean ez dute erabilerarik izango. Egitura
metaliko gaineko estalki lauak Deck estalki izendapena hartzen du. Portiko eta
    petralez osatzen den egiturak ez du gainazala jarraitua estalki osoan,
  beharrezkoa litzatekeena lamina asfaltikoa pausatzeko. Hori dela eta, txapa
  nerbatu bat kokatuko da, estalki inklinatuetan bezala elkartzen dena, baina
posizio horizontalean oraingoan. Lamina asfaltikoak nerbio guztien forma har ez
dezan, isolamendu plantxak kokatzen dira hurrengo. Jarraian, bada azalera laua
  estalki osoan iragazgaizpen elementua zabaltzeko eta honen babesa, laminak
 berak itsatsia izango duen hareak eskeiniko dio, estalkiaren pisua ahalik eta
                              txikiena mantenduz.

 Irudia 165: DECK estalkia
Eraikuntza Ingeniaritza
