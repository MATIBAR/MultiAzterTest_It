









“ENPRESAREN_ZUZENBIDERAKO_SARRERA”:
                     3._GAIA:_LAN_PRODUKTIBOA_ETA_ENPRESA1






I._Lan-zuzenbidearen_aplikazio_eremua_eta_Lan-kontratua._1
II._Lan-zuzenbidearen_iturriak:_hitzarmen_kolektiboa._4
III._Lan-kontratu-kideak:_enpresaria_eta_menpeko_langilea._6
IV._Lan_eta_Gizarte_Segurantzaren_zenbait_eskubide_eta_betebehar._7


 
 I. Lan-zuzenbidearen aplikazio eremua eta Lan-kontratua.
 
 Lan-zuzenbidea indarreko ordenamendu juridikoaren adar berezitua da,
gizakiaren menpeko lanetik sortzen diren gatazkak (indibidualak eta
kolektiboak) arautzen duena.[1]
 
Hau da, Lan-zuzenbidea lan-kontratuaren inguruan ematen diren harremanaz
arduratzen da.
 
Baina, lan-harreman ordaindua, noiz de lan-kontratua?.
 
 Pertsona batek (langileak) bere gain  lan egiteko obligazioa hartzen duenean,
enpresa jabearen aginduak betez, bere kontura, eta haren ordainsariaren truke,
orduan, lan-harremana lan-kontratua da, Espainiako indarreko ordenamendu
juridikoaren arabera.[2]
 
Aurreko definizioa sakonki aztertuz, hurrengo bost ezaugarri hauek bete beharko
ditu lan-harremanak lan-kontratua izateko:
 
1.       BORONDATETASUNA: Langilearen borondatez eginiko lana izan behar da eta
ez, adibidez, legeak behartuta (soldadutzara edo bozketen mahaikidea izatera
behartzen gaituenean, besteak beste).
 
2.       LAN-PRESTAZIOAREN IZAERA PERTSONALA:  Akordiora heltzeko,
enpresariaklangilearen ezaugarri eta trebetasun profesionalak kontuan hartu
ditu. Beraz, honek egin beharko ditu itundu dituen lan eginkizunak; ezin da
ordezkatu beste batekin; kasu honetan, beste lan-kontratu bat izango dugu
(adibidez, langilea gaizorik egonik, enpresariak beste bat hartuko du bitartean
lanpostua hutsik ez uzteko eta produkzioa kaltetu ez dezan).
 
3.       MENPEKOTASUNA: Enpresariaren edo honen ordezkariaren  lan aginduak
betez egin behar dira lan eginkizunak. Lan-kontratuan langileari ez dagokio
erabakitzea non egin behar duen bere lana, nola (zein material edo tresnekin),
ezta zenbat denboran. Erabaki hauek enpresaren jabeak hartuko ditu.
 
4.        INORENTASUNA: Baita, lana inoren kontura (enpresa jabearen kontura,
alegia) egin behar da. Hau da, alde batetik, eginiko produktuak edo zerbitzuak
ez daude langilearen patrimonioaren barne, enpresariarenak baitira. Bestetik,
langileak ez du hartzen bere gain arrisku ekonomikoa; hau dela eta, egindako
lanari dagokion alokairuaren eskubidea ez da murrizten enpresan galera
ekonomikoak daudenean; era berean, enpresaren etekinen gehikuntzak, berez, ez
du sortarazten langileen alokairua gehitzeko eskubiderik.
 
5.       LAN ORDAINDUA: langileak ordainsariaren truke egiten du lana. Doan
etxekoei edo lagun bati laguntzeko asmoz egin badu, ez dalan-kontratua.
 
                                ***************
 
Baina, Lan-kontratu izaerarik gabeko beste lan-harreman ordainduak eta
pertsonalak badaude: adibidez,  arkitektoari  eraikin-proiektu baten enkargua
egiten diogunean … eta abar.
 
Horregatik, lan-kontratua beste kontratu mota batzuetatik bereizteko,
menpekotasuna eta inorentasuna dira ezaugarri nagusiak.
  
Bestalde, benetako eta legezko lan-kontratua izateko -bere ondorio juridiko
guztiekin, bai lan-baldintzetan zein Gizarte Segurantzako betebehar eta
eskubidetan-, ez da beharrezkoa enpresariak eta langileak idatzitako akordio
bat sinatzea: nahikoa da akordioa ahoz hartzea, eta are gehiago, ezer itundu
gabe, lanean hastea aipatutako bost baldintzetan.
 
Baita, kontuan izan ere, ez duela inolako garrantzirik enpresariak eta
langileak (lan-kontratuaren alderdiek) euren arteko lan ordainduaren
harremanari eman dioten izena edo kalifikazio juridikoa.
 
Aldiz, kalifikazio juridikoa egiteko bakarrik du garrantzia harremanaren
zinezko edukia: benetako elkarrekiko obligazioak eta nola bete diren.
 
Beste hitzetan esanda, funtsean, lan-kontratua beste baten kontura lan
ordaindua egiteko modu bat da: aurreko bost ezaugarriak aldi  berean elkartzen
dituen modua.
 
Horrela izanik, hauxe da ondorio nagusiena:  lan-kontratuaren alderdiek, hau
da, enpresaren jabeak eta  baita langileak, Lan eta Gizarte Segurantzaren
araudia nahitaez bete beharra dute: besteak beste, Langileen Estatutuko Legea,
Gizarte-Segurantzaren Lege Orokorra, Lan-arriskuak prebenitzeko Legea, eta
hitzarmen kolektiboak.
 
Gainera, Lan-zuzenbidea hertsiki lotuta dago ordenamendu juridikoaren beste
atal berezituekin: Nazioarteko Lan-zuzenbidea, Europar Batasuneko Sozial
Zuzenbidea, Lan-zuzenbide Administratiboa, eta Lan Prozedurako  Zuzenbidea.
 II. Lan-zuzenbidearen iturriak: hitzarmen kolektiboa.
 
Lan-zuzenbidearen iturriak dira, orokorrean, lan harreman indibidual eta
kolektiboetan sortutako gatazkak arautzen dituzten tresna juridikoak,
enpresari, langile eta haien ordezkarien arteko eskubideak eta betebeharrak
finkatuz.
 
Lan-zuzenbidearen iturriak dira, orokorrean, lan harreman indibidual eta
kolektiboetan sortutako gatazkak arautzen dituzten tresna juridikoak,
enpresari, langile eta haien ordezkarien arteko eskubideak eta betebeharrak
finkatuz.
 
Langileen Estatutuko legearen 3.1. artikuluak aipatzen ditu horietariko zenbait
iturri (legeak eta erregelamenduak, hitzarmen kolektiboak, Lan-kontratuaren
alderdien borondatea, eta lan ohitura). Hala ere, zerrenda horretan ez daude
diren guztiak. Ordenamendu juridiko adar honetako iturrien sailkapen zabalago
bat honako hau da, kontuan izanik, besteak beste, beraien aplikaziorako
hierarki eta eskuduntza printzipio juridikoak erabiltzen direla:
 
    * Estatuaren nazioarteko akordioak edo itunak.
    * Europar Batasuneko erakundeek onartutako arauak (Erregelamenduak,
      Zuzentaraua, eta Ebazpenak).
    * 1.978koEspainiakoKonstituzioa.
    * Nazioartekoerakundeekonartutako arauak (adibidez, Lanaren Nazioarteko
      Erakundeko Hitzarmenak).
    * Estatuko arauak: legeak (Organikoak eta arruntak), eta beste lege
      indarrezko arauak (Errege Lege-dekretua eta Errege Legegintza-dekretua);
      eta Erregelamenduak(errege dekretuak, ministro-aginduak, …).
    * Autonomia Erkidegokoarauak: Legeak eta Erregelamenduak (Dekretuak eta
      Ebazpenak).
    * Hitzarmen kolektiboak.
    * Enpresakoakordioak.
    * Laudoak
    * Lan-kontratu-kideen banakako autonomia.
    * Lan-ohitura.
    * Zuzenbidearen printzipio orokorrak.
    * Zuzenbide Zibila, ordezko zuzenbide bezala.
 
Zuzenbide iturrien sistema orokorraren konparatuz, Lan-zuzenbideak berezko
iturri bat du - hitzarmen kolektiboa, hain zuzen -, eta baita ere iturrien
aplikaziorako berezko printzipioak.
 
Hitz gutxitan esanda, hitzarmen kolektiboak enpresariak (edo bere ordezkariak)
eta langileen ordezkariek onartutako idatzizko akordioak dira, bertan lan eta
produktibitate baldintzak finkatzeko (batez ere enpresari eta langilearen
elkarrekiko betebehar eta eskubideak).
 
Langileen Estatutuko Legeak eskatutako baldintzak betez gero (82-92.
artikuluak), akordio idatzi honek arau indarra izango du; hau da, bertan
ezarritako eskubide eta betebeharrak hitzarmenaren aplikazio eremu funtzional
eta geografikoan dauden enpresa eta menpeko langile guztiek bete behar dituzte.
 
Baian, aldez aurretik, hitzarmen kolektiboari arau indarra onetsi ahal izateko,
ordenamendu juridikoak oinarrizko beste eskubide batzuk onartu ditu enpresari
eta menpeko langileen alde.
 
Lehenik, enpresen elkarteak eta langileen elkarteak (sindikatuak) askatasunez
sortzeko eskubideak (konstituzioko 22.2 eta 28.1 artikuluak), norberak bere
interes ekonomiko eta sozialak defenda ditzan (konstituzioko 7. artikulua).
 
Bigarrenik, berezko interes ekonomiko eta sozialak defendatzeko, Konstituzioak
tresna juridiko egokiak eskaintzen dizkie elkarte patronal eta sindikalei, eta
baita enpresariari eta langileen ordezkariei enpresan (ad. enpresa batzordea).
Alde batetik, lan eta produktibitate baldintzak kolektiboki negoziatzeko
eskubidea. Bestetik, negoziazioetan hartutako akordioei betebeharreko eragin
juridikoa ematea (Konstituzioko 37.1 artikulua).
 
Bukatzeko, lehen aipatutako iturriak lan harremanetako gatazka zehatz bati
irtenbide juridikoa emateko asmoz erabiltzen ditugunean, kontutan hartu behar
daarau hoberenaren printzipiojuridikoa. Lan-zuzenbidearen berezko printzipio
honek arau hierarki printzipioaren balioa desplazatu egiten du lan
harremanetan. Hau da, nahiz eta orokorrean, hierarki printzipioaren ondorioz
goi mailako arauak behe mailako arauak baino indar gehiago eduki – goi mailakoa
aplikatuz behekoak haren edukia aldatzen duenean-, Lan-zuzenbidearen esparruan
kontrakoa gertatuko da goi mailako arauan langileei emandako eskubidearen
edukia behe mailakoak hobetzen duenean, azken hau aplikatuz.
 
 III. Lan-kontratu-kideak: enpresaria eta menpeko langilea.
 
Enpresaria:
 
Lan-zuzenbiderako enpresaria da menpeko langilearen lana jasotzen duena prezio
baten ordez, eta baita ere Aldi baterako Laneko Enpresa batek kontratatutako
menpeko langileen lana jasotzen duen enpresa erabiltzailea (Langileen
Estatutuko Legeko 1.2 artikulua).
 
Horrela, Lan-zuzenbiderako enpresaria pertsona fisikoa zein juridikoa izan ahal
da; pertsona juridikoa izanik, bai Administrazio Publikoa (estatukoa, autonomia
erkidego autonomikoa, lokala (probintziakoa edo udalekoa), ...) edo izaera
juridiko pribatua izan (Merkataritza Zuzenbide zein Zibil Zuzenbidetik
arautua); baita Aldi baterako Enpresen Elkarte bat, Interes Ekonomikoko
Enpresen Taldea, edo soilik “enpresen talde” bat; baita ere enpresaria izan
ahal da nortasun juridiko gabeko ondasun-erkidego bat. Era berean, Lan-
zuzenbideko enpresariak kapital-merkatuen bila ihardun ahal du, edo ez.
 
Menpeko langilea:
 
Historikoki, ordenamendu juridikoarentzat menpeko langilearen kontzeptua gero
eta gehiago zabaldu da, gaur egungo kontzeptua osatu arte. Kontzeptu honen
hazkundea legearen bidez egin da. Horrela, gaur egun, Lan-zuzenbidea
aplikagarria da hasiera batean ordenamendu juridiko adar honetatik baztertuta
egon diren zenbait langile talderengan. Esaterako, igaro den mendeko lehenengo
lan legeak langileen atal ahulenak babesten saiatu ziren (umeak, emakumeak,
atzerriratuak). Geroago, 1926ko Lan-kodeak eskulangileengan bakarrik aplikatzen
zen. Aldiz, 1931eko Lan-kontratuaren Legeak, eskulangileengan batera, ofizioa
ikasten ari  ziren langileengan, etxe-langileengan, eta enpresan zenbait ardura
zuten langileengan ere aplikatu zen. Azkenik, 1944ko Lan-kontratuaren Legea,
1976ko Lan-harremanen Legea eta 1980ko Langileen Estatutuko Legea
eskulangileengan zein langile intelektualengan aplikatuak izan dira. Hain zuzen
ere, 1976ko Legearen aplikazio eremua goiko zuzendaritzako langile, etxeko
langile, artista eta profesional kirolarienganaino hedatu zen.
 
 IV. Lan eta Gizarte Segurantzaren zenbait eskubide eta betebehar.
 
Orokorrean, Lan-kontratuan finkatzen da zeintzuk diren langilearen funtzioak
lanpostuan (kategori edo talde profesionala aipatuz), lana zein lantokitan
egingo den, eta baita ere Lan-kontratuaren mota (aldi baterako, mugagabe
denboran, lanaldi partzialeko Lan-kontratu, praktika-aldiko Lan-kontratu, ...
eta abar).
 
Baina, aldez aurretik, enpresari eta langilearen elkarrekiko eskubide eta
betebehar gehienak lan legerian eta hitzarmen kolektiboan finkatu dira, gero
Lan-kontratuko edukiaren parte izateko.
 
Horrela, Lan-kontratua jaio den unetik, enpresaria eta langilea automatikoki
konstituzioan eta lan legerian ezarritako eskubideen titularrak dira, kasu
guztietan eskubide bakoitzari ordenamendu juridikoak ematen dizkion eduki eta
mugekin.
 
Langilearen alde, besteak beste, eskubide hauek aldarrikatzen dira:
 
Konstituzioan onartutakoen artean oinarrizko lan eskubide bezala: norberaren
ezaugarri pertsonal edo sozialengatik diskriminatua ez izatearen eskubidea,
sindikal askatasunaren eskubidea, eta greba egiteko eskubidea.
 
Langileen Estatutuko Legean aldarrikatutako eskubideen artean, hauek ditugu: a)
lan egiteko eskubidea eta norberak askatasunez profesioa hautatzeko eskubidea;
lan baldintzak kolektiboki negoziatzeko eskubidea; gatazka kolektiboko neurriak
hartzeko eskubidea, eta biltzarrak egitekoa  (4.1 ar.) b). Behin kontratu-kidea
izanik, langileak benetako lan eginkizunetan aritzeko eskubidea du, heziketa
profesionala jasotzeko eta lanbidean aurreratzeko, bere osasuna babestua
izateko, pertsonal barrukotasunaren eskubidea, dagokion alokairuzko zenbatekoa
legezko epean jasotzeko eskubidea, Lan Administrazio eta Lan Epaitegien aurrean
bere lan eskubideen babesa eskatzeko eskubidea; ... eta abar.
 
Era berean, Langileen Estatutuko Legeak langileei betebehar zehatz batzuk
ezartzen dizkie, beharrezkoak haientzat, naiz eta Lan-kontratuan espresuki
betebehar hauek ez aipatzea: enpresariak edo bere ordezkoak emandako lanari
buruzko aginduak betetzea, lanposturen eginbeharrak fede onez, ganoraz eta
arduraz egitea; laneko segurtasun eta higiene neurriak betetzea; merkatuan
enpresariaren aurka ez lehiatzea; eta ahalegindu produktibitatea hobetzen,
besteak beste (Langileen Estatutuko Legeko 5. Artikulua).
 
Gizarte Segurantzarekiko enpresariaren legezko zenbait betebehar:
 
Langilea lanean hasi baino lehen, enpresariak Gizarte Segurantzako legezko
betebehar batzuk osatu behar ditu Gizarte Segurantzako Diruzaintza Nagusiaren
aurrean:
 
 *   Lehenik, enpresariak bere burua identifikatu behar du (izena eman).
Honela, enpresaren ekoizpen sektorearen arabera, Gizarte Segurantzaren
sistemako Erregimen batekin lotuko da (Orokorra edo Berezia[3]) eta zenbaki bat
emango diote, zeinek kotizazio kontuaren kode nagusi bezala erabiliko den
aurrerantzean.
*   Bestalde enpresariak kontratatu duen menpeko langilearen afiliazioaeskatu
behar du Gizarte Segurantzaren sisteman (aldez aurretik menpeko langilea
afiliatuta ez balego), eta baita harenaltadagokion Gizarte Segurantzaren
Erregimenean.
 
Honez gero, enpresak eta menpeko langileak, biok, hilerokotizatubehar dute Lan-
kontratua indarrean irauten duen bitartean. Bide honez lortzen den ekarpen
ekonomikoaz Estatuak Gizarte Segurantzaren pentsio kontributiboak ordaintzen
ditu. Diru-bilketa Gizarte Segurantzako Diruzaintza Nagusiari dagokio baita.
 
Legezko betebehar hauek osatuta, Gizarte Segurantza Publikoa arduratuko da
langilearen babes sanitario eta ekonomikoaz, zenbait larrialdietan (eritasunak,
lanerako ezgaitasunak, langabezia, erretiroa ... eta abar).
 
Aldiz, legezko betebehar hauetan enpresariak huts egiten badu, aipatutako
larrialdietan langileari dagokin babes sanitario eta ekonomikoaren kostuak
enpresak jasoko ditu, eta gainera, beste ondorio juridiko gogorrei aurre egin
beharko die (isunak eta kotizazio-kuota atzeratuak errekarguz gehituta
ordaindu).
 
                  ------------------------------------------
 




 [1]Bestalde, Lan-zuzenbideak ez da arduratzen bakoitzak bere kontsumorako
egindako lanaz.  ezta, produktua merkatuan saltzeko bada. Aldiz, partzialki
arduratzen da norberaren kontura eginiko lan ordainduaz (lan autonomoa).
 
 [2]Ikusi Langileen Estatutuko Legeko 1.1 artikulua.
 [3]Gizarte Segurantzako Sistemaren barruan honako Erregimen Bereziak daude
menpeko langileekin: Ikatz Meatzaritzako Erregimen Berezia eta Itsas Langileen
Erregimen Berezia. Ez dute menpeko langilerik ez Langile Autonomoen Erregimen
Bereziak ezta Funtzionarioen Erregimen Bereziek.




 1Arantzazu Begoña Fernández Urrutia. Enpresa Zuzenbidea Saila. UPV/EHU.



