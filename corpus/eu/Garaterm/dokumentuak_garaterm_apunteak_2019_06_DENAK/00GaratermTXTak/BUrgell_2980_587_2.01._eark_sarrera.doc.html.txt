







                               3.EuskaraArkaikoa


                                 3.1. Sarrera

3.1.1.Hizkuntzarenegoeraxvi.mendean
BIBL:Intxausti1990:68-72.
► Europan, Aro Modernoan, beste aldaketa askoren artean, hizkuntzaren egoera
baldintza zezaketen gertakari esanguratsuak suertatu ziren:
→ Politika:
• Estatu Modernoen antolakuntza, Espainian eta Frantzian batik bat: Errege
Katolikoak (xv. mendearen bukaeran) eta haien ondokoak (Carlos v.a, Felipe
ii.a...), alde batetik; Henrike iv.a eta haren ondokoak (Luis xiii.a, Luis
xiv.a...), bestetik. Boterea estatu zentralean biltzeko joera nagusi.
→ Kultura:
• Natur zientzia positiboek eta filosofia modernoak bide berriak urratu
zituzten, Erdi Aroan jaun eta jabe izandako Eskolastika gero eta gehiago
bazterturik.
• Inprentaren asmakuntza: informazioa zabaltzeko prozeduretan egundoko
iraultza. Idatzitakoa zabalerrazago (eskuzko kopiaren aldean arinago egiten eta
merkeago) egin zuen neurrian, kultura monasterioetako liburutegietatik
ateratzen eta gizartean hedatzen (gizarteko maila gehiagotara iristen) lagundu
zuen.
→ Ekonomia: Kolonialismo modernoak beste kontinenteetan aberaspide berriak
aurkitu zituen. Euskaldunak ere tartean izan ziren, Ameriketan eta bestetan.
→ Erlijioa: Luteroren Erreforma (Witenberg, 1517); Eliza katolikoaren
Kontrarreforma (Trento, 1545-1563).
→ hizkuntza: Herri-hizkuntzak boterearen babesa jasoko du, latinaren kaltean,
baina baita babes hori erdiesten ez duten Estatuko gainerako hizkuntzen kaltean
ere.
► Azter dezagun polikiago hizkuntzaren kontua. Erdi Aroan latina zen
Mendebaldeko Europako kultur hizkuntza, jakinduria sortu eta transmititzeko
erabiltzen zena. Errenazimenduarekin nork bere hizkuntza balioesteko joera
indartsu bat zabaldu zen, eta honek hainbat ondorio izan zituen onak eta
txarrak, baina Europako hizkuntza anitzen historian.
→ Balioespena: Lehenik, norbere hizkuntza aintzat hartu behar da: klasikoen
mailakoa dela, gramatika ere baduela, noranahikoa dela, harmoniatsua,
erregularra, ugaria dela... Hau sinistu egin behar da lehenik, idatziz jartzea
onuragarri ez ezik, posible ere badela sinistera heltzeko. Garai honetako ohiko
lana: hizkuntzaren apologia.
→ Deskribatzea: Hizkuntza balioestea eta barrendik ezagutzeko ahaleginak
egitea, biak eskutik lotuta datoz: Europako hizkuntza modernoen lehen
gramatikak (Nebrixa 1492) eta hiztegiak (frantsesez 1420-40, ingelesez 1440,
katalanez 1489, gaztelaniaz 1495...)1 lekuko.
→ Estandartzea: Noranahiko bihurtzeko ahaleginaren parte bat (ezinutzizkoa, guk
ere ondo dakigunez) estandar moduren bat lortzetik pasatzen da: alegia, nola
idatzi behar den edota maila jasoan zer erabili behar den jakitetik. Gramatika
eta hiztegien zereginetako bat horixe da, hain zuzen.
→ Erabiltzea: Etxetik, lagunartetik, kaletik irten ziren hizkuntza modernoak,
eta paperetara iritsi. Administrazioan, irakaskuntzan, kulturan, zientzian...
gutxinaka arlo guztiotan dute sartzerik. xvi. mendean Europako hainbat nazio-
hizkuntzek ordura arte ez izandako zereginak bere egin zituzten, latinaren
kaltetan. Latina oso kontu jasoetarako geratu zen harrezkero (Unibertsitateko
eskolak, Leibniz bezalako goi-mailako pentsalariak...).
► Aipatzen ari garen iraultza hori ez zen kulturan geratu, ezta hurrik eman
ere. Aitzitik, estatu modernoaren antolakuntzak aldez bultzatu eta aldez
murriztu zituen giro horren barruan hizkuntza modernoentzat sortu ziren aukera
berriak. Izan ere, estatu modernoek berehala ikusi zuten estatu-hizkuntza bakar
bat izateak zeuzkan abantailak, administrazioan gutxieneko kontuan.
→ Bilakabidea lehenagotik hasten da:
 Fernando III.ak (1217-1252) gaztelaniari administraziorako ofizialtasuna
eman.
 Ingalaterran xiv. mendearen bigarren zatian frantsesa baztertzen hasi.
→ Errenazimentuak joera indartuko:
▪ Nebrixak ―hizkuntza moderno baten (gaztelaniaren) lehen gramatikaren atarian,
1492― aldeztu zuen Espainiako koroaren azpiko lur guztietan gaztelania ezarri
beharra, zeren eta "hizkuntza Inperioaren lagun baita".
→ Halere, errege Austriarrek funtsean erreinuko eleaniztasuna errespetatu
zuten. Besterik esan behar da, goizago behintzat, Frantziako erregeei buruz:
 Francisco I.ak (1539) Villers-Cotterêt-eko ordenantza eman: administrazioan,
latina utzi eta herritarren hizkuntza erabiltzea. Erreinuko edozein
hizkuntzarentzat onuragarri izan zitekeen arren, gero eta gehiago erret
hizkuntzaren onetan eta besteen kaltetan erabili zen.
 Gogoratu Etxeberri Ziburukoaren harako hura, denak iritzikide ez zituelako
seinale ezin argiagoa:
Erregueac behar ditu defendatu gendeac,
Hitzcuntçabatecoachainvnguinolaberçeac(ManI,7)
→ Esan gabe doa: ofizialtasunak hizkuntzaren balioespena bermatzen du,
erabilpen eremuak zabaltzen, deskribapenak sustatzen eta estandarizazioari
bideak zabal irekitzen. Eta alderantziz, ofizialtasunik ezak...
3.1.2. Euskararen egoera
► Ondorioek aski gora esaten digute garai honetan euskararen egoera aldatu
dela. Izan ere, lehenengoz irteten da plazara, eta irten ere, era batera baino
gehiagotara, bide xumeenetatik hasi eta arnasa handiko lanetaraino:
1 → Gorazarre: Lehenengoz euskaldunek beren hizkuntzaren gorazarretan idazten
dute, eta haren gramatikaren zenbait zertzelada ere aipatzen. Maila honetan
geratzen dira "apologia" izenaren azpian bildu ohi diren lanak: Garibai (1571),
Poza (1587) eta Etxabe (1607).
• Egiatan "apologia" hitza azkenari bakarrik dagokio zuzenean:
 Etxabe:
Discursosdelaantigüedaddelalenguacantabrabascongada.Introdúceselamismalenguaenforma
[de]unamatronavenerableyanciana,quesequexa,dequesiendoellalaprimeraq
[ue]sehablóenEspaña,ygeneralentodaella,laayanolvidadosusnaturales,admitidootrasEstrangeras.HablaconlasProvinciasdeGuipúzcoayVizcaya,quelahansidofieles,yalgunasvezesconlamismaEspaña
(México, 1607).
Beste biak askoz ere gehiago dira:
 Garibai: Batetik,
CompendiohistorialdelasCrónicaseUniversalHistoriadetodoslosreinosdeEspaña
(Amberes, 1571), Espainiako lehen historia orokorra; bestetik,
Ilustracionesgenelógicas (1596), garai hartan boladan zegoen azterketa
genealogikoaren aleetako bat; eta, azkenik, Memorias (GrandezasdeEspaña
argitaragabearen azken liburukia), hau da, oroitzapen liburu bat.
 Poza: Delaantigualengua,poblacionesycomarcasdelasEspañas (Bilbo, 1587).
Besteak beste, Europako hizkuntzen sailkapen oso egoki bat egiten du, garaiko
onenak bezain ona edo hobea (Coseriu 1972, Gorrochategui 1987).
• Gutxietsi ohi dira, beti ere Klaberiak Etxeberri Ziburukoaren
Elizaraerabiltzekoliburua-ren hasierako (1636) ondu zituen bertso ospetsuen
ildotik:
Burlatzen naiz Garibaiez,
Bai halaber Etxabez,
Zenak mintzatu baitire
Erdaraz Euskaldunez
Cf. Villasante (1979: 68): "Mientras estos consumados humanistas [Etxeberri
Ziburukoa, Axular...] abrillantaban el euskara con sus elegantes producciones,
en el lado español del país, el zumayano Baltasar de Echave, escribiendo en
castellano, se esfuerza por demostrar que también en vascuence se puede
escribir, y por todo argumento nos presenta, como una gran cosa, un Ave María".
▪ Ikuspegi berri batetik begiratu beharko genieke, aldekoago ez ezik
emankorrago ere den batetik, hain zuzen.
 Apologiak hikuntzaren defentsan duen balioaz, ik. Lakarra (1985a: 14-21;
"Larramendi eta apologistak" eta "Hiztegia zertarako? Apologia zertarako?").
Halaber, ideiarik beharrenak bildu ditu Gorrochateguik (1987: 666-667).
 Garibai eta Pozaren hizkuntz ideiez, ik. Coseriu (1972 eta 2000; erromanista
ospetsu hau izan zen lehena Poza balioztatzen, inork baino lehenago hainbat
hizkuntzaren arteko erlazio genetikoak asmatzeko gauza izan zelako, besteak
beste) eta Zubiaur 1990.
2 → Bilketa: Lehenengoz ahozko tradizioaren bidez igorritako literatura
(errefrauak, eresiak, baladak...) biltzeari ekin zitzaion, Errenazimenduak
herri-jakituria balioesteko izan zuen joeraren barruan:
 Garibai (Beotibar, Milia Lasturko...), Ibarguen-Cachopin (Akondia, Arrasateko
erreketa...), Lazarraga (Urrexola), Zaldibia (Juan Lazkano...)... Hegoaldeko
kronikagileek tradizio horren isla batzuei ―maiz azken puskak baino ez dira―
lekua egin zieten beren histori liburuetan, askotan Erdi Aroko Bando Gerren
berri zuzen edo argigarri gisa.
 Errefrau bildumez geroago mintzatuko gara (§ 3).
3 → Dotrina: Lehenengoz dotrina euskaraz irakasteko tresnak argitaratzen dira;
Hegoaldean maila apal honetaraino baino ez zen iritsi euskara plazaratzeko
bidean aurrera: dotrina txiki xumeak baino ez dira, erdaraz eta euskaraz:
Sancho de Elso (1561),2 Betolatza (1596)... baliteke galdutakoren bat gehiago
egotea.
• Trentoko eliz batzarraren (1545-1563) ondorioetako bat izan ziren tokian
tokiko dotrina hauek, Erreforma protestanteari aurre egin nahiz eragindakoak.
• Dotrina irakastea ez zatekeen xede bakarra: Betolatzarenak "...lleva en la
página dos, un pequeño catón o silabario, lo que hace suponer que servía para
enseñar a leer a los niños vizcaínos [sic; alaveses behar luke Knörr 1986z gero
(!)]" (Urkizu 2000: 149).
4 → Goi mailako letrak: Lehenengoz euskaraz idatzi eta euskaraz argitaratzen
da, eta egileek lehentasun horren jakitun dira:
• Etxepare (1545), izenburutik hasita: Linguaevasconumprimitiae "Euskaldunen
hizkuntzaren lehen fruituak". Baina expresisverbis ere bai:
Zeren baskoak baitira abil, animos eta jentil, eta hetan izan baita, eta baita,
zientzia guzietan letratu handirik, miraz nago, jauna, nola batere ez den
asaiatu bere lengoaje propriaren faboretan heuskaraz zerbait obra egitera eta
eskributan imeitera [ipintzera], zeren ladin publika mundu guzietara berze
lengoajiak bezala hain eskribatzeko hon dela (eskaintzan, Altuna 1980: 5, BU-
k egokitua).
▪ Leizarraga (1571):
...hanbatez
eneentrepresahandiago,zenbateznikeskribatududanlengoajemotabaitaesterilenetariketadibersenetarik;etaoraino,translazionetanbehinzat,usatugabea.Alabaina,segurizanezezenHeuskaldunakberzenazioneguzienarteanezgarelahainbasa,nongurelengoajezezinezagutetalaudadezagungureIainkoIauna...
(eskaintza,arg.faks.*vi-v,BU-kgaurkografianjarria).
5 → Babes ofiziala: Lehenengoz euskarak estatuaren babesa lortzen du:
• Etxepareren saio pribatuaren aldean,3 Leizarragarenak estatuaren boterea
zeukan atzean. Lehen aukera (eta mendeetan azkena) izan zen hura, euskarak
Europako hizkuntzen artean burua atera zezan.
• Luterok Biblia (1522-1534) alemanez itzuli zuen. Honen itzulpena ―edo
Testamentu Berria (TB) bederen― berehala itzuli zen Europako hizkuntza
askotara, artean haietako hainbat idatziz erabili gabeak: frantsesa (1528),
suediera (1526-1541), daniera (1529-1550), ingelesa (1535), islandiera (1540-
1584), suomiera (1543, TB), gaztelania (1569), euskara (1571)... (Intxausti
1990: 73).
• Protestanteek egin ohi zutena baino ez zuen egin Joana Albreteko erreginak,
alegia, Jainkoaren hitza nork bere hizkuntzan irakurtzeko modua eman. Beraz, ez
genuke nahastu behar euskaldunak beren hizkuntzan ebanjelizatzeko asmo
erlijiosoa, euskararen estatus ofiziala aldatzeko inolako asmorekin:
    * Biarnesera ―Nafarroako Erreginaren mendekoen beste hizkuntzara―
      lehenagotik itzulia zen TB (1563; Zabaleta 2002).
    * Hurrengo urtean, hain zuzen, agindu zion sinodoak Leizarragari euskarara
      egin zezala (1564-03-14).
    * Gainerakoan, euskarak Nafarroako gortean orduan zuen lekuaren
      lekukotasunak bakanak bide dira; lekukotasun zuzen bakarra ezagutzen
      dugu, behinik behin: Henrike III.a jaio zeneko olerkia (1554)4
• Estatuaren babesa erlijio kontuekin estuki lotua zegoen, beraz. Eta
protestantismoaren ofizialtasuna bertan behera geratuko zen laster: erregina
1571n hil, eta haren semeak ―Nafarroako Henrike III.a― Frantziako errege gisa
bake pixka bat lortzeko asmoz, diotenez, 1593an katoliko bihurtuko zen.
3.1.3.Euskarariburuzkoteoriaketairitziak
→ Babelgohizkuntza: Hizkuntz aniztasunaren azalpen klasikoa (eta bakarra xix.
mendera arte) tradizio judu-kristauan. Paradisuko hizkuntza erabili zuten
gizakiek, halako batean, Babelgo dorrea eraikitzen hasi zirenean, gizakiak
harropuztu zirela iritzirik, Jainkoa haserratu eta zigor gisa hizkuntz
aniztasuna eragin zuen arte, "beren hizkuntzak nahasiz". Babelgo hizkuntz
nahasketa hartatik 72 hizkuntza sortu omen ziren, artean euskara bera.
• Norberaren hizkuntza 72 hauetan bat zela edo, hala ez izatera, zeinetatik
zetorren frogatu beharrak eragin zituen hizkuntz azterketaren alorrean lehen
lan historiko-konparatzaileak (Poza lekuko).
→ TubalenhizkuntzaetaPenintsulakolehena: Nahasketaren ondoren, hizkuntza
ezberdineko tribu haiek munduan barrena sakabanatu omen ziren. Tubal eta
lagunei euskara esleituta, Penintsulara inguratu ziren, eta lehenengoz
populatu. Beraz, garai luze batez euskara izan omen zen Penintsulan entzundako
hizkuntza bakarra, geroko inbasioak (feniziarrak, grekoak, erromatarrak...)
baino lehenagokoa. Munduan sakabanatutako euskal toponimoek bidaiaren berri
ematen omen digute, eta Penintsulan barrena aurkitzen direnek populatzearen
berri.
3.1.4.ZerdaEuskaraArkaikoa?
► Euskara Arkaikoa noiz bukatzen den badakigu, gutxi gorabehera baino ez bada
ere, baina ez noiz hasten den. Amaiera, arbitrariokixe ohi bezala, 1600. urtean
jarri dugu;5 baina banaketaren arrazoia ez da batere arbitrarioa: Euskara
Arkaikotik euskara zaharra bitartean aldaketa morfologiko (agian
morfosintaktiko esatea hobe) garrantzizko mordo batek markatzen du batetik
besterako etena.
1600 aurreko testuetan lehenagoko egoera horren islak eurrez aurkitzen ditugu:
mugagabearen erabilera zabala, hiru graduko artikulu zaharra, ablatibo zaharra,
ablatibo eta prosekutiboaren arteko banaketa, adizki trinko ugariak, aoristo
perifrastiko eta trinkoa, -ke-rik gabeko ahalera...
1600ean amaiera jarrita, begien bistan dago Euskara Arkaikoa bukatzear
dagoenean baino ez ditugula lekukotasun zuzenak aurkitzen: azken hatsetan
dagoenean, alegia. Honegatik dira guretzat hain garrantzizkoak hizkera
kontserbatzaileak ("bazter hizkerak" deritzenak, alegia) eta ahozko
literaturatik garai honen lekukotasunen artean gorde dena (cf. § 2.1, azken
ideia honen garapenerako).
► Geografiari dagokionez, garai honetan oso nabarmena da asimetria:
Mendebaldeko euskara besteen aldean ondo xamar lekukotuta dago, eta areago
Lazarragaren agerpenaz gero: eremu ezberdinak bereizteko paradan gaude
(sartaldeko eta sortaldeko bizkaiera, Arabako euskara...). Erdialdean (G, GN,
L) ez dugu ia zenbait papurrez besterik (ezkon fedeak, esaldiak, otoitzak...);
ekialderago kontua hobeto dago (Leizarraga, Etxepare), baina berriro ekialdeko
bazterrean (Z, Err.) ez gabiltza ondo.
► Edonola ere, Mendebaldean gorde dira arkaismo gehienak edo, bestela esanda,
guganaino bizirik han baino iritsi ez diren arkaismoak ugari dira (-rean
ablatiboa, esaterako). Hau ez da harrigarria, aldez bederen, bazter hizkera den
heinean. Halere, baliteke gure corpusaren izaera asimetrikoak eragindako irudi
okerra izatea.
► Gainera, azterketaren alorrean ere, asimetria nabarmena da: Mendebaldeko
euskara, batez ere B-ri dagokionez, askoz hobeto ezagutzen dugu alderdi
historikotik, gainerako guztia baino. Erdialde eta ekialdeari ez zaio atera,
inolaz ere, atera dakiokeen etekin guztia, ezta oraingoz Arabako euskarari ere,
eta bistan da Etxepare eta Leizarraga bai dialektologiaren, bai kronologikoaren
aldetik ere ondo kokatu gabe daudela. Euskara Arkaikoa gaingiroki ezagutzetik
datuetatik atera daitezkeen ondorio guztiak ateratzera tarte handia dago, eta
tarte horretan gaude, dudarik gabe. Corpusa oso urria denez, hurren ikusiko
dugun bezala, errua langile eskasiari egotzi beharko, ez lanaren handiari.
3.1.5.Euskaraarkaikoarencorpusa:iturrizuzenak
Oso oker ez banago, corpusa zerrendatu gabe dago. Zerrendaketan ezagutzen dudan
lanik osoena Klasikoen Gordailuko kronologi zerrendak dira; badituzte zenbait
zuzenkizun, halere, daten aldetik.6
Mugatu gabe ere badago, gorago adierazi dugunaren ildotik. Senak adierazi digun
puntuan moztu dugu euskara arkaikoaren corpusa, ahozko tradiziotik datozen
edota berez jaso ziren data baino zaharragoak izan daitezkeen testu zenbaiti
lekua eginez. Beste egiteko batzuen artean hau ere amaigabe dugu.


1 Denak ere hiztegi elebidunak dira, hizkuntza modernoaren alboan latina
daramatenak. Hiztegi hauek duten gauzarik azpimarragarriena hauxe: hizkuntza
modernoa lehen lekuan agertzea, hots, bera izatea deskribakizun eta azalgai.
Alderantzizkoak (latin-hizkuntza moderno ordenakoak) latin kultura nork bere
hizkuntzara itzultzeko tresnatzat hartzen ditugu, eta hauek ere ugari egin
ziren garai honetan, baina latin kultura ulertarazteko helburu zaharrago bati
eta, beraz, tradizio zaharrago bati atxikitzen zaizkio, Erdi Aroko glosa
zaharretaraino garamatzan bati, hain zuzen ere.
2
DoctrinaChristianayPastoespiritualdelalmaparalosquetienencargodealmasyparatodosestados,encastellanoyvascuence
(Lizarra, Adrian de Anvers, 1561). Nicolás Antonio-k BibliotecaHispanaNova-
n dioena baino ez dakigu ia (ap. Urkizu 2000: 148). Isastik ere aipatzen du
(Villasante 1979: 64, 12. oh.). Ik. orain Goñi Gaztambide (1995) eta Urrizola
Hualde (2006). Hegoaldeko GN z idatzita zegokeen.
3 Pribatua, baina ziurrenik ez bakartua: ik. § 5.1.
4 Cf. xv. mendean Matxin Zalbakoz esan duguna.
5 Salbuespen gutxi batzuk egingo ditugu, egokieraren arabera. Salbuespenok
egiteko erreferentzia, Materreren dotrina da (1617), euskara zaharraren lehen
liburutzat hartuta.
6 Batez ere ahozko tradiziotik jasotako testuetan, gertakariaren data hartu
baitute lehen irizpidetzat. Halere, berehala azalduko dugunez (§ 3.2), testua
bera agian bai, baina testuaren hizkuntza ezin da besterik gabe data
hartakotzat jo, eta honegatik halakoak idatziz jaso ziren dataren azpian eman
behar dira lehenik, eta gero ―hizkuntza aztertuz gero, alegia― eman beharreko
zehaztasunak eman.
