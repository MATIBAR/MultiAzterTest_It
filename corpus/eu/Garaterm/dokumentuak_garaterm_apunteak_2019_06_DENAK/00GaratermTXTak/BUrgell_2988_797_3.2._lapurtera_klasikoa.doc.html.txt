







7.Euskarazaharetaklasikoa:lapurtera(2005-2006:ikastekomaterialak)16


                           4.Euskarazaharetaklasikoa


                             4.4.Lapurteraklasikoa

Lapurteraklasikoa:
Corpusarenizaeraetaegoera.—Ikerketarenegoera.—Hizkuntzezaugarriak.




4.4.1.Aurkezpena
► Lapurtera klasikoa (hemendik aurrera LK), euskara zaharraren barruan leku
berezia merezi du bere lekukotasunen literatur mailagatik: "gipuzkera klasikoa"
beharbada Larramendi, Agirre eta Lardizabalen garaia (1745-1855?) aipatzeko
erabiliko genuke, eta "bizkaiera klasikoa" dudarik gabe Añibarro eta Mogelena
dugu (1800-1821?). Lapurtera da, beraz, literatur euskalki estatusa
erdietsitako lehena.
Honek alde on eta txarrak, bietarikoak ditu guri dagokionez. Laburbilduta,
guretzat interes bizikoa da LK-k euskararen (guztiz idatziaren) historian izan
duen eragina; bestalde, corpusa askoz handiagoa da, baita eman zaion arreta
ere. Txanponaren beste aldean dukegu mendeetan landatutako aurreiritzien ugari
eta sendoa; eta beldur gara beste euskalki zaharretan arretaz bildu ohi ditugun
informazio puskak LK-aren bikaintasunaren aldean gutxietsiak alferrik
galduak? ez ote diren, azkenotan soilik hasi baikara aintzat hartzen
"klasikoak" ez diren lekukotasunak (cf. Voltoire) baina lapurtera zaharraren
irudia osatzen lagungarri ezinutzizkoak bide direnak.
► LK Donibane eta Sarako euskaran1 oinarritzen da nagusiki, edo hala ematen
dugu jakintzat behinik behin, mugimendu edo dena-delako honetan ―hasieran
bederen― parte hartu zuten idazleak hangoak izan zirelako, gehienak edo
garrantzizkoenak behintzat.
                        [Maparenjatorria:WebLandarbaso]
► Egileen jaioterriaz gainera, euskal gizartearen aburuak ere zerikusiren bat
izan bide zuen hautuan. Oinarri gaitezke lehen bi egileek hautatutako hizkerari
buruz ematen dizkiguten arrazoietan, LK eratu aurreko garaian nolako giro
zebilen antzemateko:
→ Materreren ikuspegia (1617) hurbil dagoke Leizarragarenetik, hizkeren arteko
zatiketa handia eta eredurik eza adierazten duen neurrian bederen:
...badakitEuskalHerriananhitzmoldezminzatzendirela,etanorbereherrikoeuskarazaikalahobereniketaederrenik.Etahandikgogoakemaitenderauteneeskiribatzekomoldehaurezzaielaguztieiongiidurituko;bainanahidutjakindezatenhalakoek,nikhizkuntzahunetandakidanaSaranikasidudala,etahangoeuskaraongierabiltzenbaduteznaizelagaitzerraiteko,etaezarbuiatzeko,zerenezbaitakitnikhangoabaizen.Ordea,eaSarakoeuskaradenzEuskalHerrikohoberenaetagarbiena,eznaiznihartansartzen,bat-
bederakemanendubereiduririk.EtaSarakoeuskarahunetzazkontentezdenakezkiribabezabertzeeuskarahobeagobatezetahobeakiago;eznaiznihargatikbekaiztuko,etaezinbidiosizanen
(Materre,"Euskaldunei",ap.Klasikoengordailua,nikegokitua).
→ Voltoire-renak (c. 1620), ordea, beste zerbaiten berri ematen digu, alegia,
inguru hartako (Donibane eta Ziburuko) euskararen ospearen:2
Euskarari dagokionez, Euskal Herriko lekurik onenean hitz egiten den bezalaxe
itzuli dut, hau da, Donibane Lohizune eta Ziburun (Voltoire, c. 1620: viii, nik
itzulia).
► Euskarak artean ez bezalako maila iritsi zuen une hartan, Etxeberri edo
Axular bezalako idazle jasoekin, eta LK Iparralde osoko eredua izan da
mendeetan, denborarekin izandako aldaketak gorabehera (ekialdeko ezaugarriak
harturik, besteak beste: hemendik "nafar-lapurtera" delakoa; ik. 10. gaia).
► Eredu izan da, halaber, oso ekialdekoentzat ere (Oihenart, Tartas...), eta
garrantzi handia izan du Hegoaldeko literatur hizkuntzaren bilakabidean,
Larramendiren egitasmotik hasi (ik. 8. gaia) eta euskara baturaino (ik. 12.
gaia).3
► Denboraren aldetik, Materreren dotrinatik (1617) Harrieten gramatikaraino
(1741) doan epea har dezakegu aintzat, ikerketa sendoagoak egin bitartean
arrazoizkoa baita, nire ustez, hemen ere Lakarrak proposatu mugen barruan
(1600-1745) murgiltzea.4
4.4.2.Corpusa
4.4.2.1.Corpusarenizaeraz
→ Garai honetako handiena da, alde handiz, liburuak baitira, liburu mardulak,
gure lekukotasun gehienak, beste euskalkietan ez bezala:
1617 EsteveMaterre,DoctrinaKristiana                   Mat5      euskaldunberri,Sara
c.   Voltoire,Tresorahirurlenguajetakua                Volt      Donibane-Ziburu
1620
1627 JoanesEtxeberriZiburukoa,Manualdebozionezkoa      EZMan     Ziburu
c.   EtxeberriZib.,Noelak                              EZNoel    ―
1630
1635 JoanesHaranburu,Debozinoeskuarra                  Harb      Sara
1636 EtxeberriZib.,Elizaraerabiltzekoliburua           EZEliç   ―
1641 PierreArgaignarats,Abisuetaexortazioneprobetxosak ArgAvisu6 ?
1643 Axular,Gero                                       Ax        Urdazubi-Sara
1656 SilvainPouvreau,Giristinoarendotrina              SPGirDoc  euskaldunberri,
                                                                 Bidarte
1660 CristovalHarizmendi,AmaBirjinarenOfizioa          Hm        Sara
c.   Pouvreau,JesusenImitazionea                       SPImit    ―
1660
1664 Pouvreau,Philotea                                 SPPhil    ―
1665 Pouvreau,GuduEspirituala                          SPGudu    ―
1665 Argaignarats,DebotenBrebiarioa                    ArgDevB   ―
1684 Aranbillaga,JesuKristorenImitazionea              Arbill    Ahetze
1686 BernardGasteluzar,Egiakatolitak                   Gç       Ziburu
1690 HarizmendikzuzendutakoDebozinoeskuarra                      ―
c.   Joanes Etxeberri Sarakoa                          ES        Sara (-Azkoitia)
1712 Eskuararenhatsapenakapologia(eskuizkribua)
     Lau-urdirigomendiozkokartaedogutuna(1718)
     Escuarazcohatsapenaklatinikhastekogramatika
1720 MixelXurio,Imitazionea                            Ch        Azkaine
c.   PierreUrte,GenesisetaExodo-arenitzulpenak         Urt       Donibane
1720
1741 MartinHarriet,Gramaticaescuarazetafrancesez       Ht        Larresoro7
→ Gainera, aski ekoizpen ñabarra da beste euskalkiekin alderatuta, tankera eta
maila ezberdinetakoa:
• Genero diferenteak:
    * Erlijiozkoa:
▪ Jasoa (EZ, Ax...)
▪ Ez hain jasoa (Mat, Harb...). Halere, gehienak talde honetakoak dira, noski:
otoitz liburuak, aszetika liburuen itzulpenak...
    * Literatura teknikoa:
▪ ES-ren Escuararenhatsapenak (apologia), Escuarazcohatsapenaclatinicasteco
(gramatika), Lau-UrdiriGomendiozcoCartaedoGuthuna
▪ Harrieten Gramaticaescuarazetafrancesez
• Bertsotan zein hitz lauz:
    * Prosa: Mat, Ax, Harb, SP,ES, Ch, Urte...
    * Poesia: EZ, Hm, Arg, Gç...
- Gogoratu Ziburukoaren harako hura:
Ikhussiric nola bainaiz iaiatcen escalduna
Gure
natioadelacoplamaiteduena,
Hartaracotz iaquiara diat versus eçarri,
Lasterrago
ikhasetamaizagoaiphagarri(EZManI,4)
→ Horrezaz gainera, metahizkuntza gisa erdara (latina edo frantsesa) erabiltzen
duten bigarren mailako zenbait iturri ere (hiztegiak eta gramatikak) baditugu:
▪ Voltoire-ren Tresorahizkuntz eskuliburua
▪ SP-ren hiztegi argitaragabea (c. 1665), gramatika hasikin zenbaitekin
▪ Urteren gramatika (1712) eta hiztegi (1715) argitaragabeak
4.4.2.2.Corpusarenegoeraz
→ Gezurra badirudi ere, LKaren corpus aberatsa ia ez da bildu, ezta aztertu
ere, ez behintzat guk behar ditugun parametroen barnean.
→ Batzuk galdu omen dira (Arg Avisu), eta haien artean hiztegi-gramatikak beste
testuak baino errazago (cf. Urgell 2002a):
    * Etxeberri Ziburukoaren hiztegia (c. 1630?)
    * DominiqueBidegarai-rengram.(Rudimensbasques)etahizt.(1676)
    * Etxeberri Sarakoaren hizt. (1712 b.l.)
    * Pierre Duhalde-ren hizt. (XVIII. ea.?)
→ Idazlan asko argitaragabe daude ordutik edo ez dira behin ere argitaratu
(Mat, EZ Man II, Harb, EZ Eliç,SP-ren ia guztiak, hiztegia barne, Arbill...).
→ Testuen argitalpen modernoak: SPPetitesoeuvresbasques(=POB;Vinson1892)
Hm (Vinson 1901)
ES(Urquijo1907)
ArgDevB(Vinson1910)
AxGero(M.Lekuona1954)
AxGero(Villasante1964>1976)
EZ
Noel(Akesolo1970)
SP
Imit(Hordago,1979)
EZManI(Altuna1981)
Gç (Akesolo 1983)
faksimileak: Hm(Vinsonenarg.)(Hordago1978)
Arg
DevB(Vinsonenarg.)(Hordago1978)
SP
POB(Vinsonenarg.)(Hordago1978)
AxGero-arenprinceps-a(Euskaltzaindia1988)
→ Hiztegi-gramatiken arg. modernoak:
Urte (hiztegia) → Urkizu 1989
Ht (gramatikako hiztegiak) → Lakarra 1994a
Volt → Lakarra 1997c eta 1999
4.4.2.2.1.Argitalpenaknolakoak?
• Testuenak aspaldikoak dira, eta gehienak halamodukoak: 1990 baino lehenago ez
dago "argitalpen kritiko" izena merezi duenik, salbu eta Altunaren EZ ManI
(1981).
→ Salbuespen garai(ago) gisa aipatu behar da Isaak Atutxak, gure artean
gutxitan ikusten den zehaztasunaz, Etxeberriren hiru obrez egin duen lan
filologikoa (Atutxa 1999, 2001, 2002).
→ Hiru adibide nabarmen emango ditut (Vinson, Akesolo eta Villasante). Aipatuko
ditugun hiruren lan guztiak OEH-aren iturri izan dira; beraz, itxura batera
balirudike, kritikoak ez izan arren, ganorazkoak behintzat izan behar direla.
Halere, arakatzen hasi baino ez (Urgell 2000b), eta onenean ere zalantza
handiak sortzen dituzte, noraino diren fidagarri:
• Vinsonenargitalpenak
    * Hm(1901): Ale bakarra, Bonaparterena, orri batzuk faltan, gehi kopia
      eskuizkribatu bat, 50 urte lehenagokoa.8
    * ArgDevB(1910): Ale bakarra, Harrietena, hondatua (lehen eta azken orriak
      faltan), gehi bi kopia eskuizkribatu antzinakoak, hauek ere herrenak.
- Harizmendi eta Argaignaratsen DevB berari esker salbatu dira hein handi
batean (konpara bedi Arg Arima galduarekin). Ordurako galdu-gordean zeuden, ale
osatugabe edota kopia eskuizkribatuetan baino ez.
- Vinsonek testuak osatu zituen, ahal zela. Gaitzerdi, helburuetako bat zen
testuak zeuden-zeudenean ematea; beraz, fidagarriak izan litezke: egiaztatu
beharko genuke, dena den.9
- Halere, zati "interesgarriak" baino ez zituen eman (euskaraz ez dagoena
kenduta) = liburuaren testuingurua desitxuratzea (zertarako balio zuen, zein
osagai zituen...).
• Akesolorenargitalpenak
    * Noelak(1970)
- Lehenengoa ez (1630), beste zortzi ezagutzen ditugu, 1645etik hasita, baina
ez digu esaten zeinetan oinarritu den testua finkatzerakoan. Denetan hutsak
daude: zuzenerrazak direnak bere ustez abisatu gabe zuzendu ditu, eta
zailenak abisatuta. Orotara 29 testu ohar baino ez: atera kontuak.
    * Gç_(1983)
- Are oharrik ere gabe, eta Vinsonek bezala, egutegia eta latinezko pasarteak
kenduta. Halere, berak aitorturik, aldaera grafikoak-edo “zuzendu” ditu, baita
inprentako huts nabariren batzuk ere.
- Akesolok jakintzat ematen du idazleak ezin duela polimorfismorik izan, eta
honen arabera berdintzera jo du, sarriago lekukotzen duen aldaeraren alde,
nonbait. Ostera, badakigu ez dela egia, inondik inora ere, ez pertsonaren
idazkeran, ezta hizkeran ere: testua zuzentzea eta "normaltzea" nahastu ditu.
• VillasanterenGero (1964, 1976)
- 1964tik aurrera Axular ezagutzeko denok erabili dugun iturria izatea, nahikoa
eta sobera da begirunez hartzeko. Halere, ez dut uste begiak isteko lain denik:
1- Testua ez da behar beste zuzendu. Adibidez, Gero-ko 1. kapitulua princeps-
arekin erkatuta, Villasanterenak ditu:
-Berdinetikberdinerakojauzibat(taketartekoa):
Beztituçuqueyen,etcheduneguinçuqueyen,
[etadeusgostagabe,beharçuenguztiarequinibeniçuqueyen].(Gero25,1-3;10Vill1976:
23,9).
-Bihitzjanda(taketartekoak):handiccerbait[calte]ethorcequiongoganbeharrez
(Gero27,5-6;1979:25,17-18)etaBaiña[baldin]mehe,leunetaberabaçuen(Gero32,26-
27;1976:31,28-29).
-Barnediktaketakoharkabeaneragindakoaldaketa(oker)bat(azpimarratua):
iaquitecoeacertaniragançuteneguna(Gero32,14-15)>iakitekoia...(1976:31,18-19).
-Bostakats(beharbadaezdenakoharkabekoak):aniamaliac(Gero24,12)>animaliak(1976:
21,38),cerauen(Gero31,6)>zarauen(1976:29,32),gauçataric(Gero32,29-
30)>gauzetarik(1976:31,32),leihorrez(Gero33,2)>lehiorrez(1976:31,33),cerauela
(Gero33,5)>zeruela(1976:31,37).
- Zer izango da aurrera joan (eta nekatu) ahala?
2- Bigarren argitalpen "piratan" (Vinson 1891-1898: 87, 22b zb.) egindako
zuzenketa eta emendaketak onartu ditu, abisatu gabe gehienetan:11
EtahalatanEskrituraSainduankonparatzendiragiristinoonak,harripreziatuekin,aditzeraemateagatik
(sic)giristinooneregutidela(1976:
157)<...harripreciatuequin.Aditceraemaiteagatic...
(GGero)vs.Etahalatanescriturasainduan,comparatcendiraguiristinoonac,harripreciatubeçala,guiristinooneregutidela
(Gero142,8-11).
...etaguztiarekinerediozusinhesteetaesperantzagehiagodugulazukbaiño?(1976:165)<
(GGero)vs....etaesperançaguehiagodugulabaiño?(Gero150,1-2).
haladeabruakere
(...)bilhatzeintuetaberegaixtakerienegiteko,zelataturikedukitzeintu,koleraren,haserredurarenetadiferentzienilhunbeak,tormentak,uherduraketaokhasinoak
(1976:319)<celataturic(GGero)vs.coleraturic(Gero284,5-6).
- Argitalpen hau ez zuen Axularrek zaindu (1644an hil zen, adinean oso
aurreratua: lehenengoa zuzendu ote zuen ere dudazkoa bide da); beraz, honen
zuzenketa eta emendaketak ―ezbairik gabe euskaldun batek eginak izan arren
(Urgell 2006)― ez dugu inolako bermerik originalekoak direla (Axularren
eskuizkribuaren arabera egindakoak, adibidez), eta ez apailatzaile ezezagunak
testuko pasarte ustelak zuzendu beharrez berariaz asmatutakoak.
- Egilearenak ez, beste norbaitenak izan daitezkeen (edo litezkeen) zuzenketak
aintzat hartuta egiten den argitalpenari "kutsatua" deritzo, eta esan gabe doa
edizio kritikoetan debekatuta dagoela. Baliteke dibulgaziozkoetan zilegi
izatea, baina abisatzea (hitzaurrean agintzen duen bezala, bide batez)
ezinbestekoa zatekeen. 12
• Zertarako jarraitu? Bistan da corpusaren ezagutzan sakontzea izan beharko
litzatekeela LK-aren ikerketan aurreratzeko zutabeetako bat.
4.4.3.Ikerketarenegoera
► Ez da azken mendean LK-ari buruzko ikuspegia gehiegi aldatu.
→ Jakintzat ematen da, baina egiatan azaletik bakarrik ezagutzen dugu.
► Halere, arloa mugitzen hasi da hiru-lau norabidetan; oraindik zantzuak baino
ez dira, eta ia dena beharrean gaude hizkuntzaren azterketan, baina apika
ondoko urteetan LK ikerketaren izarra bihur liteke.
4.4.3.1.Tradiziozkooinarriak
► Mitxelenarenikuspegia
BIBL → Mitxelena 1970: 72-74.
→ Nork: Aurreko garaietan urri eta loturarik gabe jardun ondoren, deigarria da
oso idazle talde honen erlazio estua. Elizgizonak dira guztiak, baina irakurle
eta animatzaileen artean badituzte laiko ikasi zenbait.
• Loturak (elkarri egin baimen, laudorio, etab.) ezagutzeko, ik. Salaberri
Muñoa 2002: 77.
→ Zertarako: Irakurleak erlijioan heztea eta onbiderako laguntza eskaintzea,
herri apalari ez eze erdiko klaseari ere espirituzko janaria beren hizkuntzan
eman behar zaielako ideia jadanik oso hedatutakoaren arabera.
→ Norentzat: Aski ikasiak ziren eta irakurtzen ohituta zeudenentzat. Axularrek
argi dioskunez, maila ertainekoentzat:
Ez
dutliburuttohaurletratuhandientzategiten.Etaezxoil,deusezdakitenentzatere
(Axular,Gero19).13
• Ez ziren gutxi, antza, idazlan batzuek izan zuten argitalpen kopuruaren
arabera.
→ Hizkuntza: Itxura modernoagokoa erabiltzen dute Etxeparek eta areago
Leizarragak baino: eguneroko hizkuntza (Sara eta Donibaneko lapurtera) erraz
bihurtu zuten literatur hizkuntza.
• Batzuek heziketa humanista bikaina dute, baina edonola ere, denak daude letra
ederretan hezita, gehiago edo gutxiago.
• Ez dira garbizaleegiak lexikoan ez joskeran, baina ez dira Leizarragaren
latinetiko gehiegikerietara iristen.
► Sarakoeskolarenmitoa
BIBL → Villasante 1979: 67-68, §§ 60-61.
→ Erlazio estuak "kultur lagunarte" bihurtzen dira, eta egoitza ere bilatzen
zaio:
Podemos
imaginarnosalpueblecitodeSarayasupárrocoAxular,comocentroyalmadeestemovimiento
(Villasante1979:68).
→ Ez da aukera bakarra, Donibaneko frantziskotarren komentua ere egoki bide zen
(Villasante 1976: 12, 4. oh. eta 1979: 70).
→ Ipuina dibulgaziozko obretara igaro da; artean, taldekideen zerrenda
ikaragarri gehitu da, daturik ez ditugunetara (Voltoire) edo ezinezkoetara ere
(Haraneder 1669an jaio zen, eta Axular 1644an hil) hedatuta:
                                 Sarako Eskola
XVII. mendearen hasieran Lapurdin sorturiko literatur mugimendua. Sara,
Donibane-Lohizune eta Ziburuko apaizak frantziskotarren komentu batean biltzen
ziren euskarazko lanak prestatzeko asmoz, eta bata bestearen liburuak epaitzen
zituzten argitaratu aurretik. Taldekideek idazle ziren kontzientzia garbia
zuten, euskal idazle izatea baitzuten helburu nagusi. Liburu gehienak
erlijiozko itzulpen edo moldaketak dira, idazle gehienak heziketa humanistiko
handiko erlijiosoak baitziren. Irakurle askorik ez zutela izango jakin arren,
kultura pixka bat zutenentzat idazten zuten nagusiki eta herri-hizkera arrunta
erabiltzen zuten. Hauexek dira taldea osatu zuten idazleak: Axular, Joannes
Haranburu, Joannes_Haraneder, Esteve Materre, P. Argaignaratz, Silvain
Pouvreau, Joannes Etxeberri Ziburukoa, Hirigoiti, Klaberia, Guillentena, Heguy
eta Voltoire.
Iturria: Harluxet entziklopedia
→ Axular, mugimenduaren erpina izatetik (Gero 1643an argitaratzen da), haren
arima edo bultzatzaile nagusia izatera igarotzen da, inoiz kronologiaren
beraren gainetik.
→ Axularri esker, gainera, lagunarte horren bilera baten berri zuzena omen
dugu:
El
autordelGeronoshareveladoenelprólogoallectorlaocasiónocircunstanciamorableenquenaciólaideadeescribirestelibro,elmáscélebredetodalaliteraturavasca.Fueenunatertuliadeamigos,yfueronéstoslosqueconsusporfíaseinsistenciasforzaronaAxularatomarlapluma.Podemosimaginarnosquiéneseranloscomponentesdeestatertulia:
sonlosautoresdeloslibroslabortanosqueaparecieronporaquellosaños,olaspersonasquefigurancomoaprobadoresocensoresdelosmismosylosqueencalidaddeadmiradoresyamigosdedicanalosautoresversosquefiguranalfrentededichoslibros:
Axular,EtcheberrideCiboure,losfranciscanosMaterreyHaranburu,Harizmendi,Argaignarats,elclérigonavarroGuillentena,elmédicoHirigoyti,etc.
(Villasante1979:68).
→ Tarterik (eta ikerketarik!) gabe, hizkuntzari dagokionez "LK-aren finkatzeaz"
eta "hizkuntz homogeneotasunaz" mintzo zaigu ondotik (Sarasola 1976: 44-45).
► Eztabaida:
BIBL
Urgell1991a
→ Salaberri Muñoa 2002: 77-79 ("Ikaslerik gabeko eskolaz")
→ Esan gabe doa LK berealdiko jauzia izan zela euskararen historian, hala
idazlanen kopuruaren nola kalitatearen aldetik, eta ez duela parerik euskara
batua arte literatur hizkuntza saio guztietan eta idazkeraren maila guztietan
izan duen eraginaren aldetik. Garrantzi ezinukatuzko honexegatik, hain zuzen,
idealizatu egin bide dugu, guztiz garai berean Hegoaldean dakusagun literatur
basamortuaren aldean.
→ Ipuinak ipuin:
    * Axularren hitzaurrekoa topoi bat da, topiko bat, garai hartan oso arrunta
      hitzaurreetan: captatiobenevolentia delakoaren barruan (irakurlearen
      borondate ona lortu nahian), topiko honek egilearen apaltasuna adierazi
      nahi zuen: "Ez naiz ni gauza, baina konbentzitu nautenez gero...".
    * Materrek Saran ikasi zuen euskaraz, berak esana, baina hortik eta Sarako
      erretoretxean Axularrek eskolak eratu zizkiola sinestera...
→ Iparraldea vs. Hegoaldea: Literatur hizkuntzari dagokionez zein bere bidetik
aritu direlako ideia aspalditxotik dator:
▪ Carmelo Echegaray (vs. Urquijo)
▪ Ibar: Axular vs. Larramendi
→ Giro horretan dago "Sarako eskola" delakoaren kimua. Ba ote du zentzurik
horrelako zerbaitez hitz egitea?
• "Eskola" kontzeptua berez iluna da, baita literaturaren eremuan ere:
kritikoak ez omen daude ados zein diren gutxieneko baldintzak...
• Ez dugu ukatzen baliagarri izan daitekeela gure kasuan:
- Badakigu ez zirela zerotik hasi (vs. Etxepare, Leizarraga...)
- Bazuten elkarren berri14
• Baina eragozpen objektibo handiak daude eskolatzat hartzeko (Salaberri 2002):
    * Kronologia: Materrek liburua argitaratu orduko (1617) Gasteluzarrek hiru
      urte inguru zituen. Nor dira "eskolakide"? 1617-1741 tarteko guztiak,
      ala? idatzi zutenak bakarrik, ala idatzi ez zutenak ere bai?
    * Ohiz kanpokoa litzateke erabat garai hartan Elizaren hierarkian hain
      maila ezberdinak zituztenak elkar hartuta ibiltzea.
    * Literatur ikuspegitik, eredu eta estetika ezberdinak dituzte: itzulpen
      estutik norberaren eskuz egindakora, herri bertsogintzatik poesia
      landura...
• Oroz gainetik, guri dagokigunez, badago funtsezko galdera bat: hizkuntzan,
asmoetan, zertan dira bat? "Eskola" edo "talde" edo dena-delako horrek
esangurarik izan dezan, gai izan beharko ginateke eskolakideen artean
esanguratsuak diren ezaugarri komunak zerrendatzeko. Eta honetarako, testuak
arakatu egin beharko lirateke, orain arte ez bezala, batasunik izan ote zen
datu objektiboekin frogatzeko.
4.4.3.2.Egiatanhizkuntzanolakoa?
► Ezagutzen dudan orokortze bakarra, txikia baina interesgarria (abiapuntu gisa
bederen), Vinsoni zor diogu (1910: ix), Argaignaratsen hizkuntza
definitzerakoan:
→ Kostaldeko lapurteraren ezaugarriak:
    * iondokon-arenpalataltzea
→ xvii. mendeko lapurteraren ezaugarriak:
    * Deklinabidebikoitza(-ak/-ok)
    * haiña‘hura’izenordaina
    * -kegeroaldikoa
    * Trinkoen ugaritasuna
    * Aoristorik eza
► Axularvs.EtxeberriSarakoa
BIBLP.Altuna1987c.
→ Acontrario, Altunak frogatu du Axular eta bere jarraitzailerik sutsuenaren
artean ezberdintasun aipagarriak daudela, eta iradoki du ez zaizkiola denak
bien bitartean igarotako denborari zor.
→ ES-k aldarrikatu zuen Sarako euskararen aldakortasunik eza (gogoratu:
aldaezina = perfektua). Egia ote? Sarako euskara Ax (1643) eta ES (1712)
bitartean aldatu ez? Altunak baietz diosku, bien artean aldaketa nabariak
direla:
    * ES-ren neologismoak: bocantza,alosia...
    * Hegoaldeko euskalkietan bakarrik erabiltzen diren hitzak ES-renean:
      burugogor,eremu,aspaldiko... Azkoitian ikasitako euskararen aztarnak,
      ziur aski.
    * Barrokismoa (ES-k formak luzatu ditu, agian luzeak atseginago zituelako):
Ax ES
baldin
baldinetariak
ceren cerenetariak
guero guerocondoan
edocein edoceinnahi
    * Aditzean, besteak beste, aginteran d- gehitu (berrikuntza):15
ezagu dezozu
→ Altunaren susmoa:
• Hegoaldeko gauzak eta denboraren iraganari zor bide zaizkionak (Mitxelena
1978: 374) kenduez gero, ez ote den ES-rena Sarako euskara, hain zuzen, zeren
eta Axular 40 urtetik gorakoa zela iritsi baitzen Sarara Urdazubitik.
    * Bi herrietako euskara L da, L-sar zehatzago Bonaparteren arabera, baina
      ezberdintasunak daude eta zeuden:
Ax
deraut/ESdarot
Ax
ditut/EStut
    * ES-ren idazkeraren alderdi batzuk bederen, EZ-ren hizkeratik hurrago
      daude, Ax-enetik baino.
    * Ondorioak: ES Sarakoan idatzi, eta Axular Urdazubikoan?
► Salaberrirenproposamena
→ Itsasoak ekarritako aberastasunarekin ez ezik (ik. beherago), katolizismoaren
berrezarpenarekin lotzen du euskarazko lanen gorakada (Salaberri Muñoa 2002:
74-76).
→ Hizkuntzari dagokionez, batzuk besteen eredu gisa balio izan zutela ukatu
gabe, halere baderitza Leizarragak ez bezala jokatu zutela, kode
bateratzailerik bilatzeke eta tokian tokiko hizkera erabiliz; "euskal
literaturak ezagutuko zuen atomizazioaren lehen haziak" direla, alegia (ib. 79-
81).
• Hizkuntz azterketak frogatu beharko.
4.4.3.3.Leizarragareneragina
► Gogoratu Leizarragarenean esandakoa (ik. 3. gaia):
→ Axularrek bai: pasarteak egokituta kopiatu. Aldaketa batzuk hizkerari
dagozkio:
    * bortha (Leiz Mt 7, 14) > athe (Ax Gero 474-475)
    * bilhaturen (Leiz Io 7, 34) > bilhatuko (Ax Gero 620)
→ Materrek ere bai: lexikoko batetortze bereziak.
► EZ-ren lehen aztarna aurkitu dugulakoan nago: Garai hartan oso ekialdekoa
bide zen ezaugarri bat erabiltzen du, nekez Ziburukoa izan zitekeena, gaur egun
ere hain mendebalderaino iritsi ez bada, ezta hurrik eman ere:
    * Geroaldian izanen erakoez gain, etorrireneta adituren erakoak ere baditu:
      16
issuriren (22-28), higuituren (80-3), largaturen (80-4), ethorriren (80-14)...
eta erreco (80-23) vs. erreren (80-24)... baina nahassico (60-9), betheco (64-
11), ikhussico (65-10), bicico (65-10), iaiquico (81-28)...
► Bada lehenagoko oharrik (Pikabea 1993: 287, 1. oh.), dakidalarik oharkabean
igaro bada ere; alderantziz formulatuta dago, gainera, alegia, Leiz. LK-kotzat
bezala (%20an bada ere) eta hurrengo mendeko BN-zkoei aitzi. Baina
garrantzizkoa da, ez idazle honi edo hari, baizik eta LK osoari baidagokio,
dirudienez:
    * baik- idazkera fonetikoa (baikara,baikaude...) vs. BN baig-
4.4.3.4.LK-rensorreraetagainbeherarenarrazoiak
BIBLOyharçabal2001a.IkusoraindikAldekoa2004:48.
► Azalbideklasikoa:oinarrisozioekonomikoak
→ Euskal literaturaren historiagileek ekonomian bilatu dituzte arrazoiak:
    * Donibaneko portua, garai hartan entzute handikoa.
    * Hortik sortzen den dirutik obrak argitaratzen dira.
→ Jatorriz, Lafittek formulatu zuen moduan, argudio horrek LK-aren ahultzea
azaltzeko balio zuen:
xviii.mendeanIparEuskalHerriagainbeherajoanzen.Bat-
bateanmiseriagorrianaurkitzenda.Utrecht-ekoItunak
(1713)MunduBerriarenateakitxidizkio:
duelagutxigorazihoazenbertakoindustriaugarientzakoirtenbideak.EzbeharekonomikoaezdaMusenaldekoa
(Lafitte1941:43;itzulpenanireada).
→ Halere, sorrerara ere hedatu da. Aditzera ematen da ekonomiaren
sendotasunaren bidez azal daitekeela L-ko liburugintzak izan zuen bizkortasuna.
• Baita zergatik Lapurdin L-arekin gertatua ez zen egin garai berean
Hegoaldean. Eta, ondorioz, azalbide bera aipatu da Hegoaldean xviii. mendean
euskal literaturak izan zuen loraldiaz, nahiz oso gertakari ezberdinak direla
zehaztuta: merkataritzaren gorakada eta, erakusgarri gisa, Caracasko Erret
Konpainia Gipuzkoarraren sorrera (Mitxelena 1960: 87; ik. halaber Sarasola
1976: 54, besteak beste).
► Argudiohonenoinarriahulak
1 → Diglosia dagoen gizarteetan, ekonomi egoera hobetzeak ez dio ezinbestean
onik egingo hizkuntza ahulagoari ere.
• Hegoaldean oroz gainetik gaztelaniaren mesedetan hazi zen liburugintza
1550etik aurrera. Gogoratu Bilbo (portu garrantzitsua hau ere): RS kultur giro
hartan sortu zen, eta Mikoleta ere bai, baina honek ez zuen euskal literatura
gizartean bultzatu.
2 → Ez dira batere garbiak lapurterazko liburugintzaren gorabeheren eta
Lapurdiko itsas portuetako jardunaren artean ikusi nahi izan diren
paralelismoak, Utrecht-eko itunak ez baitzuen berehalako eraginik izan:
• 1713 baino lehen hasi zen liburugintza beheraka, 1650etik aurrera, liburu
originalen ekoizpenak erakusten digun bezala (Sarasola 1976: 182-183):
    * 1650 baino lehen → 6
    * 1650-1700 → 4
    * 1700-1750 → 1
• Portuen jardunak lehenago jo zuen goia (1580-1590) eta gainbehera beranduago
etorri zen (1740 ondotik).
3 → Dirua ere ez zen barra-barra ibili. Argitalpenak ugaritxo bai, baina ez
denetarikoak:
• Liburu teknikoak are eta produktu zailagoak dira merkatuaren aldetik;
ondorioz, argitaragabe geratzen dira (cf. gorago gramatika-hiztegien
zerrendak), salbu eta oso apalak edota saltzeko modukoak iritzi bide zietenak
(Voltoire, Harriet).
• Irakurgaietan nola liburu teknikoetan, apalenak (merkatu zabalekoenak) baino
ez dira argitaratu ohi; jasoenak birritan gehienez ere gure epean:
    * EZNoel8
arg. vs.
Man(1627,1669)
vs. Ax → 2 arg. (1643, d.g.)
    * Volt7
arg.(edogehiago)
vs.
Ht
(arg.bakarra)
► Hurbilketaberria
→ Arrazoi ekonomikoak auzitan jarri eta gero, Oyharçabalek proposatzen du
arrazoi nagusi bezala "kultur bizitzaren antolamendua, guztiz ere hizkuntzen
arteko kultur eremuen partikamenean":
• xvii. mendean:
    * Latina zen erreferentziazko jakintza hizkuntza.
    * Frantsesa erro egiten eta indar hartzen hasten da goi mailako
      jendaldeetan.
    * Denborak aurrera egin ahala erdi mailetakoak ere gero eta gehiago
      frantsesaren bidez iristen ziren kulturara.
• xviii. mendean lehen erdian batez ere Elizaren eskuetan zegoen eskolatzea
(euskaraz, baina oso heziketa apala) gero eta jende gehiagorengana iristen da;
beraz, euskarazko irakurgaien hartzaileak gero eta gehiago maila apalekoak
ziren; beraz, liburuek gero eta helburu xumeagoak.
→ Laburbilduz (edo):
    * Latina zokoratzen hasi (cf. oraindik ES-ren gramatika, latina ikasteko)
    * Frantsesa indarra hartzen: ikasi beharra (cf. Harrieten gramatika)
    * Alfabetizazio maila igotzen:
          o Maila jaso eta ertainekoek kultura frantsesez nahiago
          o Maila apalekoentzat bakarrik geratzen da euskara, elebakarrentzat
    * Bien bitartean, euskarari leihotxo bat zabaldu zitzaion, epe laburrekoa,
      hain zuzen ere oraindik maila bateko elebakar nahikoa zeuden garai
      hartan.


                            bibliografia osagarria
Aldekoa,I.,2004,Historiadelaliteraturavasca,Erein,Donostia.
Altuna,1996,"PedrodeAxular(1572?-1644)",inG.Aulestia
(arg.),Losescritores.Hitosdelaliteraturaclásicaeuskérica,Besaide,SanchoelSabioFundazioa,Gasteiz,177-
208.
Klasikoengordailua=http://klasikoak.armiarma.com/
Lakarra,J.A.,1999,“L’interprectoutraductiondufrançois,espagnol&basque(~1620):
II.Elkarrizketak”,ASJU33:2,493-568.
Mitxelena,K.,1978,"Misceláneafilológicavasca(I)",oraininPT363-385.
SalaberriMuñoa,P.,2007,"AxularrenGeroliburuarenalekasibirjinaleko"M"pleguaz",FLV105,303-
323.
――――,2008,"AxularrenGeroliburuarenlehenedizioa.Aleak,aldeaketazuzenketak",MitxelenaKatedrarenII.Biltzarrean
(urriaren8-11)aurkeztutakokomunikazioa(argitaratzear),UPV/EHU,Gasteiz.
Sarasola,I.,1976,Historiasocialdelaliteraturavasca,J.A.Cid-
engazt.itzulp.,Akal,Madril.
Urgell, B., 2000b, "Euskal edizioen historiaz", EHUaren Udako Ikastaroetan
emandako hitzaldi argitaragabea.
――――,2006,"Euskalediziogintza(II):
Gerraondokoedizioenbilakaera",Euskaltradizioaaztertzekoiturrietalanabesakdoktorego-
ikastarorakomaterialargitaragabeak.
Urkizu,P.,
(arg.),1989,Pierred'Urterenhiztegia.Londre1715,2lib.,Mundaiz,Donostia.
WebLandarbaso=http://landarbaso.miarroba.com/
1 Bonaparteren sailkapenaren arabera, berezko lapurtera (hots, Arrangoitzekoa
ez beste guztia) delakoaren barruan Donibane Lohizune, Sara eta Ainhoako
aldaerak daude (hurrengo orriko mapan zenbakiek adieraziak, hurrenez hurren).
2 Urtek (1712: 5, ap. Zuazo 2005: 38, berak itzulia eta nik zertxobait ukitua)
mende bat igarota bi guneak bilduta aipatzen ditu: "Laphurdin hitz egiten da
Frantziako Kantabria guztiko euskararik onena, eta batez ere Donibane Lohizunen
eta Saran, bata bestetik legua bitara dauden bi herritan. Horixe da Herri
hartan denek aho batez diotena".
3 Cf. Sarasola 1976: 48, 12. oh.
4 Pikabeak (1993: 287) mendekako banaketa nahiago du, zenbait ezberdintasun
aurkitu dituelako xvii eta xviii. mendeetako idazleen artean. Alabaina,
ezberdintasunen bila doanak zer aurkituko? Funtsezko galderak beste batzuk izan
daitezke, ostera: Norengandik dago hurbilago Xurio bat? Axularrengandik ala
Haraneder edo Larregirengandik? Hori oraindik ez dakit, baina muga ondotik
dagoelako itxura hartzen diot.
5 OEH-ko laburdurak dira hauek, baliagarriak izango zaizkizulakoan.
6 Liburu hau galdutzat jotzen da.
7 Bonaparteren sailkapenean Lapurdiko BN-n sartzen da honen jaioterria, eta hau
islatu egiten da bere euskaran: honexegatik, zuzenago esan ahal dugu,
beharbada, Harrietekin LK bukatu baino gehiago, beste zerbait hasi egin zela:
nafar-lapurteraranzko lerradura hura, alegia, hurrengo mendeetan bizkortuko
zena.
8 Beste ale bat, Oxfordekoa, azken unean agertu zen, Vinsonek berak iragarri
bezala.
9 Orduko filologoak ez zeuden beti ados Vinsonen metodoekin, baina ez dakit
txikikerietan den (aukeratutako letra tipoak...), ala guretzat garrantzizkoak
diren kontuetan ere.
10 Orrialdea eta lerroa(k), hurrenez hurren.
11 Villasantek aitortu, hauxe bakarrik aitortzen du: "TestuaGero-
renlehenbizikoediziotikhartzendugu
(1643.ekotik,alegia).Bigarrenediziokoaldaerabatzuenberriereematenzaioirakurleari.
(...)Bigarrenediziotikgukhartzenditugunaldaerahoikhementaketartean
[]ageridira"(Villasante1976:
xxvi).Halere,gutxibatzuetanbainoezdagohorrelakotaketiktestuan;bataurkitudutnik:
Orduan,urrititik
[egon,ez]hurbil,utztezu,beude,bihardukate,bizhekengaiñean,ethorrikodenokhasinoaetakaltea
(Villasante1976:319;GeroetaGGero284).
12 Gai honen egoera zeharo aldatu da arestian, Patxi Salaberri Muñoak (2007 eta
2008) hipotesia egin baitu Axularren Gero lehen argitalpenaren zenbait aletan
(horien artean Euskaltzaindiak argitaratutako faksimilean) dauden eskuzko
zuzenketa multzo bat, esku berak egindakoak denak, inprentako zuzentzailearenak
direla. Egiaztatu dut, neure aldetik, eskuzko zuzenketa horiek bat datozela
bigarren argitalpenak egin dituen zuzenketekin; beraz, Salaberriren hipotesia
osatuz esan daiteke GerokoGero-ko zuzenketak lehen edizioaren ale zuzendu
batean oinarrituta egin zirela.
13 Hau igar daiteke maileguetako kontsonante talde jasoen tratamenduan,
Axularrek maiz inorancia bezalako bakunketak egiten baititu, ahoskeraren
araberakoak, Leizarragak ez bezala.
14 Deigarria da nola gutxietsi den Etxaus artzapezpikua irudigintza honetan
(baina cf. Altuna 1996: 191-196), baita berarekin batera kalbindarren aztarren
aurka gure idazleok izan zuten papera, idazle gisa bakarrik ez ziurrenik
(Kontrarreformaren ondorioez, irakurri Salaberri Muñoa 2002: 67-71). Bera da
EZ-ren Eliçara-ren eta Ax-en Gero-aren babeslea, eta familiaz zein elizkarguz
beste guztien buru egin zezakeen bakarra.
15 Etxeberri Ziburukoaren antzera (ik. Erdialdeko txost.).
16 Egun Lapurdin ez ezik, Nafarroa Beherean bertan ere ez omen da ohikoa -en
morfema n eta l z amaitzen diren partizipioetatik kanpora erabiltzea (Camino
2004: 471-472).
© Urgell 2007
