                                LehenEuskara Modernoa (1745-1875)                                   (B. Urgell) Euskararen historian ongi ezarritako garaiadugu hau.ManuelLarramendikeuskaraduintzeko mugimendu batabianjarri zuenunean hasten da,etaSabinoAranaetaR.M.Azkueharen maisutza arbuiaturikerreferente berribihurtzendirenean bukatzen.Hasierazertxobait aurrera litekeLarramendirenlehen lanak, apologia (1728) eta gramatika (1729),irtenziren urteetara, baina haren hiztegi ospetsuaren data (1745) erabili ohi da,harrezkeroargitaratubaitzirenbulkadahorren ondoriozkolehenliburuak. Lehen Euskara Modernoa (aurrerantzeanLEM)izenaeman zaio lehenengozliteraturhizkuntzari buruzko ikusmolde bateratu bathedatu zelako Euskal Herri osoan, Larramendiren argudioetan (apologia) eta lanabesetan (gramatika eta hiztegia) oinarri harturik. Egileek gaingiroki egitasmo bera, hizkuntz baliabide berak eta literatur tradizio bera konpartitzen dituzte. Adostasun nahikoa sumatzen da, halaber, irizpide lexikoetan, eta norabide bertsua grafi sistemaren bilakaeran. Ordea, ez zen estandar bakarra landu, baizik eta lau literatur euskalki (zuberera, lapurtera, gipuzkera eta bizkaiera), nahiz beren artean nahiko homogeneoak eta elkarren eraginei aski irekiak izan; horietako bi euskalkiz gaindiko koine gisa baliatuak izan ziren: gipuzkera Hegoaldean eta lapurtera Iparraldean. Oso garai nahasian gaude, Erregimen Zaharraren krisi eta erorikoan. Mendeetan zehar egonkortzat jo zitezkeen balio eta egoerak kolokan jarri ziren, haien artean Euskal Herriko hizkuntzen arteko oreka. Baratxe-baratxe aldebatetik bestera mugitzen diharduen pendulu modura uler genezake LEMa: euskaleliteilustratuak herriarengandik eta haren hizkuntzatik berariaz urrundu osteko hurbiltze modura.XVIII. mendean goimailakoak eta behemailakoen arteko kultur eta hizkuntz arraila handitu zen eta euskarak are bere hiztunen artean ere omena galdu zuen, Europako hizkuntza modernoen norgehiagokan atze-atzean gelditzen ari baitzen, Larramendik deitoratu bezala: Euskaldunek ez dirudi  , “Euskaldunek euskalkienganako izan dituzten jarrerez”, in R. Gómez & J. A. Lakarra (arg.),Euskalaritzaren historiaz, I: xvi-xix. mendeak. Donostia: GFA, 25-48.  Lan hau “Monumenta Linguae Vasconum (IV): textos arcaicos vascos y euskera antiguo” (MINECO, FFI2012-37696), “Historia de la lengua vasca y lingüística histórico-comparada” (Eusko Jaurlaritza, GIC. IT698-13) eta “Hizkuntzalaritza teorikoa eta diakronikoa: Gramatika Unibertsala, hizkuntza indoeuroparrak eta euskara” (UPV/EHU, UFI11/14) direlakoen laguntzarekin egina da.Inoren aipuak erdaratik euskarara itzuli ditugu guztiak, eta testu zaharretakoak oro har gaurko grafian eman ditugu, salbu eta grafiak berak zerbait adierazten duen pasarteetan. Behar izanez gero,OEH-ko laburdurak erabili dira egileak edota testuak aipatzerakoan.Euskal Hiztegia(EH= Sarasola 2007) izaten da gehienetan hitzak datatzeko gure iturria, eta han bezala izarrak (*1745, adibidez) erreferentzia hiztegi bati dagokiola adierazten du. Bibliografian bilduta daude testu hau idazteko baliatu ditugun iturri guztiak. Ezinezkoa zen bakoitzari zor zaiona lekuan-lekuan adieraztea, irakurketa biziki oztopatu ezean, eta banaka batzuetan bakarrik aipatu ditugu, ezinbestekoa deritzagunean. Ezinezkoa zen, halaber, testu zaharren edizio moderno guztien berri ematea, baina ahalegin berezi bat egin dugu eskuizkribuenak behintzat aipatzen. Iñaki Camino, Ricardo Gómez, Ivan Igartua, Manu Padilla, Koldo Ulibarri eta Consuelo Villacortak zirriborroa irakurri dute eta lana hobetzen lagundu didate beren iruzkin ordainezinekin. Zor handitan nago José María Imizcoz eta Javier Esteban historialariekin ere. Lankide estimatu hauei eta, batez ere, LEMari buruzko ezagutza emendatu eta finkatu duen ikertzaile tradizio osoari bihoakie hemendik nire esker ona. Interpretazioak eta okerrak niri egotzi beharrekoak dira, noski. 1 Arabako bikariotzahauen mapa Breñas & Otsoa de Aldaren lanean (2002: 71) ikus daiteke. 2 Kontuan har bedi liburuak bakarrik (48 orrialdetik gorakoak) jaso direla, eta goinafarrerazko, behenafarrerazko eta araberazko bakanak hurrenez hurren gipuzkerari, lapurterari eta bizkaierari egotzi zaizkiola. 3 Kontuanizanbedihala-holaezagutzen ditugula orduko edizioak:Vinson 1891-1898ko datuak erabili ditugu.  
