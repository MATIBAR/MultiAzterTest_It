










ADMINISTRAZIO PUBLIKOAREN ZERBITZURA DAGOEN PERTSONALA (Iñigo URRUTIA
LIBARONAren liburutik jasotako materiala)

Liburuaren izenburua:ADMINISTRAZIO-ZUZENBIDEA: ATAL BEREZIA

ARAUBIDEA


   a. Konstituzioko 103.3 artikulua

Konstituzioak funtzio publikoaren sistemaz arduratu da bere 103.3 artikuluan,
honakoa ezarriz:“Legeak arautuko ditu: funtzionario publikoen estatutua;
funtziopublikora merezimendu- eta gaitasun-printzipioen arabera iristeko bidea;
sindikatzeko eskubideaz baliatzean funtzionarioek dituzten berezitasunak;
bateraezintasun-sistema, eta dagozkien eginkizunetan inpartzialtasuna
bermatzeko bideak”.

Artikuluak agertuditu funtzio publikoaren erregimenak barneratu behar dituen
zenbait printzipio, honakohauek, hain zuzen ere:

- Funtzio publikora sartzeko bidean, merezimendu- eta gaitasun-printzipioak
errespetatu behar dira. Konstituzioak funtzio publikoaren eredua baldintzatzen
duela esan daiteke, eta “spoils system” deritzona erabat baztertzen. Sistema
horretan funtzionarioak ez dira egonkorrak; izan ere, karguan jarraitzen
dute,izendapena egin duen agintariak berean jarraitzen duen bitartean.

- Funtzionarioei sindikatzeko eta greba egiteko eskubidea aitortu bazaie ere,
eskubide horiek baliatzean berezitasun batzuk kontuan izango dira.

- Zerbitzari publikoak bateraezintasun-sistema baten menpe daude.

    * Funtzio publikoaz baliatzean, inpartzialtasun-printzipioa bermatu behar
      da.

    * Funtzionarioen estatutua arautzea legeari dagokio.

Funtzio publikoaren estatutua lege-erreserba baten menpe ezartzeak honako
ondorio hau dakar: funtzionarioen estatutua osatzen duten eskubide eta
betebeharrak lege bidez ezarri beharko dira. Lege-erreserba izanik, ez dago
erregelamendu bidez funtzionarioen estatutua ezartzerik. Edozelan ere,
betearazpen-erregelamenduek badute tokirik lege-araubidea garatu besterik
egiten ez badute. Auzitegi Konstituzionalak lege-erreserbaren hedapen materiala
ezarri zuen, eta zehatz agertu zer arlo arautu behar den lege bidez (99/1987
AKE,ekainaren 9koa). Jurisprudentzia horri jarraiki, honako arlo hauek lege
bidez arautu beharrekoak dira (eta ez erregelamendu bidez): funtzionario
bihurtzeko eta izateari uzteko baldintzak; administrazio-karreran gora egiteko
baldintzak; funtzionarioen eskubideak, betebeharrak, erantzukizunak eta
diziplina-erregimena; funtzionarioen kidegoak eta eskalak sortzeko eta horietan
integratzeko baldintzak; lanpostuak hornitzeko moduak, eta funtzio publikora
sartzeko bideak.


Funtzio publikoaren estatutu bat ez da onartu 2007 urte arte, nahiz eta
ordurarte lege anitzek arautu izan duten funtzionarioen erregimen juridikoa.

Bestalde, Konstituzio Auzitegiak 99/87 epaian oso argi utzi zuen Espainiako
konstituzioak erregimen estatutario baten alde egin duela, hau da, funtzio
publikoaren erregimenaren alde. Beraz, lan-zuzenbideko erregimenak
salbuespenezkoan behar dute izan Administrazio eremuan, eta horrez gain, legeak
esan behar du zein kasutan ahal den lan kontratuz lanpostuak betetzea.
“Habiendo optado la Constitución por un régimen estatutario, con cearácter
genera, para los servidores públicos (103 y 149.1.18) habrá de ser también la
Ley la que determine en qué casos y con qué condiciones puedan reconocerse
otras posibles vías para el acceso al servicio de la Administraciones públicas”


b) 7/2007 Legea, apirilaren 12koa, Enplegatu Publikoaren Oinarrizko Estatutua
(EPOE)

Enplegatu Publikoaren Oinarrizko Estatutuaren 1. artikuluak bere helburua
zehaztu du. Han azaldu denez, Legeak helburu bikoitza du: alde batetik “bere
aplikazio-eremuaren barne dauden funtzionario publikoen erregimen
estatutarioaren oinarriak ezarri”ditu (1.1), eta, bestetik, “Administrazio
Publikoen zerbitzura dauden lan kontratudunek aplikagarri dituzten arauak
zehaztu”ditu (1.2).


Estatutuak, beraz, lege-testu bakarrean bi araubide bateratu ditu. Alde
batetik, funtzionario publiko gehientsuenek aplikagarri duten oinarrizko
araubidea jaso da.Araubide hori oinarritzen da Konstituzioko 149.1.18
artikuluak Estatuarentzatgordetzen duen eskumenean, hots, funtzionarioei
buruzko araubidearen “oinarriak” zehazteko eskumenean.

Lege hori, oinarrien legea da; beraz Administrazio publiko guztiek errespetatu
behar dute. Autonomia-erkidegoen esku dago oinarrizko araubide hori
garatzea,lege bidez garatuta (6. art.). Areago, EPOEko 4. azken xedapenaren
arabera, zenbait artikuluri dagokienez behintzat, Oinarrizko Estatutuak ez du
zuzeneko eraginik izango,erkidegoek garapen-legerik onartzen ez duten
bitartean. Horrek honako gai haueieragiten die bete-betean: funtzionarioen
karrera eta promozioari buruzko araubideari;diru-sarien erregimenari, eta
enplegu publikoaren egituratzeari.

EAEnindarrean dagoen araua hau da: 6/1989 Legea, uztailaren 6koa, Euskal
Funtzio Publikoari buruzkoa (EFPL). Lege horrek Estatuko oinarrizko legedia
garatzen du, eta euskal administrazio guztietako ia langile oro hartzen du bere
eragin eremuaren barne.


Toki-erakundeetako funtzionarioeiaplikagarri izango zaie EPOE, Estatuko
oinarrizko legedi modura; hurrena, autonomia-erkidegoko legedia aplikatu
beharko dute (garapen-legedi modura); eta, azkenik, toki erakunde bakoitzak
onartutako arau propioak.


Lan-kontratudunei dagokienez, aurrena EPOE aplikagarri da. Estatutuko
artikuluek “enplegatu publiko” terminoa erabiltzen dutenean, lan-kontratudunei
(zein funtzionarioei) buruz ari dira. EPOEk arautu gabekoetan lan-kontratudunei
lan-legediorokorrak ezarritakoa aplikatuko zaie, baita lan-hitzarmen bidez
ezarritakoa ere.
Kontuan izan behar da lan-legedia Estatuko legedia dela; izan ere, 149.1.7
artikuluak Estatuari eskumen esklusiboak aitortu dizkio, eta autonomia-
erkidegoei inolako eskumenik ez (lan legediaren exekuzioaz kanpora) . Beraz,
Autonomia Erkidegoko Funtzio Publikoari buruzko legediak ez du lan-
kontratudunei buruzko ezer ere arautzerik. Erkidegoek esku hartzea izango dute,
baina soilik lan-hitzarmenen bitartez, enplegu-emaile gisa.


EPOEkoaplikazio eremutik kanporageratu diren funtzionario gorpuak eta
pertsonala: Gorte Nagusietakoeta Erkidegoetako Parlamentuetako funtzionarioak;
Estatuko organo konstituzionaletako pertsonala eta Erkidegoetako erakunde
estatutarietako pertsonala; Epaile, Magistratu, Fiskal eta Justizia
Administrazioko gainerako pertsonala; Indar Armatuetako pertsonal militarra;
Segurtasun Gorpu eta Indarretako pertsonala; arantzel bidez jarduten duen
pertsonala; CNI-ko pertsonala; eta Espainiako Bankuko pertsonala (EPOL 4 art).


Bukatzeko, esan behar da EPOEko 2. xedapen gehigarriak aplikazio-araubereziak
jaso dituelaNafarroako eta Euskal Autonomia Erkidegokolurraldehistorikoentzat.
Legeak estatu-gaikuntza duten funtzionarioei buruzko eskumenak Autonomia-
erkidegoei aitortu badizkie ere, EAEn eskumen horiek Lurralde Historikoei
aitortu zaizkie (eta ez Erkidegoari, berari).


II. ADMINISTRAZIO PUBLIKOEN ZERBITZUKO LANGILERIA: KONTZEPTUA ETA SAILKAPENA

Hona hemen administrazio publikoen zerbitzura egon daitezkeen enplegatu motak:

KARRERAKO FUNTZIONARIOAK
EPOEko 9. artikuluak karrerako funtzionarioaren kontzeptua jaso du: “lege
bidezko izendapenaren ondorioz administrazio publikoarekin estatutu-lotura
dutenak dira funtzionario publikoak, eta lotura hori administrazio-zuzenbideak
arautzen du, izaera egonkorra duten zerbitzu profesional ordainduak
gauzatzeko”.

Definizioak honako ezaugarri hauek agertzen ditu:

- Izendapenak funtzio publikoei ekiteko ezinbesteko elementua da.

- Lan-harreman horren ezaugarri nagusia da bere estatutu-izaera. Hots,
funtzionarioen jarduera arautzen duen unean uneko estatutuak ezarriko ditu
haien eskubide eta betebeharrak. Funtzionarioaren eta administrazioarenarteko
harremana estatutu-harremana da (alde bakarreko egintza baten,izendapenaren,
emaitza). Funtzionarioa eta administrazioaren arteko lotura ezda kontratu-
harreman batean oinarritzen. Funtzionario-estatusa estatus arautuada, eta haren
edukia lege zein erregelamenduetan finkatuko da.
Funtzionarioak ez du bere estatusa negoziatzerik; administrazioak, aldiz,
estatusa alda dezake, hura arau bidezko estatusa baita.

- Lan-harremana egonkorra da.
EPOEko 9.2 artikuluak beste ezaugarri bat gehitu dio karrerako funtzionarioen
kategoriari, eta funtzio publiko batzuk gorde ditu soilik funtzionarioentzat.
“Ahalmen publikoak baliatzea edo Estatuaren eta administrazioen interes
orokorrak babestea” funtzionario publikoei dagokie modu esklusiboan. Beraz,
lan-kontratudunek ezin jardungo dute funtzio horiek dituzten lanpostuetan.

-Izendapena, zereginak, estatutu-harremana... dira karrerako funtzionarioen
elementu bereizgarriak. Karrerako funtzionario bihurtzeko bidea (sarbidea) ere
ezaugarri garrantzitsua da. EPOEko 62. artikuluak karrerako funtzionario
bihurtzeko bidea ezarri du.Horren arabera, honako urrats hauek egin behar dira:
    * Hautatze-prozesua gainditu.
    * Izendapena (agintari eskudunak egina).
    * Aldizkari ofizialean izendapena argitaratu.
    * Konstituzioari eta autonomia-estatutuari men egin (acatar),baita
      gainerako ordenamendu juridikoari ere.
    * Karguaz jabetu (tomar posesión),ezarritako epearen barne


B. BITARTEKO FUNTZIONARIOAK (funcionarios interinos)
Bitarteko funtzionarioaren definizioa EPOEko 10. artikuluak jaso du honela:
ongi justifikatutako beharrizanak direla eta, karrerako funtzionarioei
dagozkien eginkizunetarako izendatuak dira. Artikuluak zehaztu du zer kasutan
balia daitekeen bitarteko funtzionarioez, eta honako zio hauek aipatu ditu:
- Lanpostu hutsak daudenean, ezin badira karrerako funtzionarioen bitartez
bete.
- Funtzionario titularra aldi baterako ordezkatu behar denean.
- Aldi baterako programak bete behar direnean.
- Gehiegizko eginkizunak daudenean edo eginkizunak pilatzean (sei
hilabetekoepean gehienez).

Bitarteko funtzionarioen erregimen juridikoaren ezaugarri nagusiak honako hauek
dira:
- Hautaketa gauzatzeko prozedura bizkorrak erabil daitezke, betiere
berdintasun, merezimendu, gaitasun eta publizitate printzipioak bermaturik.

- Lan-uztea (cese) arrazoi orokorrak direla medio gertatzen da, bereziki
izendapenaren arrazoia bukatzen denean. Bitarteko funtzionarioak egoera hori
galduko du, lanpostua karrerako funtzionario batek betetzen duenean, edo
ordezkatua berriz laneratzen denean, edo izendapenaren zio izan diren
beharrizanak desagertzen direnean.

- Bitarteko funtzionarioei karrerako funtzionarioen estatutu orokorra
aplikagarri zaie, hura egokia den guztietan. Bitarteko funtzionarioak jasoko
ditu lanpostuari dagozkion lansari osagarriak eta bere titulazio-taldeari
dagozkion oinarrizkoak.


C. LAN HARREMANAREN ARABERAKO PERTSONALA

-Lan-harremaneko pertsonalak lan-kontratu baten bidez eskaintzen dizkio
zerbitzuak administrazioari. Lan-kontratua idatziz formalizatu behar da, eta
lan legediak aurreikusitako edozein lan-kontratu mota izan daiteke. Lan-
kontratudunak administrazioari zerbitzuak eskaintzen dizkio ordainsari baten
trukean. Kasuan kasuko
lan-kontratuak duen iraupenaren arabera, lan-kontratuduna egonkorra (finkoa)
izan daiteke, mugagabea (kontratuak muga gabeko iraupena badu), edo aldi
baterakoa.

-EPOEk ez du irizpiderik ezarri lan-kontratuen bidez bete daitezkeen lanpostu
publikoak identifikatzeko. Erkidegoetako legeei dagokie irizpide horiek
ezartzea. Edozelan ere, gogoratu dezagun badela muga nagusi bat, hots,
agintaritza baliatzea eskatzen duten lanpostuak edota ahalmen publikoak
baliatzea dakartenak funtzionario publikoen bidez bete behar dira ezinbestean,
eta ez lan-kontratudunen bidez.

-Toki-administrazioetan funtzionarioei erreserbatutako funtzio publikoak honako
hauek dira: agintaritza baliatzea eskatzen dutenak; fede publikoari eta lege
aholkularitzari buruzkoak; kudeaketa ekonomiko-finantzarioaren kontrola eta
fiskalizazioa dakartzatenak; kontabilitateari eta altxortegiari buruzkoak
(EPOEko 2.
XG).

-Oro har, lan-kontratudunen bidez bete daitezkeen lanpostuak lanpostu-
zerrendetan identifikatu behar dira. Lan-kontratudunek ez dute betetzerik
funtzionarioentzat gordetako lanposturik


D. ALBI BATERAKO PERTSONALA

-Aldi baterako pertsonalak (eventual) konfiantzazko edo aholkularitza bereziko
funtzioak betetzen ditu. Haren izaera ez da egonkorra, eta izendapenen bidez
jarduten du. Karrerako funtzionarioentzat gordetako lanpostuak ezin bete
ditzakete, ezta lan-kontratupeko
langile finkoentzat gordetakorik ere.

-Administrazioetako gobernu-organoek aldi baterako pertsonala balia dezakete.
EPOEk ez du adierazi zein diren gobernu-organo horiek. Beraz, funtzio
publikoari buruzko legediak ezarri behar ditu. Gobernu-organo bakoitzari
dagokio aldi baterako pertsonalaren gehienezko kopurua ezartzea; edozelan ere,
aldi baterako pertsonalarenkopurua eta ordainsaria publiko egin behar ditu.

Aldi baterako pertsonalaren erregimenak honako ezaugarri hauek ditu:
- Izendatzea eta kargu-gabetzea askeak dira. Lanpostuz gabetua izango da,
izendatu zuen agintariak kargua uzten duenean.
- Aldi baterako lanpostuetan eskainitako zerbitzuak ezin dira kontuan hartu
funtzio publikoan sartzeko prozeduretan, ezta barneko mailetan gora
egitekomerezimendu gisa.
- Aldi baterako pertsonalari karrerako funtzionarioen estatutu
orokorraaplikagarri zaie, hura egokia den guztietan (en lo que sea adecuado a
lanaturaleza de su condición).

E. ZUZENDARITZA PERTSONALA

-EPOEko 13. artikuluari jarraiki, administrazioetan zuzendaritza-eginkizunak
dituen pertsonala egon daiteke. Estatutuak ez du figura horren erregimen
juridikoa definitu; aldiz, estatuko eta erkidegoetako gobernuei bide eman zaie,
beren zuzendaritza pertsonalaren erregimen juridiko zehatza ezar dezaten.
Estatutuak figura
bera jaso, eta printzipio orokor batzuk ezarri baino ez du egin. Hona hemen:
- Zuzendaritza-pertsonalaren egitekoa administrazio publikoetan
zuzendaritza-eginkizun profesionaletan aritzea da. Eginkizun horiek
administrazio bakoitzaren berezko arauetan zehaztu eta ezarri behar dira.
- Zuzendaritza-pertsonala izendatzean, zenbait printzipio errespetatu egin
behar dira: merezimendu-, gaitasun- eta egokitasun-printzipioak, hain zuzen
ere. Halaber, izendatzeko prozedurak publizitateari etakonkurrentziari bide
eman behar die.
- Zuzendaritza-pertsonala ebaluazioaren menpe dago. Ebaluazioa
eraginkortasuna eta efizientzia printzipioak kontuan hartuz gauzatu behar da,
kudeaketaren gaineko erantzukizuna irizpide harturik. Jarduerari ekin aurretik,
helburuak ezarriko dira, eta gero ebaluazioari ekingo. Ebaluazioa gauzatu behar
da helburuak eta kudeaketaren emaitzak alderatuz.
- Zuzendaritza-pertsonalaren lan-baldintzak ezin dira negoziazio
kolektiboaren bidez adostu. Lan-kontratudunen batek, zuzendaritza pertsonaleko
bihurtuz gero, goi-zuzendaritzako izaera bereziko lan-harremanaren erregimena
aplikagarri izango du.


III. ADMINISTRAZIO PUBLIKOAREN ZERBITZUKO PERTSONALAREN HAUTAKETA

A. PRINTZIPIOAK

-Administrazio publikoaren zerbitzuko pertsonalaren hautaketa Konstituzioaren
103.3 artikuluaren bitartez baldintzaturik dago. Artikulu horrek hautaketa
prozedurak meritu eta gaitasun printzipioen arabera gauzatu behar direla
agertzen du. Bestalde, hautaketa prozedura, bera, Konstituzioaren 23 artikuluak
aurreikusi duen “funtzio etakargu publikoetara berdintasunean iristeko
(oinarrizko) eskubidea”ri bide emango dio.

-EPOEko 55. artikuluak hautaketaren printzipioak zerrendatu ditu. Printzipio
horiek ideia orokor bat islatzen dute: “herritar guztiek enplegu publikora
iristeko (sartzeko) eskubidea dute, berdintasun, merezimendu eta gaitasun
printzipioen arabera, Estatutu honek eta gainerako ordenamendu juridikoak
ezarritakoaren arabera”.

- Hona hemen hautaketa-prozedurek bermatu behar dituzten ezaugarriak:
-Publikotasuna. Hautaketa-frogen deialdiak eta oinarriak argitaratu behar dira.
-Gardentasuna.
-Inpartzialtasuna eta profesionaltasuna. Hautaketa-rganoetako kideek
inpartzialtasun printzipioaren arabera jardun behar dute, baita
profesionaltasunez ere.
-Independentzia eta zuhurtzia teknikoa.Hautaketa-organoei independentzia eta
zuhurtzia (discrecionalidad) teknikoz jarduten utzi behar zaie.
-Egokiera.Hautaketa-prozeduren edukia bete beharreko zereginei egokitu behar
zaie.
-Bizkortasuna. Betiere objektibotasunari kalterik egin gabe.


B. BALDINTZAK

-Hauexek dira administrazioek antolatzen dituzten hautaketa-prozeduretan parte
hartzeko baldintza orokorrak (56. art):
a) Espainiar nazionalitatea izatea. Europar Batasuneko kideei ere enplegu
publikoetan aritzeko eskubidea bermatu behar zaie, berdintasunez egin ere.
Salbuespen batzuk ezarri dira, ordea, eta Europar Batasuneko kideei karrerako
funtzionariotzarako sarbidea mugatu zaie: ez dute aritzerik ahalmen publikoa
baliatzea dakarten lanpostu publikoetan, ezta Estatuaren interesak edo
administrazio publikoen interesak babestea xede duten funtzioetan ere.
Administrazio bakoitzeko gobernu-organoek zerrendatu behar dituzte beste
estatuetako herritarrek hartu ezin dituzten lanpostu publikoak.

b) Eginbeharrak gauzatzeko gaitasun funtzional nahikoa izatea. Edozelan ere,
EPOEk ezgaitasun fisikoa dutenentzako kuota ezarri du: bete beharreko
lanpostuen %5, gutxienik, ezgaitasuna dutenei erreserbatu behar zaie. Kuota
bada ere, hautaketa-frogak
gainditu behar dituzte, ezgaitasuna dutela frogatu, eta lanpostuari
dagozkioneginbeharrak betetzeko gai direla frogatu. Legeak jaso duen azken
helburua daadministrazio bakoitzeko lanpostuen % 2 ezgaitasuna dutenen bidez
osatzea.

c) Gutxienez 18 urte izan behar dira, eta gehienez erretiratzeko adina. Lege
bidez gehienezko beste adin bat (erretiratzeko adinaz gainera) ezar daiteke.

d) Diziplina-espediente baten ondorioz administrazioetako zerbitzu
publikoetatik kanporatua ez izatea, ezta ebazpen judizial bidez enplegu edo
kargu publikoetarako gaitasungabeturik egotea ere. Beste estaturen bateko
nazionalitatea izanik, jatorrizko estatuan kargu edo funtzio publikoak
betetzeko gaitasunik gabe utzi bada edo
diziplina-zehapen baten ondorioz enplegu publikoan sartzeko debekua badu, ezin
sartuko da Espainian funtzio publikoan.

e) Eskatzen den titulazioaren jabe izatea


C. EPAIMAHAIAK

-Hautaketa-prozesuaz arduratu behar duten epaimahaiek kide anitzekoak
(kolegiatuak) izan behar dute. Haien osaerari dagokionez, kideek partzialtasun
eza eta profesionaltasuna agertu behar dituzte. Osaera zehaztean, ahal dela,
gizonezkoen eta emakumezkoen arteko oreka lortzen saiatu beharra dago. Ez dute
epaimahaietako
kide izaterik, ez izendapen politikoko pertsonala, ez bitarteko funtzionarioak,
ezta behin-behineko pertsonala ere. Epaimahaiko kidetzaren izaera pertsonala
eta eskualdaezina da. Hots, ez da onartzen izendatutako kideen ordez
jarduterik, ezta inoren kontura aritzerik ere.
-Epaimahaiaren jarduera zuhurtzia teknikoaren eremuan sartzen da
Euskal Funtzio Publikoaren Legearen arabera, epaimahaiek autonomiaz jarduten
dute beren egitekoetan; prozeduraren objektibotasunaren erantzukizuna beren
gain dute, eta deialdian ezarritako oinarriak betetzen direla bermatu behar
dute
(EFPLko 31.1 art.).
-Epaimahaiak osatzeko orduan, espezialitate printzipioa kontuan hartu behar da.
Epaimahai kideetatik erdiek behintzat izan behar dute lanpostua betetzeko
eskatzen den ezagutza-arloko titulazioa, eta denek izan behar dute ikasketa-
maila bereko edo goragoko titulazioa. -Epaimahaietan beti izan behar dute HAEE-
IVAPek izendatutako
ordezkari batek eta langileen ordezkari batek (sindikatuetako ordezkariek
izendatuko dute).

-Epaimahaiek beren lanetarako aholkulariak hartu ahalko dituzte. Aholkulariek
beren espezialitateari dagozkion jarduerak baino ez dituzte egingo.

-Deialdiak agertzen duen lanpostu kopurua epaimahaiarentzat muga da, izan ere
hautatutako kide kopuruak ez baitu gainditzerik deialdiak ezarri duen
lanpostuen kopurua. Arau hori hautsiz gero, proposamenak erabat deusezak izango
dira (EFPLko 32.1 art.).

-Epaimahaiaren erabaki-proposamenak lotesleak dira ehartze-indarra izendapena
egiteaz arduratzen den agintariarentzat. Edozelan ere, horrek badu proposamena
berrikusterik, 30/1992 Legeak ezarritakoaz baliatuz


D. HAUTATZEKO BIDEAK

Hautaketa-sistemek honako ezaugarri hauek izan behar dituzte:

    * Lehenik, izaera irekia izan behar dute, eta konkurrentzia askea bermatu
      (barne-promozioari eta diskriminazio positiboari buruzko arauak
      kontuanizanik, halere).

    * Sexuen arteko aukera-berdintasuna zaintzea (epaimahaien betekizunetatik
      bat da).

    * Hautaketa-prozesurako asmatzen diren frogak egokitu behar dira bete behar
      den lanpostuak dituen eginkizunetara.


    * Bi motatako hautaketa-frogak daude: batzuek ezagutzak eta gaitasunak
      balioestea dute helburu; beste batzuek, aurrekoaz gain, lehiakideen
      merezimenduak balioesten dituzte.

Frogek lehiakideen ezagutzak eta gaitasun analitikoak egiaztatzea izan dezakete
helburu, eta idatziak zein ahozkoak izan daitezke. Halaber, frogen bitartez
lehiakideen beste gaitasun batzuk egiazta daitezke: hizkuntzen ezagutza edo
ahalmen fisikoak (froga fisikoak).
Gaitasuna neurtzeko frogak izateaz gain, merezimenduak balioetsi behar
direnean, horien garrantzia (balioa) ezin da erabakigarria izan. Hots,
oposizio-fasea dagoenez, merezimenduek ezin dute hautaketa-prozeduraren emaitza
erabat baldintzatu.

Euskal Funtzio Publikoaren Legearen arabera, lehiaketa-fasearen balioagehienez
% 40koa izan daiteke (EFPLko 26.3)

    * Frogez gain, hautaketa prozedurek kurtsoak gainditzeko beharrarekin osa
      daitezke, baita froga-aldi batez, froga psikoteknikoekin edota
      entrebistekin ere. Euskal Funtzio Publikoari buruzko Legearen arabera,
      deialdiek praktika-aldiak (edo kurtsoak) aurreikusi dezakete hautaketa
      prozeduraren fase gisa. Fase horretara heltzen diren lehiakideak,
      funtzionario-praktiketan izendatuko dira (EFPLko 28. art.). Ikastaroak
      eta praktika-aldiak ez gainditzeak hautaketa-prozesutik kanpo geratzea
      ekarriko du.

Karrerako funtzionarioakhautatzekosistemak honako bi hauek izan daitezke:
oposizioa edo lehiaketa-oposaketa. Bi kasuotan lehiakideen gaitasuna
egiaztatzeko froga bat edo batzuk egin beharko dira; emaitzekin lehentasun-
hurrenkera ezarriko da.
Salbuespen modura, legeren batek ezarritako kasuetan bakarrik erabil daiteke
lehiaketa hautaketa-sistema gisa. Lehiaketa merezimendu-balioespen hutsean
oinarritzen da.
Euskal Funtzio Publikoari buruzko Legeak dioenaren arabera, “salbuespen gisa,
aukeraketa lehiaketaz gauzatu daiteke, baldin eta, lanpostuaren ezaugarri
bereziak direla bide, merezimendu jakinak dituzten kideen bidez bete behar
badira, baita esperientzia-maila jakinak dituzten kideen bidez edo ezagutza-
frogen bitartez
egiaztatu ezin diren ezaugarriak dituzten kideen bidez bete behar direnean ere”
(EFPLko 27. art.).


Lan-kontratupeko finkoakhautatzekoerabil daitezkeen sistemak honako hiru hauek
dira: oposizioa, lehiaketa-oposizioa eta baita lehiaketa ere.


E. DEIALDIA

Deialdiak berebiziko garrantzia du hautaketa-prozeduretan.
Hona hemen jurisprudentziak jaso dituenak:
- “La convocatoria es la ley de la oposición o del concurso”
Deialdia eta, deialdiarekin batera, oinarriak ere hautaketa-prozeduraren
“lege”tzat jotzen dira, eta lehiakideak eta administrazioa lotzen ditu.
Administrazioak ez du deialdiaren edo
oinarrien aurka egiterik.
Hautaketaren arloan zuhurtziak ez dauka lekurik. Deialdiaren ondorioz
administrazioaren zuhurtzia (discrecionalidad) mugatzen da. Administrazioak
Konstituzioan eta legeetan ezarritakoak bete behar ditu, baita deialdian eta
oinarrietan ezarritakoa ere.
Gauza bat da hautaketa-prozeduraren objektibotasuna, eta beste bat,
epaimahaiei aitortu zaien zuhurtzi teknikoaren esparrua. Epaimahaiek oinarrien
arabera jardun behar dute. Epaimahaiek (kideek) iritziak arrazoitu behar
dituzte, prozedurari jarraitu, eta abar.

F. ENPLEGU PUBLIKORAKO ESKAINTZAK (EPE)
EPEko 70. artikuluak lanpostu publikoen eskaintza aintzat hartu du. Artikulu
horrek ezarri duen printzipio nagusia honakoa da: Administrazioak pertsonal
berriaren beharra duenean, aurrekontuz hornituta izanik, Enplegu Publikoaren
Eskaintzaz baliatu beharko da (edo antzekoa izan daitekeen bestelako tresnaren
baten bitartez).
Hots, Administrazioak hautaketa prozesuak deitu beharko ditu EPEn
aurreikusitako lanpostuak bete daitezen. Aurrena EPE onartzea da eta ondoren
Administrazioak hautaketa prozedurak antolatu beharko ditu. Hautaketa
prozeduretan EPEk aurreikusitako lanpostuak hornitu behar dira, edozelan,
Administrazioak bidezko du EPEk agertzen duen kopuruaz gora %10 deitzea. EPEk,
bestalde, agertu beharko du zein epe duen Administrazioak hautaketa prozedurak
gauzatzeko; lege aginduz hiru urteko gehienezko epearen barruan antolatu behar
dituelarik.
EFPLren arabera, ezingo da plazak betetzeko aukeraketa-probetarako
deialdirik egin, enplegu publikorako eskaintzaren arabera plaza horiek bete
beharrekoak ez badira (23.3 art). Enplegu publikorako eskaintzan, bete behar
diren plaza betegabeak adieraziko dira, bai funtzionarienak eta bai
lan–kontratuko langilefinkoenak ere. Plazok funtzionarien lan–kategoriaka edo
taldeka, kidegoka etaeskalaka sailkatuko dira. Enplegu publikorako eskaintzak
Euskal Herriko AgintaritzarenAldizkarian argitaratuko dira edo, Foru Diputazio
edo Udal Osoko Bilkuretakoak badira,Lurralde Historikoetako aldizkarietan.
Azken kasu honetan, Euskal HerrikoAgintaritzaren Aldizkarian argitaratu beharko
da eskaintzen laburpen bat.




G. TOKI ADMINISTRAZIOETAKO ESTATU GAIKUNTZAKO FUNTZIONARIOAK

Toki-korporazio guztietan ezinbestean izan behar diren funtzio publikoak agertu
ditu EPEk. Funtzio publiko horiek estatu-gaikuntza (habilitación) duten
funtzionarioen bitartez bete behar dira. Toki-administrazio guztietan
ezinbestean bete behar diren funtzio publikoak honako hauek dira:
- Fede publikoa eta nahitaezko lege-aholkularitza. Idazkariari dagokio funtzio
horietaz arduratzea.
- Kudeaketa ekonomiko-finantzarioa; aurrekontu kudeaketaren kontrola eta
fiskalizazioa; kontabilitatea; diruzaintza, eta diru-bilketa.

Estatu-gaikuntzako funtzionarioen eskalak honako azpieskalak ditu:
- idazkaritza (fede publikoa eta nahitaezko lege-aholkularitza)
- kontu-hartzailetza/diruzaintza (funtzio ekonomikoak)
- idazkaritza/kontu-hartzailetza (funtzio guztiak, diruzaintza izan ezik)

Autonomia-erkidegoei dagokie estatu-gaikuntza duten funtzionarioei gordetako
lanpostuak sortzea, sailkatzea eta ezereztea (edo lurralde historikoei, EPEko
3. xedapen gehigarriaren arabera). Autonomia-erkidegoei dagokie, halaber,
estatu-gaikuntzako funtzionarioei gordetako lanpostuen eskaintza publikorako
deia egitea.
Funtzionario horiek hautatzea erkidegoaren eskumena da, betiere errespetatuta
titulazio-baldintzak eta Administrazio Publikoetako Ministerioak onartutako
programak.

Deialdiak EAEko eta Estatuko aldizkari ofizialetan argitaratu behar dira.
Hautaketa prozesua bukatzean, autonomia-erkidegoak Madrilgo Administrazio
Publikoetako Ministeriora igorri behar du izendatutako funtzionarioen zerrenda.
Ministerioak estatu-gaikuntza aitortu eta, gero, erregistratzeari ekingo dio
(estatu-gaikuntzako funtzionarioen erregistroan, hain zuzen ere). Estatu-
gaikuntza izanik, funtzionarioek
bidezko dute lanpostuak betetzeko udalek antolatzen dituzten deialdietan parte
hartu behar dute.


IV. LANPOSTUAK HORNITZEA

EPEko 78. artikuluak lanpostuak betetzeko prozedurez dihardu, eta ezartzen du
“berdintasun, merezimendu, gaitasun eta publizitate” printzipioetan oinarritu
behar direla. Bi dira aurreikusitako moduak: lehiaketa eta izendapen askea,
deialdi publikoa tarteko. Bi sistema nagusi horiez gain, funtzio publikoari
buruzko legeek beste modu
batzuk jaso ditzakete.

A. LEHIAKETA
Lehiaketa lanpostuak hornitzeko ohiko sistema da (79. art.). Lehiaketak
merezimenduak eta gaitasunak balioestean datza, baita lehiakideen gaitasunak
ere. Balioespena izaera teknikoa duten pertsona anitzeko organoen esku dago.
Organo horiek profesionaltasun eta espezialitate printzipioen arabera osatu
behar dira, baita gizonezkoen eta emakumezkoen arteko oreka printzipioaren
arabera ere. Jardutean, partzialtasunik eza eta objektibotasun printzipioak
errespetatu behar dituzte.
Lehiaketaren bidez behin lanpostua lortuta, funtzionarioak denbora jakin
bateziraun behar du bertan (2 urtez, EFPLko 48.2 artikuluaren arabera).
Dagokion denboraigaro ondoren zilegi da, beste lehiaketa batean parte hartuz,
lanpostua aldatzea.

B. IZENDAPEN ASKEA
Izendapen askea lanpostuak betetzeko beste bide bat da, eta deialdi
publikoaaurrez argitaratuta egin behar da. Izendapen askea erabiliz gero,
organo eskudunakbalioets dezake lehiakideen egokitasuna zuhurtziaz lanpostuaren
ezaugarrien arabera.
Izendapen askea lanpostuak hornitzeko salbuespenezko bidea da. Horregatik
autonomia-erkidegoetako legeek zehatz finkatu behar dituzte sistema honen
bitartez bete daitezkeen lanpostuak (EPOEko 80.2 art. eta EFPLko 46.2 art.).
Legearen aginduz, izendapen askea ezaugarri bereziak dituzten lanpostuak
betetzeko erabil daiteke soilik; hots, erantzukizun bereziko lanpostuak izan
behar dute edota
konfiantzazko lanpostuak. Izendapen askea zuhurtziazkoa denez, lanpostuan
dagoena zuhurtzia hutsez gabetua izan daiteke. Kasu horretan, karguz gabetua
izan denari, funtzionario publikoaizanik, beste lanpostu bat eman beharko zaio
karrera-sistemarekin bat (EPOEko 80.4art.).

C. MUGIKORTASUNA
Administrazioek, zerbitzu-beharrak tarteko, funtzionarioak lekuz alda
ditzakete, eta beste unitate, sail edo erakunde publiko batzuetara mugitu.
Administrazioak halakorik egiten badu, funtzionarioen soldatak, lan-baldintzak
eta abarrak mantendu beharko ditu. Kasu horretan, atxikitze-aldaketa gertatuko
da.
Baliabideak ordenatzeko plangintzen ondorioz, lanpostu-aldaketak aurreikusten
direnean, eta aldaketa horiek etxebizitza aldatu beharra dakartenean,
borondatezko leku-aldaketei lehentasuna eman behar zaie. Funtzionarioek
nahitaezko leku-aldaketei dagozkien kalte-ordainak jasotzeko eskubidea dute.

Funtzionario izan gabe, lan-kontratuduna izanik, mugikortasuna hitzarmen
kolektiboetan ezarritakoaren arabera arautuko da. Hitzarmenak ez badu ezer ere
aipatzen, funtzionarioek aplikagarri duten erregimena lan-kontratudunei ere
aplikatuko zaie.
Administrazio arteko mugikortasunari dagokionez, arloko batzarren esku dago
baliabideak ezartzeko ardura. Administrazio publikoetako arloko batzarrari
dagokio homologazio-irizpideak ezartzea administrazioen artean funtzionarioen
mugikortasuna legitimatzeko.

D. TOKI ADMINISTRAZIOETAKO ESTATU GAIKUNTZAKO FUNTZIONARIOEI ERRESERBATUTAKO
LANPOSTUAK BETETZEA
EPOEko 2. xedapen gehigarriak estatu gaikuntzako funtzionarioei
erreserbatutako lanpostuak betetzeko erregimena arautu du. Lehiaketa da
lanpostu horiek betetzeko ohiko bidea. Lehiaketa horietan, merezimendu
orokorrak kontuan hartzeaz gain, autonomia-erkidegoko antolaketaren
berezitasunak, haren zuzenbide
propioaren gaineko ezagutzak, erkidegoko hizkuntzaren ezagutza-maila
(erkidegoko Legediak ezartzen duenaren arabera), eta lanpostuari egokitutako
merezimendu bereziak balioetsi behar dira.

Urtero bi lehiaketa gertatu behar dira:
-Lehiaketa arrunta:autonomia-erkidegoari dagokio lehiaketaren oinarri komunak
ezartzea (edo lurralde historikoei, EPOEko 3. Xedapen gehigarriari jarraiki).
Toki-korporazioek lanpostu hutsak agertu behar dituzte, urteko lehiaketa
arrunta onartzean.Deialdia alkateak egin etaerkidegoko aldizkarian argitaratu
behar da. Autonomia-erkidegoa dalehiaketa arruntaren lurralde-esparrua.
Prozesua bukatu ondoren,lehiaketaren emaitza argitaratu eta Administrazio
Publikoetako Ministerioraigorri behar da, erregistroan inskribatua izan dadin.
-Lehiaketa bateratua: Estatuari dagokio deialdia egitea, betiere autonomia
erkidegoek ezarritako hizkuntza-baldintzak errespetatuta. Lehiaketa horren
lurralde-esparrua Estatua da.

V. EGITURAKETA ETA ANTOLAKETA: FUNTZIONARIO KIDEGOAK ETA ESKALAK

Lanpostu zerrenden bitartez edota antzekoak diren beste antolaketa-tresna
batzuen bitartez, administrazioek beren barne-egiturak egituratzeari ekiten
diote. Lanpostu zerrendek honako hauek jaso behar dituzte: lanpostu bakoitzaren
izena; sailkapen profesionaleko zer talderi dagokion; lanpostuak zer kidegori
edo eskalari
atxikirik dauden; betetzeko sistema; ordainsari osagarriak (EPOEko 74. art.),
baita lanpostuak duen hizkuntza-eskakizuna ere (EFPLko 97.6 art.).

Antolaketa-tresna horiek administrazioari dagokion aldizkari ofizialean
argitaratu behar dira (EFPLko 16. art.).
Funtzionarioak kidegoen, eskalen, espezialitateen edota beste sistema batzuen
arabera antolatzen dira. Funtzionarioen kidegoak eta eskalak lege bidez sortu,
aldatu eta ezerezten dira, Gorte Nagusien zein erkidegoetako parlamentuen
legeen bidez.
Kidego eta eskaletan sartzeko eskatzen den titulazioari dagokionez, honako
talde hauek bereiz daitezke:

A taldea.Talde honetako kidego eta eskaletan sartzeko, graduko unibertsitate
tituluaren jabe izan beharra dago.
A taldearen barnean, bi azpitalde daude: A1 eta A2. Azpitalde batean
edo bestean izan daitezkeen kidego edo eskalek zerikusia dute bete beharreko
funtzioen erantzukizunarekin eta sartzeko frogek duten ezaugarriekin.
Unibertsitate-titulazio berria (gradua) zabaltzen den bitartean, EPOEko 3.
xedapen iragankorrak baliokidetasun-irizpideak ezarri ditu.

B taldea.Talde honetako kidego eta eskaletan sartzeko, goi-mailako
teknikariaren tituluaren jabe izan beharra dago.

C taldea.Taldearen barne bi azpitalde daude, titulazioaren arabera banatuak:
C1: Batxilergo- edo teknikari-titulua
C2: Derrigorrezko Bigarren Hezkuntzako titulua.

EFPLk funtzionarioen gradu pertsonala arautu du 45. artikuluan. Funtzionario
bakoitzak bere gradu pertsonala du, lanpostuak sailkatzeko erabiltzen diren
hogeitahamar mailetatik bat, hain zuzen ere. Gradua eskuratzeko baldintza
nagusialanpostuan aritzea da; bi urtez, jarraian, edo hiru urtez, etenak
eginda, arituta gradubat gehiago lortzen da. Gradua lortzeko beste bide bat
ikastaroak egitea da. Graduakondorio ekonomikoak ditu.

Euskal Autonomia Erkidegoko Administrazio orokorreko eta honen erakunde
autonomiadunetakokidegoakondoko eran sailkatuta daude:
a) Kidego orokorrak, funtsean administrazio-jarduerari lotuta dauden funtzioak
betetzen dituztenean (kudeaketa, ikuskapen, aholkularitza, kontrol eta
betearazpen funtzioak eta antzekoak barne).
b) Kidego bereziak, funtsean lanbide edo titulazio akademiko bati dagozkion
funtzioak betetzen dituztenean.

Kidego orokorrak ondokoak dira:
A Taldearen barruan, Administrazioko Goi Mailako Kidegoa edo A-1.
B Taldearen barruan, Administrazio Kudeaketako Kidegoa edo B-1.
C Taldearen barruan, Administrarien Kidegoa edo C-1.
D Taldearen barruan, Administrari Laguntzaileen Kidegoa edo D-1.
E Taldearen barruan, Mendekoen Kidegoa edo E-1.

Aldiz, kidego bereziak ondokoak dira:
A Taldearen barruan, Goi Mailako Teknikarien Kidegoa edo A-2.
B Taldearen barruan, Erdi Mailako Teknikarien Kidegoa edo B-2.
C Taldearen barruan, Laguntzaile Teknikoen Kidegoa edo C-2.

Jarraian kidegoei dagozkien oinarrizko funtzioak:
a) Administrazioko Goi Mailako Kidegoari, programazio, kudeaketa, betearazpen,
ikuskapen edo kontrol arloetan administrazio-jardueran komunak diren goi-
mailako azterketa, ordezkaritza, administrazioa, aholkularitza, koordinazioa
eta proposamen eta txostenak egitea.
b) Administrazio Kudeaketako Kidegoari, goi-mailakoekiko lankidetza teknikoa;
araudia aplikatzea; espediente normalizatuak ebazteko proposamenak, eta
goimailako zereginei ez dagozkien azterketa eta txostenak egitea.
c) Administrarien Kidegoari, goi-mailakoak prestatzeko edo horien ondoriozko
lankidetza; dokumentazioa egiaztatu, kudeatu, eguneratu eta bideratzea eta bere
konplexutasunagatik goi-mailako kidegoei ez dagokiena prestatzea; datuak landu
eta administratzea; ondasunen eta materialen inbentarioa egitea; jarduerak
ikuskatzea; zeregin ofimatikoak, eskuzkoak zein zenbakizko kalkulukoak, eta
jendearentzako informazioa eta arreta ematea.

d) Administrari Laguntzaileen Kidegoari, administrazio-jardueraren
arloetanlaguntzea; ofimatika eta korrespondentzia; kalkulu sinpleak;
dokumentuentranskripzioa eta izapideak; artxibatzea, sailkapena eta
erregistroa; fitxategiak,jendearentzako arreta eta antzekoak.
e) Mendekoen Kidegoari, ondasun publikoak zaindu eta gordetzea; bulego edo
zentro publikoetan sartzen diren pertsonen kontrola; lokalen kokapenari buruzko
informazioa; materiala, altzariak eta instalazioak zaindu, kontrolatu, mantendu
eta ikuskatzea; korrespondentzia sailkatu eta banatzea; makina
erreproduzitzaileak erabiltzea; dokumentuak, altzariak, materiala eta pertsonak
lekualdatzea; jakinarazpenak ematea, eta, oro har, zaintzaile edo atezainen
berezkoak.

f) Goi Mailako Teknikarien Kidegoari, kidegoan sartzeko exijitutako
titulazioari dagokion lanbidearen berezko azterketa, ordezkaritza,
administrazioa, aholkularitza, koordinazioa eta proposamena eta txostenak
egitea, bai eta prestakuntza akademiko zehatz baten berezko eta berariazko
ezagutzak eskatzen dituzten eginkizunak ere.
g) Erdi Mailako Teknikarien Kidegoari, goi-mailakoekiko lankidetza
teknikoa;araudia aplikatzea; espediente normalizatuak ebazteko proposamenak
egitea;azterketak eta txostenak egitea –dena ere kidegoan sartzeko
exijitutakotitulazioari dagokion lanbideko berezko funtzioak direnean–, eta
prestakuntzaakademiko zehatz baten berezko eta berariazko ezagutzak eskatzen
dituzteneginkizunak betetzea.
h) Laguntzaile Teknikoen Kidegoari, goi-mailakoak prestatzeko edo horien
ondoriozko lankidetza; informazioa kudeatzea; proiektuak lantzea; jarduerak
Ikuskatzea; dokumentazioa eguneratu eta bideratzea; datuak landu eta
administratzea; ekipoen eta aplikazioen inbentarioa egitea eta mantentzea –dena
ere kidegoan sartzeko exijitutako titulazioari dagokion lanbideko berezko
funtzioak direnean–, eta prestakuntza akademiko zehatz baten berezko eta
berariazko ezagutzak eskatzen dituzten eginkizunak betetzea.

VI. LANBIDE-KARRERA
Lanbide-karreraterminoaren bidez lanbidean gora egiteko aukerei erreferentzia
egiten zaie. Esan behar da EPOEk ez duela lanbide-karrera finkatu bat ezarri;
tresnak eta baliabideak aipatu baino ez du egin. Autonomia-erkidegoetako legeei
dagokie,beraz, EPOEk aurreikusitako aukeren artean egokienak jasotzea eta
karrera-sistema propioa diseinatzea. Erkidegoetako karrera-sistemak, edozelan
ere, EPOEk agertu dituen hiru printzipioen menpe egon behar du: berdintasun,
merezimendu eta gaitasun printzipioen menpe, hain zuzen ere.
Lanbide-karreraz hitz egitean, honako ibilbide hauek bereiz daitezke:
a) Karrera horizontala: karrera horizontala graduetan gora eginez gauzatzen da,
lanpostua aldatzeko beharrik gabe. Karrera horizontalak honako hauek balioetsi
behar ditu: jarduera profesionala, egindako lanen kalitatea, ezagutzak,
errendimendua,
eta abar.
b) Karrera bertikala: kasu honetan lanpostuetan gora egiten da, lanpostuak
betetzeko prozedurez baliatuz.
c) Barne-promozio bertikala: azpitalde batean integratzen den kidego edo eskala
batetik hurrengo kidego edo eskalara igarotzea dakar. Goragoko kidegoan
sartzeko eskatzen den titulazioaren jabe izan beharra dago, eta gutxienez 2
urteko antzinatasuna jatorrizko kidegoan; halaber, hautaketa-frogak gainditu
behar dira.
d) Barne-promozio horizontala: azpitalde bereko kidego edo eskala batetik
goragoko kidego edo eskalara igarotzea.
Haatik, EPOEk enplegatu publikoen jarduera ebaluatu behar dela agertzen du, bai
jarrera, bai errendimendua, eta horrek eragina izan behar du lanbide-karreran,
zein ordainsari osagarrietan (20. art.).

Adibidez

Ley 4/2011, de 10 de marzo, del Empleo Público de Castilla-La Mancha.
 Artículo 62.Concepto y modalidades de la carrera profesional.
1. La carrera profesional es el conjunto ordenado de oportunidades de ascenso y
expectativas de progreso profesional conforme a los principios de igualdad,
mérito y capacidad.
2. Las Administraciones públicas de Castilla-La Mancha pueden implantar en los
ámbitos que determinen, aislada o simultáneamente, alguna o algunas de las
siguientes modalidades de carrera profesional:
   a. Carrera_vertical, que consiste en el ascenso en la estructura de puestos
      de trabajo por los procedimientos de provisión establecidos en elTitulo
      VI.
   b. Carrera_horizontal, que consiste en la progresión de tramo, sin necesidad
      de cambiar de puesto de trabajo y de conformidad con lo
      establecidolosartículos_64y66.
   c. Promoción_interna_vertical, que consiste en el ascenso desde un cuerpo o
      escala de un subgrupo, o grupo de clasificación profesional en el
      supuesto de que este no tenga subgrupos, a otro inmediatamente superior,
      de su mismo itinerario profesional, de acuerdo con lo establecido en
      elartículo_65..
   d. Promoción_interna_horizontal, que consiste en el acceso a cuerpos o
      escalas del mismo subgrupo, o grupo de clasificación profesional en el
      caso de que este no tenga subgrupos, desde cuerpos o escalas que
      desempeñen funciones análogas en su contenido profesional y en su nivel
      técnico, de acuerdo con lo dispuesto en elartículo_65.


VII. ESKUBIDE ETA BETEBEHARRAK

A. ESKUBIDEAK
EPOEko 14. artikuluak banakako eskubideak zerrendatu ditu, eta 15.
artikuluak, modu kolektiboan balia daitezkeen eskubideak.

Azken horien barnean, honako hauek ditugu: sindikatzeko askatasuna; negoziazio
kolektiboan eta lan-baldintzak ezartzean esku hartzeko eskubidea (betiere
legaltasun printzipioaren arabera; 37 artikuluak negoziatzeko gai diren arloak
zehaztu ditu); greba-eskubidea (oinarrizko zerbitzuak bermatuz); lan-gatazka
kolektiboak planteatzeko eskubidea, eta elkartzeko eskubidea (46. artikuluan
jasotako baldintzak beteta).

Banakako eskubideen artean, honako hauek azpimarratu daitezke:
-Karrerako funtzionarioen mugiezintasuna. Mugiezintasuna funtzionario-
izaerarekin lotu beharra dago, eta ez lanpostu zehatzekin. Funtzionario-izaera
ez da galtzen diziplina-zigorrik ez badago. Aldiz, lanpostuan
jarraitzekoeskubidea eskubide baldintzatua da. Errendimendu-neurketak direla
eta, edozerbitzu- edo funtzio-premia arrazoituak direla eta, funtzionarioa bere
lanpostutik mugitua izan daiteke, EPOEko 81. Artikuluaren arabera.

EFPLren arabera (54 bis), giza baliabideak arrazionalizatzeko programaren bat
aplikatu izanaren ondorioz, funtzionarioren baten lanpostua ezabatzea gertatuz
gero, beste lanpostu baterako destinoa eman dakioke funtzionario horri
langileen berrizendapen-prozeduraz baliatuz. Langileen ordezkariekinnegoziatu
behar dira arrazionalizazio-programak. Programa horien ondoriozburutu
daitezkeen langileen berrizendapenak gaitasun, formazio, esperientziaeta
antzinatasunari buruzko irizpide objektiboak kontuan hartuta egin behardira.
Irizpide horiek arrazionalizazio-programetan finkatu behar dira.
Giza baliabideen arrazionalizazio-programak aplikatzearen barruan burututako
langile-berrizendapenaren eraginez, funtzionario batek bere egoitza aldatu
beharra izatea gertatuz gero, arlo honi buruzko arauetan finkatzen den
kaltegaleren ordaina eskuratzeko eskubidea izango du. Eskubide berdinak izango
dituzte derrigorrezko lan-utzialdian egon eta programa horri jarraituz destinoa
jaso dezaten funtzionarioek.

    * Ordainsari-eskubideak.Funtzionarioek bi motatako ordainsariak dituzte:
      oinarrizkoak eta osagarriak (21. art.).

Oinarrizko ordainsariak aurrekontu-legeetan ezarri behar dira, soldata (talde
bakoitzari dagokiona) eta hirurtekoak aintzat harturik. Ordainsari osagarriak
lanpostuaren berezitasunak kontuan hartzen ditu, baita lanbide-karrera, eta
errendimendua edo emaitzak.

Osagarriak erkidegoetako legeetan arautu behar dira, betiere EPOEko
24.artikuluak aurreikusi dituen zioak kontuan izanda.


-Lizentziak eta oporrak.Administrazio publiko bakoitzak bere lizentzia
erregimena arautu behar du, eta baldintzak, eraginak, eta abar zehaztu.
Araubide berezirik ezean, EPOEko 48. artikulua aplikatuko da. Legeak urte
bakoitzeko 22 opor-egun, gutxienez, hartzeko eskubidea aitortu du (larunbatak
zenbatu gabe). Opor-egunak ordaindutako egunak dira. Lanaldia urte osoa baino
txikiagoa izan bada, batez bestekoa aplikatu behar da.

Administrazio bakoitzak eguneko lanorduak finkatu behar ditu, eta arduraldia
osoa edo partziala izan daiteke


B. BETEBEHARRAK
Funtzionarioek arduraz bete behar dituzte esleitutako eginbeharrak, baita
interes orokorrak zaindu ere, Konstituzioa eta ordenamendu juridikoa osatzen
duten gainerako arauak errespetatuz. Funtzionarioek beren jardunetan bi
motatako printzipioak errespetatu behar dituzte:

- Printzipio etikoak: objektibotasuna (iritzi pertsonalak, korporatiboak...
alde batera utzita); leialtasuna eta fede ona bere administrazioarekiko,
hierarkiaz gora zein behera duten lankideekiko eta baita herritarrekiko ere;
oinarrizko eskubideak errespetatu behar dituzte, eta jarduera baztertzaileak
ekidin; interes pertsonalik tartean
izanez gero abstenitu behar dute; lanpostuari dagozkion eginkizunekin
bateragarri ez den betebehar ekonomikorik ez dute beren gain hartu behar; haren
postua dela eta, erakunde pribatuen aldetik ez dute jasotzerik inolako
mesedezko traturik; eraginkortasun, ekonomia eta eraginkortasun printzipioen
arabera jardun behar dute;
bidezko kausarik gabe ez dute zenbait espedienteren izapideak bizkortzerik
mesede gisa; esleitutako eginkizunak leial bete behar dituzte, eta epearen
barruan espedienteak ebatzi; isilpeko arloak ezin dituzte zabaldu, eta
diskrezioz jardun behar dute beren egitekoak direla-eta ezagutzen dituzten
informazioekin.

- Jarrera-printzipioak: herritarrak, beren nagusiak eta gainerako zerbitzari
publikoak begirunez hartu behar dituzte; lana zintzoki bete, baita lanorduak
errespetatu ere; hierarkiaz gora dauden lankideek aginduak eta jarraibideak
ematen dizkietenean, haiei obeditzea ordenamendu juridikoaren hauste larria ez
badakarte behintzat, hala bada, ikuskaritza-organoei horren berri eman beharko
baitiete; herritarrei informazioa helaraztea eta beren eskubideez baliatzeko
erraztasunak ematea; baliabideak eta ondasun publikoak ongi administratzea, eta
ez baliatzea beren probetxu pertsonalerako, baita horiek egoki artatzen direla
bermatzea ere; opariak, mesedeak edo ohi baino onuragarriagoak diren
baldintzetan eskaini nahi diren zerbitzuak errefusatu behar dituzte, ohiko
jarrera arruntetatik harago badaude; dokumentuak zaintzea; beren prestakuntza
eguneratzea; segurtasun- eta lanosasunari buruzko arauak bete; zerbitzuen
eraginkortasuna hobetzeko proposamenak egin; norbanakoak erabiltzen duten
hizkuntza ofizial berean arreta egitea (administrazioa kokatuta dagoen
lurraldean hizkuntza ofiziala bada).


VIII. FUNTZIONARIOEN ADMINISTRAZIO EGOERAK
Egoera administratiboak funtzionarioaren posizioa agertzen duten kategoria
juridikoak dira, bakoitza bere erregimen juridiko propioa duelarik. Honakoak
dira:

A. JARDUNEKO ZERBITZUA
Funtzionario publikoek Administrazioetan zerbitzuak eskaintzen dituztenean
jarduneko zerbitzuan ari direla ulertzen da (servicio activo). Jarduneko
zerbitzuan dauden funtzionarioak funtzionarioei dagozkien eskubideen jabe dira,
eta neurri berean, karguari lotutako betebehar eta erantzukizunei lotuta izango
dira.


B. ZERBITZU BEREZIETAN
Karrerako funtzionarioek izaera politikoa duten karguak betetzeari
ekitendiotenean, zerbitzu berezietan ari direla ulertzen da (servicios
especiales). Egoerahorretan dauden funtzionarioek betetzen duten lanpostuari
dagozkion ordainsariakjaso behar dituzte, eta ez karrerako funtzionario gisa
dagozkienak. Egoera horretandauden denbora kontuan hartzen da hirurtekoak
kobratzeko eta abarrerako. Zerbitzu berezietan daudenei aurrez izandako
lanpostua gordetzen zaie hura zegoen udalerri berean, aurrez finkatutako
baldintza ekonomiko eta kategoria beretan.

C. ZERBITZUAK BESTE ADMINISTRAZIO BATEAN
Administrazio-egoera hori honako kasu honetan gertatzen da: karrerako
funtzionarioak, eskumen-banaketen ondorioz edo lanpostuak betetzeko prozeduren
ondorioz, beste administrazio batean lanpostua bereganatzen duenean. Jatorrizko
administrazioko funtzionario izaten jarraitzen dute, baina lanpostuberriko
administrazioaren erregimena aplikagarri izango dute. Lanpostu berrianemandako
denbora kontuan hartu behar zaie haien jatorriko kidego edo eskalan.

D. LAN-UTZIALDIA

Lan-utzialdiak (excedencia) forma hauek izan ditzake:

-Interes partikularragatik.Funtzionarioak berak eskatuta, bost urtez behintzat
zerbitzuak eskaini ondoren. Lan-utzialdi mota hau zerbitzu-beharren menpe dago.
Soldatarik ez da kobratzen, eta emandako denborak ez da aintzat hartzen gora
egiteko prozesuetarako, ez diru-baldintzetarako.

-Familia batzeko.Funtzionarioaren ezkontidea beste udalerri batean funtzionario
gisa edo lan-kontratu finko baten bidez lanean badago, hark lan-utzialdia eska
dezake. Kasu horretan ez da 5 urteko antzinatasuna eskatzen. Soldatarik ez da
kobratzen, eta egoera horretan emandako denbora ez da aintzat hartzen.

-Ahaideak zaintzeko.Seme bakoitzeko gehienez 3 urterako lor daiteke. Bestelako
ahaideak zaintzeko ere lor daiteke, horiek eguneroko bizimodurako besteren
laguntza ezinbesteko badute.
Egoera horretan emandako denbora aintzat hartzen da hirurtekoetarako, gora
egiteko prozesuetarako, eta abarrerako. Utzitako lanpostua bi urtez behintzat
erreserbatu behar zaie; gero, udalerri berean beste lanpostu bat gordeko
zaie,aurrekoaren ordainsari berdina duena.
-Genero-bortizkeriagatik.Halako kasuetan, lan-utzialdia eska daiteke, edozein
dela funtzionarioak duen antzinatasuna. Lehen sei hilabeteetan lanpostua
gordeko zaie, eta denbora hori kontuan hartzen da eragin guztietarako. Jarduera
judizialek eskatuta, administrazio-egoera beste hemezortzi hilabetez luza
daiteke, eta aipatutako eragin berdinak izan. Lehen bi hilabeteetan
funtzionarioak ordainsari osoak jasoko ditu, baita menpeko seme-
alabengatikdagozkionak ere.

E. EGITEKOEZ GABETZEA
Bere egitekoez gabetutako funtzionarioak ez du bere lanpostuan jarduterik, eta
eskubide guztiak ere galduko ditu egoerak irauten duen bitartean (suspensión de
funciones). Sei hilabetetik gora irauten duten gabetzeek lanpostua galtzea
dakarte. Gabetze irmoa zigor-sententzia baten ondorioz ezar daiteke, baita
diziplina-zehapen
baten ondorioz ere. Diziplina-zehapenaren ondorioz egitekoez gabetzeak ezdu sei
urtetik gora irauterik.
EFPLren arabera zigorra bete ondoren, jarduneko zerbitzuan birsartzeko
eskabidea egin beharko du funtzionarioak hogeita hamar eguneko epearen barruan,
eta, horrela jokatzen ez badu, interes partikularpeko borondatezko lan-
utzialdira pasatuko da horretarako baldintzak betetzen baditu. Egitekoez
gabeturik egondako
aldia sei hilabetetik beherakoa baldin bada, beste gabe birsartuko da lehengo
lanpostuan.


IX. FUNTZIONARIO IZATEARI UZTEKO ZIOAK

EPOEko 63. artikuluak funtzionario izateari uzteko zioak zerrendatu ditu:
- uko egitea,
- nazionalitatea galtzea,
- funtzionarioaren erabateko erretiroa,
- zerbitzutik kanporatzea dakarren diziplina-zehapen irmoa,
- kargu publikoan aritzeko erabateko gaitasungabetzea edo gaitasungabetze
berezia dakarten zigorrak, irmoak badira.

A. UKO EGITEA

Uko eginez, interesdunaren borondatez, funtzionario publikoa izateari utziko
dio. Eskubideei uko egitearen adibide bat den arren, uko egiteari lotutako
baldintza orokorrak bermatu beharko dira (KZko 6.3 art. —interes publikoari
kalterik ez egitea, ezta hirugarrenen eskubiderik—; KZko 6.4 art. —legezko
maula, adibidez diziplina-espediente bat saihesteko—. Uko egitea
funtzionarioaren borondatez aurkezten bada ere, ez du ondorio juridikorik
izango, administrazioak onartzen ez duen arte. Une horretatik aurrera
funtzionario-harremana hautsitzat joko da

Uko egiteari lotuta bi alderdi hauek izan behar dira kontuan:
- Batetik, idatziz aurkeztu behar da.
- Bestetik, administrazioak espresuki onartu behar du. Berez administrazioak
hala egin beharko du. Edozelan ere, bada salbuespenik. Administrazioak ez du
uko egitea onartzerik, funtzionarioaren aurka diziplina-espediente bat zabalik
badago, ezta haren aurkako prozesatze-autoa edo ahozko juizioa zabaltzeko autoa
onartu bada.

B. ESPAINIAR NAZIONALITATEA GALTZEA

Espainiarra (edo Europar Batasuneko kide) izatea funtzio publikoan sartzeko
baldintzetatik bat denez, nazionalitate hori atxikitzea ezinbestekoa da
funtzionariotzan jarraitzeko. Espainiar nazionalitatea galtzeak funtzionario
izateari uztea dakar, une horretan Europar Batasuneko beste estaturen bateko
nazionalitatea jaso ezean.

Kontuan izan behar da jatorriz espainiar direnek ez dutela beren nazionalitatea
galtzerik (Konstituzioko 11.2 art); beraz, zio hori ez zaie aplikatuko.
Espainiar nazionalitatea galtzeko prozeduraz jabetzeko (KZko 21.-25. art.)


C. ZERBITZUTIK KANPORATZEA DAKARREN DIZIPLINA ZEHAPEN IRMOA

Bakarrik arau-hauste oso larriei lotu zaie funtzionariotzatik kanporatua
izateko zigorra. Diziplina-zehapen baten ondorioz gerta daiteke. Zehapena irmo
bihurtzean funtzionario izateari utziko zaio.

D. KARGU PUBLIKOA IZATEKO GAITASUNGABETZEA

Zigor Kodeak aurreikusitako kasua dugu horrako hori (ikus 32., 33. eta 54.-60.
art.). Gaitasun gabetze-prozedura judizial baten ondorioz ezarri beharra dago,
zigor nagusi edo zigor erantsi gisa.Sententzia irmo bihurtzean izango ditu
ondoriojuridikoak. Salbuespen modura, EPOEk funtzionariotzan aritzeko
birgaitzeko aukerajaso du, 68. artikuluan agertzen diren zioak gertatuz gero.

E. ERRETIROA
Urte jakin batzuk betez gero funtzionarioak zilegi du erretiroa eskatzea
(borondatezko erretiroaren kasuan), edota erretiratzera behartuta egongo da
(nahitaezko erretiroaren kasuan). Borondatezko erretiroa lortzeko, Gizarte
Segurantzaren Erregimenaren baldintzak bete beharko dira. Aldiz, nahitaezko
erretiroa ofizioz ezarri beharra dago, funtzionarioak 65 urte betetzen
dituenean. Legeak lanean
jarraitzeko baimena eman diezaioke 65 urteko funtzionarioari, arrazoitutako
ebazpen baten bitartez, 70 urte bete arte.
EPOEko 67.1.c) artikuluaren arabera, erretiroa ezgaitasun egonkor baten
ondorioz gerta daiteke (por la declaración de incapacidad permanente para el
ejerciciode las funciones propias de su cuerpo o escala, o por el
reconocimiento de unapensión de incapacidad permanente absoluta o, incapacidad
permanente total enrelación con el ejercicio de las funciones de su cuerpo o
escala).Kasu horretan
funtzionariotza-harremana hausten da funtzionario izaten jarraitzeko baldintza
fisikoak galtzearen ondorioz.
Erretiroa partziala izan daiteke, borondatezko erretiroa denean. Horretarako
Gizarte Segurantzak eskatzen dituen baldintzak bete beharko dira.

X. DIZIPLINA ERANTZUKIZUNA

Funtzionarioak diziplina-erantzukizunaren menpe daude, EPOEko VII.
tituluaren eta autonomia-erkidegoetako legeetan ezarritakoaren arabera.Lan
kontratudunek ere EPOE dute aplikagarri, eta Estatutuak arautu gabekoetan, lan
legedia.
95. artikuluak diziplina-urratzeak zerrendatu ditu, hiru multzotan banaturik:
- Urratze oso larriak. 95.2 artikuluan zerrendatu dira; halaber, lege-erreserba
bat ezarri da, zerrendari beste kasu batzuk gehitzeko. Lan-hitzarmenek ere kasu
berriak aurreikus ditzakete.
- Urratze larriak. 95.3 artikuluak ez du zerrendarik jaso, lege-erreserba eta
printzipio batzuk baino ez
- Urratze arinak (94.4)

96. artikuluak zehapenak agertu ditu. Zerbitzutik kaleratzea bakarrik urratze
oso larriengatik gerta daiteke (96.1.a); neurri berean, lan-kontratudunen
kasuan diziplina-iraizpenak urratze oso larriei lotu zaizkie (96.1.b). Horiez
gain, egitekoez gabetzea, nahitaezko lekualdatzea, demeritoa eta ohartarazpena
(apercibimiento)aurreikusi dira.

23

