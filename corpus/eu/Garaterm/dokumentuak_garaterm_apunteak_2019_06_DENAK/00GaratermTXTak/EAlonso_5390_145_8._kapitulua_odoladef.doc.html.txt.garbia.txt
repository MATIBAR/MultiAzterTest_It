    ODOLA Esangura biologikoa Odola ehun konektibo likidoa da eta sistema kardiobaskularrean zehar garraiatzen da. Odola zelulez eta matrize estrazelularrez osatuta dago beste ehun konektiboak bezala. Gizaki helduetan odolaren bolumena 6 edo 7 litro ingurukoa da eta pisuaren % 7 edo 8 da. Odola bihotzak ponpatzen du sistema kardiobaskularrean zehar eta ehunetara heltzen da. Bere funtzioak ondorengo hauek dira: -Modu zuzenean edo zeharka elikagaiak eta oxigenoa garraiatzen ditu ehunetara. -Hondakinak eta karbono dioxidoa garraiatzen ditu ehunetatik. -Hormonak eta bestelako sustantzia erregulatzaileak banatzen ditu gorputzean zehar. -Gorputzaren homeostasian parte hartzen du indargetzaile (buffer) moduan. -Koagulazioan parte hartzen du. -Termoerregulazioan parte hartzen du. -Sistemaimmunitariokozelula eta sustantzia humoralak garraiatzen ditu gorputzean zehar. Odolaren osagaiak Odolaren osagai nagusiak bi dira: alde batetik zelulak (eta hauen eratorriak) eta bestetik proteinaz eta likidoz osatutako plasma. Odoleko zelulak eta hauen eratorriak ondorengo hauek dira: -Eritozitoak, hematiek edo globulu gorriak. -Leukozitoak edo globulu zuriak. -Tronbozitoak edo plaketak. ERITROZITOAK Eritrozitoak zelula nukleogabedun bikonkaboak dira. Euren funtzioa bikoitza da: batetik oxigenoa hartzen dute biriketan, eta ehunetara eramaten dute, eta bestetik ehunetan karbono dioxidoa hartzen dute birikietaragarraiatzeko. Diametroa 7,5 edo 7,8 μm ingurukoa da. Lodiera hertzetan 2,5 μm ingurukoa da eta erdialdean 0,8 μm ingurukoa (1. Irudia). Egitura honi esker, eritrozitoen azalera handia da (140 μm2 ingurukoa) duten tamainarentzako eta horrela gas trukaketarako oso egitura eraginkorrak dira. Eritrozitoak 120 egun inguru bizitzen dira eta zahartzen direnean iagehienak (%90 inguru) bareko, gibeleko eta hezur muineko makrofagoek fagozitatzen dituzte. Beste %10a odol hodietan suntsitzen da eta barnean duten hemoglobina odolera isurtzen dute. Hematoxilina-eosinaz tindatutako laginetan eritrozitoen tamaina nahiko berdintsua da eta 7 edo 8 μm inguruko diametroa izaten dute, beraz beste zelulen tamaina neurtzeko oso eredu fidagarriak dira (arrazoihonengatik eritrozitoari, histologoaren erregela deitzen zaio). Giemsaz tindatutako laginetan kolore arrosa hartzen dute eta erdialdea argiagoa ikusten da (2. Irudia). Mikroskopio elektronikoz begiratzean eritrozitoen erdialdean gune pikortsu dentso bat ikusten da. Oso malguak dira eta kapilar txikietatik pasatzeko tolestu egiten dira. Eritrozitoaren mintza lipidozko geruza bikoitza da. Bertan bi proteina mota aurkitzen dira : -Mintzeko proteina integralak.Mintzeko proteina gehienak dira eta bi taldetan desberdintzen dira: glukoforina eta 3 banda proteina. Proteina hauen kanpoaldeko domeinuek odol taldearen antigenoa adierazten dute. C glukoforina, glukoforinen familiako proteina bat da eta zelularen barnealdeko zitoskeletora lotzen da, horrela zitoskeletoa eta zelularen mintzaren arteko lotura ematen da. 3 bandaproteinakere mintza eta zitoskeletoa lotzen laguntzen du baina bere funtzioa hemoglobina finkatzea da. -Mintzeko proteina periferikoak. Zelularen mintzaren barnealdean agertzen dira eta bi dimentsiotako sare hexagonala osatzen dute. Sare honen osagai nagusiak hauek dira: espektrina, aktina, 4.1 banda proteina, 4.9 banda proteina, aduzina eta tropomiosina. Sarea mintzera ankirina izeneko proteinaren bidez lotzen da. Ankirina, 4.2 banda proteina eta 3 banda proteinarekin batzen da lotura finkatzeko. Zitoskeletoaren egitura berezi hauei esker eritrozitoaren mintzak ezaugarri bereziak ditu. Oso mintz malgua da baina era berean oso egonkorra. Eritrozitoa, odol hodietatik dabilenean, kanpotik jasotzen duen estimulu fisiko eta kimikoen ondorioz bere kanpoko itxura aldatzeko gai da. Aldaketa hau zitoskeletoak etengabe egiten dituen mugimenduen ondorioa da. Beraz, zitoskeletoaren edo mintzarenproteinaren bat kodifikatzen duengeneakmutazioren bat sufritzen duenean eritrozitoak itxura aldatzeko eta kanpoko beharrei moldatzeko gaitasuna galtzen du eta arazo bat bihurtzen da. Honen adibidea esferozitosiada . Gaixotasun hau espektrina proteinaren adierazpenean ematen den akats baten ondorioa da. Proteina hau ez da behar bezala adierazten eta ondorioz eritrozitoak itxura biribila dute eta ez dira hain eraginkorrak. Beste adibide bat eliptozitosia da. Gaixotasun honetan 4.1 banda proteinak akats bat du eta ondorioz elipse itxurako eritrozitoak sortzen dira eta ez dira bat ere malguak. Bi kasuetan eritrozitoek malgutasuna galtzen dute eta ondorioz denbora baino lehen suntsitzen dira. Eritrozitoek oxigenoa eta karbono dioxidoa garraiatzekohemoglobina (68 kDa) proteina erabiltzen dute. Hemoglobina oxigenoari eta karbono dioxidoari lotuta garraiatzen da. Berez tetramero itxuran agertzen da eta monomero bakoitzak mioglobinaren antz handia du (3. Irudia). Mioglobina, muskulu ildaskatuan agertzen den eta oxigenoari lotzen zaion proteina da. Hemoglobinaren ondorioz, eritrozitoa Wrighten tindaketarekin arrosa ikusten da eta mikroskopio elektronikoz begiratzean gune pikortsu dentsoa ikusten dugu. Egitura bikonkaboari esker, itxura esferikoa izanda baino hemoglobina molekula gehiago daude mintzetik hurbil eta gas trukaketa eraginkorragoa da. Hemoglobina lau kate polipeptidikoz osatuta dago (α,β,δ eta γ globinak), eta bakoitzak hemo talde batekin konplexu bat osatzen du. Makromolekula bakoitzean agertzen diren polipeptidoen arabera hemoglobina mota desberdinak bereizi ahal dira: -A hemoglobina (HbA). Bi α kate eta bi β katez osatuta dago (α2β2). Helduetan hemoglobina totalaren % 96 inguru izaten da. -A2hemoglobina (HbA2). Bi α kate eta bi δ katez osatuta dago (α2δ2). Helduetan hemoglobina totalaren % 2 edo 3 inguru da. -F hemoglobina (HbF)edohemoglobina fetala. Bi α kate eta bi γ katez osatuta dago. (α2γ2). Nahiz eta helduetan hemoglobinaren % 1 inguru izan, fetoan agertzen den hemoglobina ia guztia mota honetakoa da. Jaio ondoren hemoglobina mota honen proportzioa jaitsi egiten da baina kasu batzuetan ikusi da pertsona batzuk bizitza guztian zehar sortzen dutela. LEUKOZITOAK Leukozitoak bi talde desberdinetan sailkatzen dira pikor espezifikoen arabera: pikordunak (granulozitoak) eta pikorgabeak(agranulozitoak). Pikordunen artean aurkitzen ditugu: neutrofiloak, eosinofiloak etabasofiloaketa pikorgabeen artean linfozitoak etamonozitoak. Pikor espezifikoez gain, guztiak dituzte pikor inespezifikoak,edoazurofiloakderitzonak eta berez, lisosomak baino ez dira. Neutrofiloak Neutrofiloak leukozito pikordun ugarienak dira. 10 edo 12 μm inguruko diametroa dute. Zitoplasman agertzen dituzten pikorrez gain, nukleoaren itxuragatik ere, bereizi ahal dira. Nukleoa lobulatua izaten dute eta ondorioz, neutrofiloei polimorfonuklearrak ere deitzen zaie. Neutrofiloetan nukleoa bi edo lau lobuluz egoten da osatuta eta lobuluak euren artean lotuta agertzen dira zuntz mehe batzuez. Lobuluen kantitatea eta zuntzen egitura oso aldakorra izan daiteke neutrofilo baten bizitzan zehar (4. Irudia). Neutrofiloen kromatinak egitura berezia du. Heterokromatina nukleoaren ertzetan aurkitzen da nukleoaren mintzarekin kontaktuan. Eukromatina, aldiz, erdialdean aurkitzen da eta nukleoaren mintzarekin kontaktuan oso gutxi aurkitzen da. EmakumeetanBarr korpuskulua ikusten da lobuluren baten. Barr korpuskulu hau X kromosoma baten inaktibazioaren ondorioa da. Neutrofiloek hiru pikor mota daukate eta hiru pikorrak zelulak dituen funtzio desberdinen ondorioa dira: -Pikor espezifikoak.Pikor sekundarioak ere deitzen dira. Txikienak dira eta azurofiloak baino bi aldiz ugariagoak dira. Mikroskopio optikoz ia ez dira ikusten eta elektronikoz itxura elipsoidea duten egitura moduan ikusten dira. Pikor hauek entzima ugari dituzte, adibidez: VI motako kolagenasa, fosfolipasa, konplementoaren aktibatzaileaketa beste mikroorganismoen aurkako peptido batzuk lisozima edo laktoferrinabezala. -Pikor azurofiloak.Pikor primarioak ere deitzen dira. Sekundarioak baino handiagoak dira. Granulopoiesiaren hasieran agertzen dira eta pikordun zelula guztietan agertzeaz gain, monozitoetan eta linfozitoetan ere agertzen dira. Pikor hauek neutrofiloen lisosomak dira eta mieloperoxidasa dute. Mieloperoxidasak hipokloritoa eta kloraminak sortzen laguntzen du eta hauek bakterizida oso eraginkorrak dira. Mieloperoxidasaz gain hidrolasa azidoak, defentsinaketa katelizidinak ere agertzen dira. Defentsinakantigorputzen moduan funtzionatzen duten defentsarako molekulak dira eta katelizidinek ere patogenoen suntsiketan parte hartzen dute. -Pikor tertziarioak. Bi motatakoak dira. Batzuek fosfatasakdituzte eta besteek metaloproteinasak. Metaloproteinasei esker neutrofiloak migratzeko gaitasuna du. Pikorrez gain oso organulu gutxi agertzen dira neutrofiloetan. Zelularen erdialdean Golgi aparatu txiki bat ikusten da eta oso mitokondrio gutxi ikusten dira. Neutrofiloen ezaugarrietako bat mugitzeko gaitasuna da. Zauri bat agertzen denean, hasieran ematen den erantzunean, modu ugarienean agertzen diren zelulak, neutrofiloak dira. Migrazio prozesua kontrolpean dago eta neutrofiloen mintzean agertzen diren atxikidura molekulen bidez ematen da (5. Irudia). Molekula hauek zelula endotelialek zauri baten ondorioz euren mintzean azaltzen dituzten hartzaile espezifikoekin lotzen dira eta horrela neutrofiloa zauria gertatu den gunean agertzen da. Migrazioaren hasierako fasea, benula poskapilarretan ematen da eta bertan zelula endotelialak eta neutrofiloak elkar ezagutzen dute. Ezagutza hau,selektinen bidez ematen da. Odol hodietan barrena doan neutrofiloak bere mintzean CD62L molekula adierazten du eta zelula endotelialak bere inguruan sortu den zauriaren ondorioz GlyCAM-1 molekula azaleratzen du eta bien arteko lotura ematen da. Lehenengo lotura honen ondorioz neutrofiloaren abiadura moteldu egiten da eta astiroago mugitzen hasten da zelula endotelialaren azaleran zehar. Bigarren fasean neutrofiloen mintzean VLA-5 izeneko integrinak adierazten dira. Adierazpen hau zelula endotelialek jariatzen duten kimiozinek estimulatzen dute. Hirugarren fasean integrinak eta Immunoglobulinen superfamiliako beste atxikidura molekula batzuk adierazten dira neutrofiloetan (ICAM-1 eta VCAM-1) eta hauek zelula endotelialaren mintzean dauden hartzaile espezifikoekinelkarri eragiten diote. Fase honetan neutrofiloa guztiz finkatuta gelditzen da. Ondoren neutrofiloak pseudopodio bat luzatzen du zelulen arteko loturetara. Zauria gertatu den tokian mastozitoek heparina eta histamina jariatzen dute eta zelula endotelialen arteko lotura zabaldu egiten da eta neutrofiloa zauriaren gunera mugitzen da. Mikroskopio elektroniko bidez, pseudopodioa zitoplasmaren luzakin baten moduan ikusten da eta ez da ikusten organulurik, baina pikor itxurako egiturak ikusten dira. Egitura hauek aktina mikrotubuluak eta glukogenoa dira. Behin neutrofiloa zauria gertatu den ehun konektiboan sartzen denean ondorengo mugimenduak kimiotaxi bidez ematen dira. Neutrofiloak fagozito aktiboak dira eta bakterioak eta beste sustantzia batzuk ezagutzen dituzte mintzean dituzten hartzaileen bidez. Neutrofiloak fagozitozirako gehien erabiltzen dituen hartzaileak ondorengoak dira: -Fchartzailea. Neutrofiloaren mintzean daude eta bakterioa antigorputzez estalita dagoenean hauen Fc atalera lotzen da. Lotura ematen denean fagozitosia aktibatzen da eta zelula barneko metabolismoa azkartu egiten da. -Konplementoaren hartzaileak. Konplementoaren C3 proteina aktiboak, opsonizatzen dituen immunokonplexuak finkatzen laguntzen du. Lotura hau ematen denean fagozitosia martxan jartzen da eta zelula barruan mekanismo litikoak eta arnasketa aktibatzen dira. -Zaborbiltzaile hartzaileak (scavenger receptors).Mintza zeharkatzen duten glukoproteina talde bat da. Glukoproteina hauek molekula eraldatuei lotzen zaie, adibidez LDL edo molekula polianionikoei. Molekula hauek Gramm positibo eta negatiboen mintzean agertzen dira eta gorputz apoptotikoetan. -Toll motako hartzaileak.Molekula patogenoak ezagutzen dituzte. Adibidez endotoxinak, lipopolisakaridoak, peptidoglukanoak eta azido lipoteikoikoak. Hartzaile hauek molekula hauetara lotzen direnean fagozitosia aktibatzen da eta zitozinak askatzen dira, adibidez, interleukina 1(IL-1), interleukina 3(IL-3) edo TNF-α.IL-1 faktore pirogenoa ere deitzen da. IL-1ak prostagaldinen jariapena bultzatzen du eta hauek hipotalamoan eragiten dute sukarra sortuz. Fagozitosia, neutrofiloak antigenoa ezagutzen duenean hasten da. Pseudopodoekantigenoa inguratzen dute eta barneratu egiten dute fagosomasortuz. Ondoren pikor azurofiloak fagosomaren mintzarekin fusionatzen dira eta pikorretan dauden hidrolasa lisosomikoek egitura hauek digeritzen dituzte. Fagozitosi prozesuan glukosa eta oxigenoaren erabilera asko handitzen da eta fenomeno honi arnasketa eztanda deitzen zaio. Ondorio bezala hainbat konposatu oxigenatu sortzen dira eta konposatu hauei oxigenoaren bitarteko erreaktiboak (reactive oxigen intermediates, ROI) deitzen zaie. Konposatu hauek fagosomaren barruan bizirik aurkitzen diren bakterioak suntsitzen dituzte. Honetaz gain oxido nitrikoak (NO) eta nitrogenoaren bitarteko erraktiboek (reactive nitrogen intermediates, RNI) ere parte hartzen dute zelularen barruan bakterioak suntsitzen. Baina neutrofiloetan agertzen den NOaren funtzio nagusia basodilatazioa da. Arnasketa eztandaz gain, neutrofiloak baditu beste baliabide batzuk mikroorganismoak suntsitzeko. Hauetako batzuk entzima bateriolitikoak eta peptido kationikoak dira. Entzima hauek bakterioen mintza iragazkor bihurtzen dute eta ondorioz bakterioak suntsitu egiten dira. Peptido antimikrobianoen artean ezagunenak katelizidinak dira. Baina mekanismo hauek ez dira arnasketa eztandan ematen diren prozesuak bezain eraginkorrak. Arnasketa eztandaren mekanismoan akatsen bat dutenpertsonekgaisotasun granulomatosoan gertatzen den moduan infekzioak pairatzeko arrisku gehiago izaten dute. Zelularen barnean ematen den digestioaren ondorioz sortzen den materiala, hondakin gorputzetan pilatzen da edo exozitosi bidez kanporatzen da. Neutrofilo gehientsuenak prozesu honetan hil egiten dira eta hau da zaurietan ikusten dugun zornea. Zornearen kolore berde-horixka, pikor azurofiloetan dagoen MPO entzimaren hemo-taldearen ondorioa da. Zauri bat ematen denean monozitoek ere parte hartzen dute erantzun sekundarioan. Zauria eman den leku berean makrofago bihurtzen dira eta sortu diren hondakinak fagozitatzen dituzte, adibidez zelulen detritua, fibrina, hildako neutrofiloak edo bakterio batzuk. Makrofago hauen parte hartzea ezinbestekoa da zauria bizkor osatzeko. Inguruan dauden fibroblastoek ere parte hartzen dute zauria orbaintzen. Neutrofiloen moduan monozitoek ere kimiotaxi bidez migratzen dute. EOSINOFILOAK Eosinofiloek gutxi gora-behera neutrofiloen antzerako tamaina dute. Nukleoa bilobulatua dute (6. Irudia). Neutrofiloen moduan heterokromatina nukleo mintzaren inguruan aurkitzen da eta eukromatina nukleoaren erdialdean. Bi pikor mota dituzte: -Pikor espezifikoak. Pikor hauek duten itxuragatik deitzen zaie zelula hauei eosinofiloak, errutinazko tindaketetan pikor arrosak ikusten direlako. Mikroskopio elektroniko bidez pikorretan gorputz kristaloideak ikusten dira eta inguruan matrize bat aurkitzen da. Matrizea ez da gorputza bezain elektrodentsoa. Mikroskopio optiko bidez pikor hauek birrefringenteak ikusten dira. Lau proteina desberdin aurkitzen dira pikorretan: proteina basiko nagusia (MBP); pikorrari azidofilia ematen diona; eosinofiloaren proteina kationikoa (ECP), eosinofiloaren peroxidasa (EPO) eta eosinofilotik eratorritako neurotoxina (EDN). MBPa gorputz kristaloidean aurkitzen da eta beste hiru proteinak matrizean. Pikor espezifikoetan baita ere aurkitzen ditugu, histaminasa, arilsulfatasa, kolagenasaetakatepsina. MBPak, ECPak eta EPOak efektu zitotoxikoak sortzen dituzte protozooetan eta helmintoetan; EDNak parasitoen nerbio-sisteman du eragina; histaminasak histamina neutralizatzen du eta arilsulfatasak basofiloek eta mastozitoek jariatutako leukotrienoak neutralizatzen dituzte. -Pikor azurofiloak. Lisosomak dira eta lisosometako hidrolasa azidoaz gain parasitoak suntsitzen dituzten beste entzima batzuk dituzte. Eosinofiloak hezur-muinean garatu eta heltzen dira. Behin hezur-muinetik irteten direnean odolean zehar mugitzen dira eta ondoren ehun konektibora migratzeko gaitasuna azaltzen dute. Eosinofiloak IgG eta IgA antigorputzekin izaten dituzten interakzioen bitartez aktibatzen dira. Eosinofiloek histaminaetaarilsulfatasa jariatzen dituzte erreakzio alergiko bat ematen den tokian eta ondorioz gutxitu egiten da bertan ematen den gehiegizko erreakzioa batez ere hantura sortzen duten agente basoaktiboak blokeatuz. Ondorioz, alergiaren bat pairatzen duten pertsonetan edo parasitoen erasoa jasan dutenetan, eosinofiloen kopurua handituta aurkitzen dugu. Hesteko mukosan eta infekzio kronikoak ematen diren beste gune batzuetan ere eosinofilo kopuru handia aurkitzen da, adibidez biriketan, asmaren kasuan. BASOFILOAK Neutrofiloen tamaina berdintsua dute edo apur bat txikiagoa. Basofilo izena zitoplasman duten pikor handiek hartzen duten kolore basofiloaren ondorioa da (7. Irudia). Netrofiloen % 0,5 dira bakarrik eta batzuetan zaila da laginetan aurkitzea. Nukleoa lobulatua dute, baina laginetan ia ez da ikusten pikorrek estaltzen dutelako. Heterokromatina nukleoaren ertzetan aurkitzen da eta eukromatina erdialdean. Organulu gutxi dituzte. Zelula-mintzean Fχ hartzaile asko dituzte. Eta hartzaile hauek E immunoglubulinekin batzen dira. Basofiloetan agertzen den beste hartzaile bat: CD40L da (39 kDa). Hartzaile hau B linfozitoetan agertzen den CD40proteinari lotzen zaio eta ondorioz IgE immunoglobulinak sintetizatzen dira. Basofiloek bi pikor mota dituzte: -Pikor espezifikoak. Neutrofiloen pikor espezifikoak baino handiagoak dira. Sustantzia desberdin asko dituzte euren barnean, adibidez: heparina, histamina, heparan sukfato leukotrienoak, IL-4edoIL13. Heparina, glukosaminoglukano sulfatatua da eta antikoagulatzaile bat da. Histamina eta heparan sulfatoa basoaktiboak dira eta beste efektu batzuen artean odol hodi txikiak dilatatzen dituzte. Leukotrienoak lipido eraldatuak dira eta arnas bideko muskulu leunaren etengabeko uzkurketa eragiten dute. Interleukina 4 (IL-4) eta interleukina 13 (IL-13) IgE antigorputzen sustatzaileak dira. Pikor hauen kolore basofiloa heparina eta heparan sulfatoak dituzten sulfatoen ondorioa da. -Pikor inespezifikoak (azurofiloak). Basofiloen lisosomak dira eta lisosometako hidrolasa azidougari aurkitzen dira bertan. Basofiloak oso harreman estua dute ehun konektiboko mastozitoekin. Basofiloek, mastozitoen moduan monozitoek jariatzen duten IgE antigorputz batekin elkarreragiten dute Fc hartzaileen bidez. Antigenoa eta antigorputzaren arteko lotura ematen denean basofiloa eta mastozitoa aktibatzen dira eta ondorioz pikorretan dauden agente basoaktiboak askatzen dira.Anafilaxiak eta erreakzio hipersentiberaksustantzia hauen ondorioz ematen dira. Basofiloaren eta mastozitoaren eratorria berdina da, basofilo/mastozitoaren zelula eratorria (BMCP). BMCP zelula batek C/EBPα transkripzio faktorea adierazten badu zelula hori basofilo bezala desberdinduko da. Basofiloak hezur-muinean desberdindu eta heltzen dira eta ondoren odolera igarotzen dira. BMCP zelula heldugabeak ez badu C/EBPα proteina adierazten barera joaten da, eta ondoren mastozitoaren zelula eratorri (MPC) bihurtzen da eta hestera joaten da. Behin hestean dagoenean mastozito helduabihurtzen da. LINFOZITOAK Hematoxilina-eosinaz tindatutako prestakinetan, linfozitoak nukleo handi eta zitoplasma gutxiko zelula borobilak moduan ikusten dira (8. Irudia). Linfozitoen %70 zaindarizirkulatzailemoduan agertzen da. Bizitza luzekoak dira eta odoletik ehun linfatikoetara igarotzen dira. Ehun linfatikoetan dauden bitartean zaindari lana egiten dute eta ondoren odolera igarotzen dira berriro. Aktiboak dira eta antigenoen aurrean erantzuteko gaitasuna izaten dute. Ehun linfatiko batetik bestera mugitzen dira. Beste %30 ez dabil ehun linfatiko batetik bestera. Hauen bizitza laburragoa izaten da eta normalean ehun linfatikotik kanpo beste ehun batera joaten dira. Hauetariko asko heldugabeak izaten dira. Ikuspegi funtzional batetik begiratuta linfozitoak hiru motatan sailkatzen dira: -T linfozitoak. Timoan bereizten dira eta horregatik T deitura dute. Bizitza luzea izaten dute eta erantzun zelularreko immunitatean parte hartzen dute. Linfozito zirkulanteen % 80 dira. TCR, CD2, CD3, CD5 eta CD7 markatzaileakazaltzen dituzte mintzean T linfozitoen artean ere berezitasunak daude:     * CD4+edo laguntzaileak. CD4 markatzailea dute. Interleukinak jariatzen       dituzte eta beste linfozito mota batzuekinelkarreragitendute. IL-2, INF-γ       eta TNF-α jariatzen dutenak TH1 linfozitoak deitzen dira eta CD8+ eta NK       linfozitoekin elkarreargiten dute erantzun zelularrean parte hartzeko.       IL-4, IL-5, IL-10 eta IL-13 jariatzen dutenak TH2 linfozitoak deitzen       dira eta B linfozitoekin elkarreagiten dute erantzun humoralean lagunduz.     * CD8+edo zitotoxikoak. CD8 markatzailea dute. Zelula jakin batzuen       suntsiketan parte hartzen dute. Suntsitzen dituzten zelulen artean:       minbizi-zelulak, transplantatutako zelulak edo kutsatutakozelulak daude.     * Erregulatzaileak. T linfozito multzo berezi bat da eta erantzun immunea       erregulatzen dute gehiegizko erreakzioak ekidinez.     * γδ.TCR markatzaileberezia dute. Normalean TCR markatzaileak α eta β       kateek osatzen dituzte baina hauen kasuan γ eta δ kateez osatuta daude.       Timoan heltzen dira eta organo zehatzetara joaten dira, adibidez,       larruazalera, heste lodira eta mehera, alura eta ahoko mukosara.       Kanpoaldearekin kontaktu zuzenean daude eta eurak dira defentsako       lehenengo lerroa. -B linfozitoak.Lehenengozhegaztietan ikusi ziren. Fabriciopoltsan heltzen ziren linfozito hauek eta hortik datorkie izena. Baina gizakiok ez daukagu Fabricio poltsarik eta hezur muinean eta mukosei atxikitako ehun linfoidean heltzen direla ikusi da. B linfozitoek antigorputzak (immunoglobulinak, Ig) sintetizatu eta jariatzen dituzte, beraz erantzun humoraleko zelula printzipalak dira. Jariatzeaz gain antigorputz batzuk mintzean atxikita izaten dituzte eta antigenoak ezagutzeko gai dira. CD9, CD19 eta CD20 markatzaileak adierazten dituzte. B linfozitoak, aktibazioaren ondorioz antigorputz jakin baten sortzaile bihurtzen dira eta zelula haueiplasmozito deitzen diegu.Linfozito hauek memoria sortzeko gaitasuna dute eta antigeno berdina aurkitzen dutenean azkarrago erantzuten dute. -NK (natural killer).Zelula jakin batzuk suntsitzeko gaitasunagatik deitzen zaie horrela. Ez dira timoan heltzen eta CD8+ moduan funtzionatzen dute. Zelula bat kutsatuta badago edo minbizi-zelula baldin bada NK linfozitoek ezagutu egiten dute eta perforina eta grantzimen bidez erasotzen dute. Eraso honen ondorioz mintzean kanalak sortzen dira eta zelula suntsitu egiten da. CD16a, CD56 eta CD94 markatzaileak dituzte. MONOZITOAK Odol laginetan leukozitorik handienak dira, 18 μm inguruko diametroa dute (9. Irudia). Hezur muinetik ehunetara joaten dira eta ehun hauetan bertan, sistema fagozitiko mononuklearreko fagozito desberdin moduan heltzen dira.Adibidez, ehun konetiboetanmakrofago (histiozitoak ere deitzen zaie), osteoklasto, albeoloetako makrofago, gibeleko Kupffer, bareko, hezur muineko edo gongoil linfatikoetako makrofago moduan. Monozitoak odolean hiru egun inguru egoten dira eta ondoren ehunetara mugitzen dira euren eginkizuna betetzera. Nukleoa U itxurakoa da. Golgi aparatu ugari dute. Erretikulu endoplasmatiko leuna ere agerikoa da, pikortsua eta mitokondrioekin batera. Pikorgabe moduan sailkatzen diren arren zitoplasman pikor azurofilo txikiak ikusten dira. Pikor hauetan entzima lisosomikoak aurkitzen dira. Hantura prozesu bat ematen denean monozitoak odol hodia uzten du eta hantura gunera mugitzen da. Inguru honetan makrofago bihurtzen da eta bakterioak beste zelula batzuk eta hondakinak fagozitatzen ditu. Monozito-makrofagoa zelula antigeno erakuslea da eta garrantzitsua da sistema immunitarioan. Antigenoa degradatzen du eta zatiak MHC II molekuletan erakusten dizkio T CD4+ linfozito laguntzaileei hauek ezagutuak izan daitezen. TRONBOZITOAK Tronbozitoak edo plaketak megakoriozitoetatik datoz. Megakariozitoak zelula erraldoi poliploideak dira (10. Irudia). Tronbozitoak sortzeko megakariozitoan plaketen eraketarako kanalak sortzen dira megakariozitoaren zitoplasman. Kanal hauen inguruan dagoen mintza inbaginatu egiten da. Behin gune hauek ondo markatuta daudenean mintzak fusionatzen joaten dira eta zitoplasma zatiak askatzen dira plaketak sortuz. Plaketak hezur muinetik irteten direnean odolera igarotzen dira eta bertan disko itxurako 2 edo 3 μmko egitura moduan aurkitzen dira (11. Irudia). Erdialdea intentsuago tindatzen da eta kromomeroedogranulomero deitzen da eta kanpoaldea argiago tindatzen da eta hialuromerodeitzen da. Plaketak 10 egun inguru egoten dira odolean. Mikroskopio elektronikoz begiratuta plaketei lau gune bereizten zaizkie: -Gune periferikoa.Zelula-mintza eta bere glukokaliza dira. Glukokaliza, glukoproteinaz, glukosaminoglukanoz eta odolaren plasmatik hartzen diren koagulazio faktorez dago osatuta. Mintzean aurkitzen diren glukoproteinak hartzaile moduan funtzionatzen dute. -Egitura-gunea.Gune hau, mikrotubuluz, aktinazko firuz, miosinaz eta aktina finkatzen duten proteinez dago osatuta. Egitura honek zelula-mintzari sostengua ematen dio. Aktinazko firuen azpian mikrotubuluak daude eta 8 eta 24 bitarteko bala unitatetan antolatzen dira. Mikrotubuluek itxura zirkunferentziala ematen diote plaketari. -Organuluen gunea.Plaketaren erdigunea da, bertan mitokondrioak, peroxisomak glukogeno partikulak eta beste pikor mota batzuk aurkitzen dira. Pikor mota desberdinetatik ugarienak α pikorrak dira. Pikor hauek 300 edo 500 nm inguruko diametroa dute eta fibrinogenoa, koagulazio faktoreak, plasminogenoa, plasminogenoaren aktibatzailearen inhibitzailea eta plaketetatik eratorritako hazkuntza faktorea (PDGF) dituzte. Pikor hauen edukia ezinbestekoa da baskularizazioaren konponketako hasierako fasean, odolaren koagulazioan eta plaketen pilaketan. δ pikorrak ez dira hain ugariak eta txikiagoak dira. Adenosina difosfatoz (ADP), adenosina trifosfatoz (ATP), serotoninaz eta histaminaz osaturik daude eta plaketen atxikitzea eta basokonstrikzioa bultzatzen dute baskulaturaren kaltetzea eman den tokian. λ pikorrak beste zelula batzuetan agertzen diren lisosomen antzekoak dira eta entzima hidrolitiko ugari dituzte. Pikor hauen edukiak odolbilduaren xurgapeneanparte hartzen du. -Mintz-gunea. Bi motatako mintz-kanalez dago osatuta: kanalen sistema irekia (open canalicular system OCS); zatitu ez diren tronbozitoen sorrerarako kanalez dago osatuta, beraz zitoplasmarantz sartzen diren mintz-kanalak baino ez dira eta hodi sistema dentsoa (dense tubular system DTS), material dentsozko gunea da eta megakariozitoaren erretikulu endoplasmatiko pikortsuan du jatorria. Gune honetan kaltzio ioiak pilatzen dira. Sistema hau ez dago kanpo aldearekin kontaktuan baina gune jakin batzuetan OCSak eta DTSak elkar batzen dira eta lotura gune hauek oso garrantzitsuak dira plaketen barneko kaltzioaren kontzentrazioa erregulatzeko. Plaketek odoljarioa gelditzeko prozesuan era desberdinetan parte hartzen dute. Une oro odol-hodien endotelioa zaintzen dute hutsuneak bilatzen. Odol-hodi baten endotelioa puskatzen denean agerian gelditzen den ehun konektiboak plaketen atxikitzea laguntzen du. Plaketak atxikitzen direnean serotonina, ADP eta A2 tronboxanoa jariatzen dute. Serotoninahodi-uzkurtzaileada eta odol hodien muskulu leuna uzkurtzen du eta ondorioz odol emaria gutxitu egiten da zauria eman den tokian. ADP ak eta A2 tronboxanoak plaketen pilaketa bultzatzen dute eta hemostasian ematen den lehenengo faseko tapoia ematen da. Tapoi honi esker odola ez da zauria dagoen tokitik haratago joaten. Era berean, plaketek α eta δ pikorretako edukiak askatzen dituzte, adibidez, plaketetako faktore tronboplastikoa (PF3) eta serotonina, eta koagulazioa errazten da. Plaketen glukokalizean aurkitzen diren elementuek, disolbatuta dagoen fibrinogenoa fibrina bihurtzen dute. Horrela fibrinak sare antzerako egitura bat sortzen du hasierako tapoiaren gainean eta bertan plaketak eta eritrozitoak gelditzen dira harrapatuta. Hasierako tapoia odolbildu bihurtzen da. Tapoi honi tapoi homeostatiko sekundarioa ere deitzen zaio. Behin betiko odolbildua sortzen denean plaketek odolbilduaren txikitzea eragiten dute. Prozesu hau odolbilduan aurkitzen diren aktina eta miosinak sortzen dute. Odolbilduaren txikitzeak odolaren emaria berriro normaltzen du odol hodietan. Behin bere betebeharrak eginda, odolbildua plasminaren bitartez desegiten da. Plasmina, plasman agertzen da era inaktiboan plasminogeno moduan. Aktibazio prozesuan λ pikorretan dauden entzima hidrolitikoek parte hartzen dute. Beste aktibatzaile garrantzitsu bat TPA (tissue plasminogen activator) entzima da, ehunetako plasminogenoaren aktibatzailea, eta zelula endotelialetan agertzen da. TPAren forma sintetikoa erabiltzen da gaur egun tratamendu moduan odolbildu bat suntsitu behar denean. Plaketek duten beste funtzio bat odol hodiak baino haratago dauden zauriak ixten laguntzea da. PDGF edo plaketetatik eratorritako hazkuntza faktoreak parte hartzen du prozesu honetan. Faktore hau α pikorretatik askatzen da eta muskulu leuneko zuntzak eta fibroblastoak zatitzea bultzatzen du eta honek ehunen birsorkuntzan laguntzen du.  
