









                                     Zuzenbidearen Teoria. 2014/2015 ikasturtea
                                                     Eneko Compains Silva (EHU)

4. IKASGAIA: ORDENAMENDU JURIDIKOA


    *  BIBLIOGRAFIA: PRIETO SANCHÍS: 9, 10, 11, 12 eta 13 ikasgaiak.


   1. ZUZENBIDEA SISTEMA GISA. SISTEMA ESTATIKOAK ETA DINAMIKOAK


    * Zuzenbidearen definizioaren arazoari hobe egiten zaio aurre bera arau
      multzo bezala hartuta, arau horiek banan banan hartuta baino.
          o Izan ere, sistemaren ezaugarriak dira –eta ez arau bakoitzarenak-
            zuzenbidearen kontzeptuari hurbilpen egokiago bat permititzen
            dutenak.


    * Zer da sistema? Beraien artean harremana dagoelako egitura bat osatzen
      duten elementuen multzoa da sistema.
          o Zuzenbidea, jakina, arau sistema bat da.


    * Sistema_estatikoak_eta_dinamikoak.


          o Sistema bat estatikoa da bere arau dependienteak (mendeko arauak)
            independenteak direnetatik logikaz deduzitzen lortzen direnean.
            Horrek esan nahi du, halabeharrez, sistema koherentea dela. Arau
            kontraesankorren bat balego, arauak ez luke existitu beharko.
                # Kelsenentzat, hau tipikoa da sistema moraletan.
                # Zuzenbide naturala, adibidez, horrela eraiki zen; sistema
                  deduktibo baten moduan, autobidenteak ziren arau batzuetatik
                  abiatuta beste batzuk lortzen zirelarik, inferentzia logikoa
                  aplikatuz.
                # Horregatik sistemari “estatiko” deitzen zaio, bere axioma-
                  arauak moldatzen ez diren bitartean ez duelako inolako
                  aldaketarik jasaten.
          o Sistema dinamikoan aldiz, ezaugarririk behinena, arau primitibo edo
            independenteak eta deribatuen/dependenteen arteko harremana ez da
            edukizkoa, baizik etagenetikoaedohabilitaziozkoa.
                # Sistema dinamiko batean pertenentzia ez dator edukiagatik
                  emana, baizik eta bere sortzen prozeduran beste arau batek
                  ezartzen duena errespetatu delako.
                # Sistema dinamiko batean, bere arau independente guztiak
                  konpetentzia arauak dira: habilitazio edo baimen bat ematen
                  dute beste arau batzuk sortzeko.
                # “dinamiko” izendapena erabat justifikaturik dago, sistema
                  hauek aldatu egiten baitira. Aldaketaren ideia bere muinean
                  dago, arauen promulgazio eta derogazioa.
                # Sistema juridiko batean, agerizkoa da irizpide dinamikoaren
                  presentzia. Arau gehienez esango dugu sistemaren parte direla
                  sistema horren autoritateek sortuak direlako; beren
                  produkzioa sistemak berak arautzen zuelako (prozedura
                  finkatzen dutenak, eskuduntzak...)


    * Gaur egun, sistema konstituzional demokratikoan, irizpide dinamikoa
      (criterio dinámico o de legalidad) funtsezkoa da, baina ez da aski, arau
      dependente baten pertenentzia (barnekotasuna) ebazteko.


          o Arauak, habilitaturik dagoen organoak emana behar du izan; baina
            horretaz gain, bat etorri behar du materialki (conformidad
            material) edo behintzat ez aurka egin, agindu konstituzionalei.


          o Kelsenek zioen “arau baten baliozkotasuna ezin dela ebatzi
            printzipio moral edo politiko batzuekin bat datorren epaituz”. Hau
            ñabartu beharrekoa da. Izan ere, Konstituzioan, printzipio moral
            eta politikoz beterik baitago, halabeharrez bete behar direnak.


          o Horrek esan nahi dut irizpide estatiko eta dinamikoak konkurrenteak
            direla batzutan, eta horrek, arazoak sor litzake.
                # Irizpide dinamikoarekin bat egiten duten arau batzuk ez
                  lirateke irizpide estatikoaren arabera existitubehar,
                  antinomiak sortzen direlako.
                # Eta kontran, batzutan ikuspegi estatikotik beharrezkoa diren
                  arauak ez dira inoiz formulatzen autoritateen partetik,
                  hutsuneak sortzen direlarik.
                # Sistema juridikoa beraz, sistema mistoa da. bi irizpideak
                  biltzen ditu. Horrela, baliozkoak diren arau guztiak,
                  dagokion autoritateak eginak behar dute izan; baina era
                  berean, Konstituzioaren edukiarekin bat egin behar dute.


   1. BATASUNA, BARNEKOTASUNA ETA BERBERATASUNA (unidad, pertenencia e
      identidad)


    * Sistema juridikoarenbatasunarenarazoahiru ikuspegi ezberdinetatik aztertu
      daiteke:


          o Arauen_ikuspegitik: batasuna, ezaugarri bat da, arau talde bat
            sistema beraren parte bezala errekonozitzera eramaten duena, eta ez
            aldiz, beste batena. Beste era batera esanda: batasuna, arau talde
            bat bere artean batu edo lotu egiten duen ezaugarria da.


          o Sistema_juridikoen_ikuspegitik: batasuna, sistema bat
            identifikatzen duen ezaugarria da, besteetatik ezberdintzea posible
            egiten duena. Esaten dugunean sistema juridiko bat sistema bat
            dela, horrek behartu egiten gaitu ezaugarri edo irizpide bat
            finkatzera, besteetatik identifikatzea ahalbidetuko diguna.


          o Denboraren_ikuspegitik: batasuna, denboran zehar segidako
            (sucesivos) sistemak identifikatzea ahalbidetzen diguna. Seguruena
            gutxik esango dute egungo Espainiako sistema juridikoa monarkia
            bisigodoan zegoena bera zela, edo II. Errepublikan zegoen bera.
            Baina, bera ez bada, non dago ezberdintasuna? Noiz esan dezakegu
            sistema juridiko berri bat jaio dela edo sistema bat bestearen
            oinordeko dela?


    * Zerk permititzen digu esatea sententzia/arau/komenio/kontratu bat,
      sistema juridiko beraren parte dela? Gerta liteke Frantziako Asanblada
      Nazionalak eta Espainiako Gorte Nagusiek lege berdina onartzea? Zergatik
      bat da sistema frantsesaren barnekoa eta bestea
      espainiolarena?Barnekotasunaren arazoa.


          o Lehen erantzuna erraza lirudike. Sistema juridiko baten barnekoak
            dira sistema horren beraren beste arau batzuek ezartzen dutenaren
            moduan sortutako arau, sententzia edo kontratuak. Arau hauek, oroit
            dezagun, baliozko arauak izango dira, betekizun batzuk betetzen
            dituztenean: organo eskudunak emanak, prozedura bat jarraituz,
            edukian goragoko arauak kontraesan gabe...


          o Arazoa: baliozko arau guztiak sistemaren parte dira, baina
            sistemaren parte diren arau guztiak ez dira baliozkoak.
                # Hasteko, Konstituzioa ez da ez baliozkoa ez baliogabekoa.
                  Ezin da Konstituzioaz baliozkotasuna predikatu, soilik bere
                  existentzia. Eta Kelsenen aburuz, kasu honetan, bere
                  existentziak baliozkotasuna dakar.
                # Baina esan bezala, sistema juridiko ororen barruan arau
                  batzuk existitu egiten dira baliozkotasun irizpideen arabera
                  existitu behar ez luketenak.
                      # Ferrajoli: Aintzat hartu Konstituzioak ezartzen duen
                        “programa konstituzionala”, arau indarra duena (ez da
                        dokumentu politiko hutsa) eta berme indibidual zein
                        exijentzia sozialak biltzen dituena. Askotan, sistema
                        juridikoak ez du betetzen, oso urrun geratzen da.
                        hutsuneak eta antinomiak.


          o Oinarrizko_arau_hipotetikoa(Grundnorm; norma hipotética
            fundamental). Kelsenen proposamena izan zen. Sistema juridiko
            orotan arau bat aurresuposatu behar da. Bere misioa, arau guztien
            baliozkotasun katearen gailurra izatea da. Kelsenen arabera, beren
            baliozkotasuna oinarrizko arau berera igortzen duten arauak, arau-
            sistema bat osatzen dute, arau-orden bat (orden normativo).
            Oinarrizko arau sortzailea (fundante), sistema juridiko beraren
            parte diren arauen baliozkotasun iturri komuna da. Oinarrizko arau
            honek, halabeharrez, kutsu izaera hipotetikoa dauka –fiktizioa-,
            izan ere, arau positibo bat balitz, beti galdetzen ahalko genioke
            gure buruari ia zein den bere baliozkotasunaren funtsa, eta
            horrela, infinitorarte.
                # Oinarrizko arau hipotetikoa, beraz, arau bat da zeinari
                  inolako zilegitasun juridikorik behar ez duen botere bat
                  juridikoki legitimatzeko funtzioa ematen baitzaion. Eta ez du
                  zilegitasun juridikorik behar, bere zilegitasuna bere
                  existentzian bertan baitago.
                # Kelsenek, beraz, arauen produkzio edo promulgazioan jartzen
                  du indarra arau baten baliozkotasuna edo barnekotasuna
                  aztertzeko garaian. “N, S-ren barnekoa da baldin eta S
                  subirano berdinak sortu badu, goragoko lerruna duen arau
                  baten arabera...”.


          o Baina gauzak beste era batean egin daitezke ere.Errekonozimenduaren
            araua(Hart). Errekonozimenduaren araua ez da arau hipotetiko bat,
            baizik eta arau sozial bat (ohitura bat), operadore juridikoek
            garatzen dutena, bereziki epaileek, eta esaten duena ezaugarri
            batzuk dituzten arauak aplikatzen direla eta aplikatu behar direla.
            Praktika honen existentzia bere ohiko betetzean ikus daiteke (su
            general observancia), eta baita ez betetzeak dituen kritika edo
            gaitzespenean.
                # Ondorioz, sistema baten arauak errekonozimendu arauaren
                  arabera birbideratuko dira, eta sistema bat bestetik
                  ezberdinduko da errekonozimendu arau ezberdina duelako.
                # Arau talde baten batasuna finkatzeko funtsezko elementua
                  epaileek egiten duten errekonozimendua da.
    * Berberatasunaren ideia, indar aparatu antolatu baten existentziari lotzen
      zaio, monopolio bokazioa duena.


    * Noiz hitz egiten al dugu, bada, sistema diferentziatu batez?


          o Horretarako, beharrezkoa da indarra dutenak eta noiz erabili
            erabakitzen dutenak era independentean egitea, ondorioz,
            ezberdinduko dituen ezaugarriren bat izan beharko dutelarik.


          o Baina sistema baten batasunaz hitz egin ahal izateko behar
            beharrezkoa da arau batzuek botereak atribuitzea eta konpetentziak
            subjektu ezberdinei ematea, zeintzuek, azkenean, erabakiko duten
            noiz eta nola erabil daitekeen indarraren monopolioa.


          o Batasunaz hitz egiteko aukera ematen diguna, subjektu horien arteko
            elkarrekiko errekonozimendua da, baina baita sortzen diren
            arauekiko errekonozimendu soziala ere.


          o Beraz, hiru funtsezko elementu daude.
                # Indarra, Zuzenbideaz edo sistema juridikoaz hitz egiteko
                  aukera ematen diguna.
                # Indarraren antolakuntza aparatu diferentziatu batean, sistema
                  bat identifikatu eta beste batetik ezberdintzekoa aukera
                  ematen diguna.
                # Eta autoritatea duten organo ezberdinekiko errekonozimendu
                  praktika, sistema unitario batez hitz egiteko aukera ematen
                  diguna.


   1. OSOTASUNA (plenitud/integridad) ETA HUTSUNEEN ARAZOA


    * Osotasuna_eta_hutsuneen_arazoa


    * Osotasuna zuzenbidearen ezaugarri bat da, zeinaren arabera, sistemak beti
      kualifikazio normatibo bat duen edozein kasu edo gertakarirentzat
      (supuesto de hecho).


    * Beste era batera esanda: sistema bat osoa da edozein kasu debekatu,
      derrigorrezko edo baimendu bezala kalifikatu badaiteke.


    * Arau hori falta denean hutsune (laguna) baten aurrean gaudela esango
      dugu: alegia, gertakaria normatiboki kalifikaturik ez dagoenean;
      debekatua, agindua edo baimendua ez dagoenean.


    * Printzipioz, osotasunaren ezaugarria beharrezkoa dirudi, behintzat
      zuzenbide modernoaren bi exijentzia bete nahi baditugu, Estatuarengan
      ematen den monopolizazio legislatiboarekin zerikusia dutenak:
          o Epaileak ezin dio uko egin sententzia emateari (a fallar). Non
            liquet-en debekua.
          o Aurrez ezarritako arauen arabera hartu behar ditu epaileak bere
            erabakiak.


    * Kode zibilak oso argi dio (1.7 art): “Los jueces y tribunales tienen el
      deber inexcusable de resolver en todo caso los asuntos de que conozcan,
      ateniéndose al sistema de fuentes establecido”.


    * Are gehiago, kode penalak zera dio: “Comete delito el juez que se negase
      a juzgar so pretexto de oscuridad, insuficiencia o silencio de la ley”
      (KP 448 art.).


    * Gure sistema juridikoan, “debekatua ez dagoen oro baimendua dago” soilik
      ordenamendu penalaz esan daiteke, edo zigor zuzenbideaz orokorrean
      (Derecho sancionador).
          o Hain zuzen ere Kode Penalaren 1.1 artikuluak dio: “No será
            castigada ninguna acción u omisión que no esté prevista como delito
            o falta por la Ley anterior a su perpetración”.
          o Eta KP 2.1 artikuluak gehitzen du: “no será castigado ningún delito
            ni falta con pena que no se halle prevista por Ley anterior a su
            perpetración”:nullum crimen, nulla poena sine praevia lege.


    * Hutsuneen_integrazioa: behin hutsune bat ikusi delarik araudian, hori
      nola bete pentsatu behar. Bide ezberdinak har litezke. Normalean batzuk
      murriztaileak (restrictivo) eta beste batzukexpansiboak.


          o Murriztaileak: hutsunearen soluzio juridiko bezala arauak jasotzen
            duenaren kontrakoa proposatzen dute. Horrela, arau batek eskubide/
            status bat errekonozitzen badio pertsona bati baldintza batzuk bete
            ezkero, beteko ez baditu ez du eskubide/status hori izango.
                # Fijatzeko: araua ez da existitzen, interpreteak sortzen du.


          o Expansiboak: izaera analogikokoak dira. Analogia bi motatakoa izan
            daiteke:analogia legisetaanalogia iuris(zuzenbidearen printzipio
            orokorrak). Bietan, arau berria sortzen da. Zer da funtsean egiten
            dena?
                # Nahiz eta gertakari zehatza ezin den subsumitu arauak
                  jasotzen duen supuesto abstraktoan, aitzitik, beste arauak
                  antzeko gertakariei ematen dien tratamendu juridiko bera
                  emango zaio, hutsunezko gertakaria eta erregulaturik
                  dagoenaren artean antzekotasun nabariak daudelako.


    * Beste_motatako_hutsuneak:


    * Badira, zentzu propioan hutsune direnen alboan, bestelako batzuk, hutsune
      inpropio deiturikoak, eta sistema juridikoak dituen bestelako arazoei
      erreferentzia egiteko balio dutenak.


    * Kasu honetan, 3 motatako hutsuneez mintzatuko gara.


          o Hutsune_ideologikoa(laguna ideológica o de relevancia): ez da
            edozein arau falta dela, baizik eta arau justurik edo egokirik ez
            dagoela arazoa konpondu ahal izateko.
                # Adibidez: interpretatzaileak uler dezake mehatzetan egiten
                  den lanak erregimen espezifikoa behar duela zenbait
                  aspektutan, une batzuetan lanbide horrek duen gogortasuna
                  aintzat hartuz. Zuzenbideak hori aintzat hartu ez izana,
                  hutsune bezala har liteke. Aitzitik, ez da zentzu propioan
                  dagoen hutsune bat, araua –orokorra-existitu existitzen
                  baita. Hutsune ideologiko edo garrantzizkoa da.
                # KE 14 artikuluak jasotzen duenarekin ez da zaila hutsune
                  hauek betetzea.


          o Hutsune_teknikoa(edo eraginkortasunezkoa): arau bat falta denean
            (beheko lerrunean) goragoko lerruna duen arau batek dioena
            betetzeko (eraginkorra izateko). Hutsune hauek garrantzi handia
            daukate egungo konstituzionalismoan, izan ere, Konstituzioak
            “promesaz” beterik baitaude, bereziki, eremu sozioekonomikoan.
                # Konstituzio espainolean, I titulu, III kapitulu (Principios
                  rectores de la política social y económica). Balekoa da hemen
                  jasotzen dena, baina ez da osoki eraginkorra, izan ere,
                  neurri handi batean, berau garatu eta bermatzeko arauak falta
                  dira. Kapituluak esaten duena egi bilakatzeko garapen eta
                  berme arauak falta dira.


          o Bestelako_hutsuneak_kasu_zehatzen_epaitzean(enjuiciamiento):
            hutsunea ezagutzakoa (conocimiento) edo errekonozimenduzkoa izan
            daiteke.
                # Lehenengoan, hutsune bat dago kasurako garrantzitsuak diren
                  gertakarien gainean. Esaterako, tipo deliktiboak elementu
                  subjetibo bat inkorporatzen badu “para ofender los
                  sentimientos religiosos”, gerta daiteke zalantza egotea ia
                  hori zen mezan zalapartaka sartu zenaren intentzioa.
                # Bigarrenean, lengoaia normatiboaren indeterminazio arazo
                  batzuekin zerikusia dauka. Adibidez, KE 16 art, erlijio
                  askatasuna. Ardoa edatea edo bildotsa sakrifikatzea ekintza
                  erlijiosoa da, ala ez?


   1. KOHERENTZIA ETA ANTINOMIEN ARAZOA


4.1_Koherentzia_eta_antinomien_arazoa
    * Koherentziaren definizioa: Koherentzia, sistemaren ezaugarri bat da,
      zeinaren arabera, edozein gertakarik arau tratamendu bera jasotzen
      baituen sistemaren barnean.
    * Ezaugarri hau antinomiak edo kontraesan normatiboak agertzean desagertu
      egiten da. Alegia, sistemak ondorio juridiko ezberdin eta bateraezinak
      ezartzen dizkionean gertakari berdinei.
          o A1 arauaren arabera X egitea derrigorrezkoa da, baina A2 arauak X
            ez egiteko ahalmentzen du. (adib: demagun, abiadura arautzen duen
            araudia).
          o A1 arauak kasu bati P ondorioa ezartzen dio, baina A2 arauak
            ondorio ezberdin eta bateraezin bat planteatzen du.
    * Ondorioz: esan daiteke antinomia bat dagoela gertakari bati ondorio bat
      baino gehiago egozten zaizkionean, elkarrekin bateraezinak direnak.
    * Egitan, koherentzia (erabatekoa) lortu ez daitekeen ideal bezala
      kontsidera dezakegu. Sistemetan, kasu bera arautzeko arau kontrajarriak
      topatzen ditugu batzuetan (14 ordainsariaren polemika. Gobernuak ez
      ordaintzeko. Gipuzkoako diputazioak ordaindu).
          o Kontua beraz, ez da kontraesanik ez egotea. Horrekin kontatzen da.
            Egin behar dena, gero, konponbidean jartzea da (ordenamenduaren
            hutsuneak bete behar diren bezala).
    * Dakigunez zuzenbidea sistema dinamikoa da. Zer da dinamiko? Harremana ez
      da edukizkoa, ez dira arau dependienteak independienteetatik deduziten,
      baizik eta prozedura errespetatu egin da. Horrek oso posible egiten du
      gero antinomiak sortzea.
    * Antinomia bat efektiboki sortu dadin, halabeharrez, simultaneoki
      aplikagarriak diren bi arau egon behar dira, baliozkotasun eremu material
      bera dutenak (mismo ámbito de validez material); alegia, gauza bera
      arautzea, subjektu berdinentzat eta eremu espazio-tenporal berean.


4.2.)_Antinomiak_konpontzeko_irizpideak


    * Behin antinomia detektatu delarik, konponbidean jarri behar da. Izan ere,
      kasuaren gainean hartuko den erabakiak adiera bakarrekoa (unívoco) izan
      behar du. Epaile batek ezin du esan kasuak ez duela konponbiderik bi arau
      kontraesankor daudelako, aplikagarriak direnak.
    * Irizpide hierarkikoa:
          o Sistema juridiko modernoak, aurreko batzuk ez bezala, oso egitura
            hierarkikoak dituzte (arauen piramidea). Hierarkia hori, botere
            banaketaren itzulpena da, eta baita Parlamentuak egindako legeari
            onartzen zaion nagusitasunarena, subiranotasunaren ordezkari
            bezala.
          o Irizpide hierarkikoaren onarpena arau askotan topa dezakegu:
                # KE 9.3 art. Hierarkia normatiboaren printzipioa aldarrikatzen
                  du.
                # KE 164 art. Konstituzioaren nagusitasuna legearekiko.
                # KE 97 art. Erregelamenduen gutxiagotasuna Konstituzioa eta
                  legearekiko.
                # Prozesu Administratiboaren Legearen 51.2 art: “inongo
                  disposizio administratibok ez du maila altuagoko lerruna duen
                  inolako disposiziorik urratu”.
                # Kode zibilaren 1.3 art. Ezin dacontra legemohitura mantendu.
          o Hierarkia irizpideak antinomia aparenteak konpontzen ditu. Izan
            ere, jokoan dagoena ez da arau baten edo bestearen preferentzia
            zirkunstantziala, baizik eta arau baten baliozkotasuna. Maila
            baxuagoko lerruna duen araua ez da aplikatu behar baliozkoa ez
            delako.
                # Beste kontu bat da Zuzenbide positibo batzuek prozedura
                  bereziren bat finkatzea baliogabetasun hori ezartzeko.
                # Adibidez, Estatu espainolean, epaileak ezin dio uko egin lege
                  bat aplikatzeari kontraesankorra jotzen duelako. Konstituzio
                  kontrakotasun galdera formulatu behar du.


    * Eskuduntza (konpetentzia) irizpidea:
          o Zuzenbidearen iturri sistemak ez dio soilik ordenazio hierarkiko
            bati erantzuten. Ordenazio konpetentziala ere hor dago.
          o Batez ere estatu deszentralizatuetan, autonomoetan edo federaletan,
            eskuduntza irizpideak garrantzi berezia irabazten du.
          o Zer aurre suposatzen du hierarkia printzipioak aplikagarri izateko?
            Zein da aplikazio baldintza? Iturri ezberdinetatik datozen bi
            arauen arteko kontraesana, zeinean ezin baiten hierarkia harreman
            batez hitz egin.
          o Hierarkia irizpidea aplikatzean, lerrun altu/baxuagoko bi arauen
            arteko talka dago. Eskuduntza irizpidea aplikatzean aldiz ez du
            zertan horrela izan behar. Hierarkia bereko bi arau izan daitezke.
          o Hierarkia irizpidearekin bezala, antinomia aparente baten aurrean
            gaude. Eskuduna ez den araua (inkonpetentea) ez da aplikagarria
            baliozkoa ez delako, existitu behar ez lukeelako.
          o Eta hierarkia irizpidearekin bezala, gerta daiteke zuzenbide
            positiboak prozedura berezirik ezartzea eskuduntzarik eza dela eta
            arauaren baliogabetasuna aldarrikatzeko.


    * Prebalentziaren (nagusitasunaren / lehentasunaren) irizpidea
          o Irizpide hau ere, Estatu autonomikoetan arau sistemek hartu duten
            konplexutasunaren ondorio da.
          o Zein da aplikazio baldintza? Zer eskatzen du aplikatua izateko?
                # Lehenbizi, antinomia bat egotea bi subsistema ezberdinetako
                  bi arauen artean, zeintzuen artean ez baitagoen hierarkia
                  harreman bat (autonomikoa/estatukoa).
                # Bigarrenik, bi arauak eskudunak izatea. Alegia, konpententzia
                  konkurrente baten aurrean egotea. Bi arauak, arautzen duten
                  arautzeko eskudunak izatea.
          o Irizpide hau KE 149.3 artikuluan dator espresuki onartua.
          o Ez da hierarkia irizpidea aplikatzen, bi subsistema ezberdin
            direlako. Ezta eskuduntza irizpidea ere, biak eskudun direlako.
          o Antinomia erreal bat konpontzea ahalbidetzen du, ez baitago arau
            baten edo bestearen baliozkotasuna jokoan. Zein arau aplikagarria
            den ebaztea ahalbidetzen du.
    * Irizpide kronologikoa:
          o Ondorengo araua aurrekoaren gainetik aplikatzea agintzen du.
          o Antinomia errealak konpontzen ditu, ez baitago zalantzan inolako
            arauren baliozkotasuna. Alegia, irizpide kronologikoak arau
            baliagarrien arteko antinomiak konpontzeko irizpidea da.


    * Berezitasun / espezialitate irizpidea (criterio de especialidad):
          o Antinomiak konpontzeko teknika baino, hauek ekiditeko
            (prebenitzeko) modua da.
          o Zer da arau berezi edo espezial bat? Arau bat da, aplikazio eremu
            bat duena, zabalagoa den beste baten barruan kokatzen dena, zeina,
            arau orokorrak arautzen baituen.
          o Kasu honetan ere, bi arauek, ondorio juridiko ezberdinak ezartzen
            dituzte.
          o Arau berezia, arau orokorraren salbuespen bezala aurkez liteke, eta
            bere preferentzia aplikatzerako garaian, nondik dator? Bada,
            bestela, aplikazio baldintzarik izango ez zuelako (supuesto de
            aplicación). Ezin izango litzateke inoiz aplikatu.
          o Antinomia errealak konpontzeko balio du.
          o Normalean, ez du errekonozimendu espresurik testu legaletan.
                # Kode Penalean bai: “El precepto especial se aplicará con
                  preferencia general” (8.1 art.).


4.3.)_Bigarren_mailako_antinomiak:
    * Noiz dago bigarren mailako antinomia bat? Antinomiak konpontzeko
      irizpideen artean kontraesanak ageri direnean.
    * Ezbairik gabe, konpontzeko errazen diren hipotesi edo
      supuestoakeskuduntza_irizpideajokoan sartzen diren horiek dira.
          o A arau eskudun baino behe mailako lerrunekoa. B arau ez eskudun eta
            goimailako lerrunekoa. Hierarkia eta eskuduntza irizpideen arteko
            gatazka.
          o A arau orokor eta eskuduna. B arau berezi baina ez eskuduna.
            Berezitasun irizpidearen eta eskuduntza irizpidearen arteko
            gatazka.
          o A, arau ez prebalente baina eskuduna. Eta B, arau prebalente baina
            ez eskuduna. Prebalentzia eta eskuduntza irizpideen arteko gatazka.
            HAU EZ DAITEKE GERTATU. PREBALENTZIA SOILIK ESKUDUNTZA
            KONKURRENTEETAN EMATEN DA.
          o Eskuduntza printzipioa BETI nagusitzen zaie hierarkia,
            espezialitate irizpideei eta irizpide kronologikoari
    * Hierarkia eta berezitasun irizpideen arteko gatazka.
          o Hemen antinomia lerrun altuagoko A arau orokor baten eta lerrun
            baxuagoko B arau berezi baten artekoa da. Irizipide hierarkikoa
            garrantzitsuago jotzen bada A gailenduko da. Baina berezitasun
            irizpidea aintzat hartuz gero B izango da nagusituko dena.
          o Oso frekuentea eta garrantzitsua da. Izan ere, Konstituzio
            kontrakotasun arazo gehienak klase honetakoak dira. Prezepto
            konstituzional bat, orokorra eta lerrun altuagokoa, eta prezepto
            legal bat, bereziagoa baina lerrun baxuagokoa.
          o Printzipioz, hierarkiaren printzipioa nagusitzen da.
          o Edozein kasu, praktikan, batzuetan gauzak ez dira hain errazak.
                # Adibidez: KE 24 art. Besteen artean errugabetasun presuntzioa
                  aurreikusten du. Pertsona oro errugabea da kontrakoa
                  demostratzen ez den bitartean, eta ondorioz, inork ezin du
                  zigorra ordaindu aurrez, berme guztiak dituen prozesu baten
                  bidez, erruduntasuna demostratu ez bada.
                      # Aitzitik, gure arau sisteman, behin behineko
                        espetxealdia existitu egiten da. Alegia, pertsona bat
                        espetxera bidali daiteke oraindik errugabea denean.
                # Bada, behin behineko espetxealdia, kasu honetan, arau
                  espezifikoagoa da, baina lerrun baxuagokoa, errugabetasun
                  presuntzioarekin alderatuz, orokorragoa baina lerrun
                  altuagokoa dena. Jurisprudentziaren arabera, SALBUESPEN bat
                  da.


    * Hierarkia irizpidea eta nagusitasunaren irizpidearen arteko gatazka.
          o Ez da erreala. Nagusitasunaren irizpideak suposatu egiten baitu bi
            subsistema ezberdinez hitz egitea, zeintzuen artean ez baitagoen
            hierarkia harremanik.


    * Hierarkia irizpidea eta irizpide kronologikoaren arteko gatazka.
          o Antinomia bat non, A arau bat aurrekoa eta lerrun altuagokoa den,
            eta B araua, ondorengoa baina lerrun baxuagokoa den. Adibidez, arau
            bat Konstituzioaren kontra diktatzen denean, edo erregelamendu bat
            legearen aurka.
          o Hemen, hierarkia irizpidea nagusitzen da. Aho batez dio hori, bai
            dotrinak nola jurisprudentziak.


    * Irizpide kronologikoaren eta berezitasun irizpidearen arteko gatazka.
          o Antinomia bat ematen da A arau berezi baina lehenagoko baten, eta B
            arau orokor baina ondorengo baten artean.
          o Berezitasun irizpideak A-ri ematen dio lehentasuna. Irizpide
            kronologikoak B-ri.
          o Seguruena kasurik zailenetarikoa da. Juristek, normalean,
            berezitasun irizpidearen alde egiten dute (era horretan, ondorengo
            legeak ez du aurrekoa indargabetzen), baina salbuespenak asko
            direla argi utziz.


    * Irizpide kronologikoaren eta nagusitasunaren irizpidearen arteko gatazka.
          o Antinomia bat, A estatu arau prebalente eta lehenagoko baten, eta B
            arau autonomiko ez prebalente eta ondorengoaren artean.
          o Subsistema ezberdinetakoak direnez, irizpide kronologikoak ez du
            indarrik, eta beraz, arau prebalentea nagusitzen da.


4.4) Antinomiak eta hauek konpontzeko irizpide falta
    * Gerta daiteke antinomiak konpontzeko dauden irizpideekin aski ez izatea
      (antinomia konpontzeko).
    * Adibidez: adierazpen askatasuna eta ohorerako eskubidea, era abstraktuan,
      balekoak diren arau koherenteetan jasoak daude. Baina agerikoa da,
      praktikan, gatazkak sortzen direla, adierazpen askatasunaren erabilerak
      ohorerako eskubidea kaltetzen duenean.
          o Nagusitasuna adierazpen askatasunari ematen badiogu (KE 20 art.)
            oinarrizko eskubide bat babesten egongo gara. Baina ohoreari ematen
            badiogu babesa (KE 18 art.), injuriak edo kalumniak leporatu
            beharko dizkiogu adierazpen askatasuna erabili duenari.
          o Kasuak asko dira:
                # Jabetza eskubidea Vs ingurumenaren babesa.
                # Manifestazio eskubidea Vs ordena publikoaren mantentzea.
                # Ordena publikoa Vs erlijio askatasuna edo askatasun
                  ideologikoa (nudismoa?).
                # KE 9.2 art. (berdintasun materiala) eta KE 14 art.
                  (berdintasun formala).


    * Haztatze judizioa (juicio de ponderación) edo proportzionaltasun judizioa
          o Zer da ponderazioa edo haztatzea? Preferentzia orden bat ezartzea
            kasu konkreturako, proportzionaltasunaren exijentzia betetzeko.
          o Zein da honen ezaugarri nagusia? Zertan fijatu behar dugu? bada, ez
            dela erantzun definitiborik lortzen arau orokor bat finkatzea
            ahalbidetzen duena. Ez da, adibidez, ondorioztatzen, informazio
            askatasuna ohorerako eskubidearen gainetik dagoela. Nagusitasuna
            soilik kasu horretarako ematen da, eta horrek ez du eragozten,
            antzeko kasu batean konponbidea bestelakoa izan daitekeenik arau
            berdinak aplikatuz (Adibidez: prentsa arrosa).
          o Guastinik honi “hierarkia mugikorra” deitu dio.


                                      21

