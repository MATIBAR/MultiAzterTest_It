                                               Zuzenbidearen Teoria. 2014/2015 ikasturtea                                                      Eneko Compains Silva (EHU)  5. IKASGAIA: OINARRIZKO KONTZEPTU JURIDIKOAK       * BIBLIOGRAFIA: PRIETO SANCHÍS, Luis, Apuntes de Teoría del Derecho,       Trotta, Madril, 2011. 26. Lezioa (287-300 or.).      1. OINARRIZKO KONTZEPTU JURIDIKOEN AZTERKETA       * Hala lengoaia juridikoa, nola juristen lengoaia, kontzeptu ezberdinez       beterik dago.       * Dakigunez, (iritziak iritzi) zuzenbidea lengoaia natural batean       adierazten da, nahiz eta teknifikaturik dagoen.       * Horregatik, bi motatako kontzeptuak dituela esan daiteke.           o Arauetatik kanpoko munduko errealitateei erreferentzia egiten             dieten kontzeptuak, zeintzuen esanahia, printzipioz, lengoaia             arruntean ematen zaiena den.                 # Adibidez: Iturburu kontzeptua, edo euri-ur kontzeptua (agua                   pluvial), Kode Zibilaren 412 eta 413 art.                 # Bi kontzeptuon esanahia, ohiko lengoaian eta lengoaia                   juridikoan, bera da.             o Eta izaera teknikoa duten horiek, esanahi espezifikoagoa dutenak,             sistema juridikoak emana.                 # Klase honetan sartzen dira juristek erabilitako kontzeptu                   asko: mirabetza (servidumbre), kanbio letra (letra de                   cambio),     * Ez dago zertan juristek erabiltzen duten kontzeptu oro definitzeko       beharra; denek ez dute zehaztasunez eta argitasunez bere esanahia       finkatzerik exijitzen, ohiko lengoaia duen hitzez-hitzezko esanahitik       (tenoretik) deduzitzen delako.       * Bi motatako definizioak daude.             o Definizio legalak: zuzenbidearen arauetan daudenak.                 # Adibidez: Kode Zibilaren 660 art. Oinordeko edo heredero.                 # Adibidez: Kode Zibilaren 530 art. Mirabetza.             o Definizio teknikoak. Definizio juridiko gehienak mota honetakoak             dira. Definizio hauen izaera zerbait diskutitua da.                   # Tesi esentzialista: hauentzat, definitze lana, kontzeptu                   juridikoen izaera juridikoa argitzeko lana da. Alegia,                   zientzia juridikoak kontzeptu hauen aurretiazko existentzia,                   iluna zena, argitu beharko balu bezala.                       # Lotura metafisiko bat dago erabiltzen den hitzaren eta                         adierazten den errealitatearen artean, pertsonek                         errekonozitu behar dutena.                   # Tesi konbentzionalista: Guk erabiliko duguna. Kontzeptuen                   izaera juridikoa “mamu” entitate bat da (entidad fantasmal);                   izaera juridikoa (naturaleza jurídica) ez da existitzen,                   arauak eta zuzenbidea ez baitira naturalak, konbentzioak                   dira.                       # Hitzen eta adierazten dutenaren artean ez dago harreman                         esentzialik, baizik eta hizlariek, era askean, gauza                         bat izendatzeko hitz bat erabiltzea erabakitzen dute.                       # Kontzeptu juridiko bat definitzea, beraz, kontzeptu bat                         erabiltzeko komunitatean dauden irizpideak erakustea                         izango da.       * Zuzenbidearen zientzian erabiltzen diren kontzeptuak, beraz, ohiko       erabileran dituzten irizpideak adierazi behar dituzte, baina hauek       depuratuz, bere zehaztasunik eza ezabatzeko eta beren esanahia       zorrozteko.        1. SANTZIOA       * Zentzu zabal batean, santzio kontzeptuak, arau sistema batek, arauekiko       errespetua indartzeko ezartzen dituen neurriei erreferentzia egiten die.       Ikuspegi honetatik oso neurri ezberdinak har litezke santzio bezala:       izaera prebentibokoak, a priori ezarritakoak, sariak... Ez da hori guk       erabiliko dugun kontzeptua.       * Zentzu hertsiago batean, juristek erabili ohi dutena, santzioak soilik       santzio negatiboak dira, hau da, sistema juridiko batek ezartzen dituen       kontrako erreakzioak (reacción desfavorable), zertarako eta aurretiaz       egin diren ekintzen ondorioak zigortu edo erreparatzeko.       * Horregatik santzioak sailka daitezke:           o Penal edo errepresibo bezala: askatasuna kentzea.           o Eta zibil edo reparadoreak: egindako kaltea ordaintzea.       * Santzioaren definizioa: santzioa ekintza hertsatzaile bat da       (coercitiva), ondasun-gabetze bat helburu duena (privación de un bien),       autoritate eskudun batek ezarria, eta pertsona baten jokabidearen ondorio       dena.       * Azter ditzagun banan banan:           o Ekintza_hertsatzaile: ez du esanahi halabeharrez, beti, bortxa             bidez konponduko denik, baizik eta hau erabil daitekeela. Bortxa             erabiltzeko aukera dagoela.           o Ondasun-gabetze: ondasun bat, eskubide bat edo egoera bat izan             daiteke (estado de cosas), jendartearentzat, orokorrean, baliotsuak             direnak: bizitza, askatasuna, jabetza, ohorea,...           o Autoritate_eskudun: ordenamendu juridikoak, santzioak aplikatu eta,             hala badagokio, bortxaren erabilera ezartzeko, finkatzen duen             organo edo pertsona.                 # Honek ahalbidetzen digu erailketa heriotza zigorretik                   ezberdintzea, edota isuna lapurretatik.           o Jokabidearen_ondorio: santzioa jokabide baten ondorio da, ez             halabeharrez, santzionaturik izan den subjektuarena. Jokabide             horrek debekatua behar du izan, edo zehazkiago, betebehar juridiko             baten urratzea behar du izan.      1. ZUZENBIDEKONTRAKO EKINTZA       * Lehen hurbilpen batean, zuzenbide kontrako ekintza edo ekintza       antijuridikoa, arau baten bortxaketa suposatzen duena da.       * Klasiekoekmala in seetamala prohibitaezberdindu egiten zituzten.       Lehenbizikoa, naturaz txarra dena, zuzenbide naturala bortxatu egiten       duena. Bigarrena, txarra dena zuzenbide positiboak ezarritako agindu edo       debeku baten bortxa suposatzen duena.       * Gaur egun, aitzitik, behintzat positibismoaren marko ideologikoan, soilik       txarra da debeku dena. Ez dago, arau positiboen bortxaketez gain,       zuzenbidearen kontrako ekintzarik, ilizitorik.       * Zer da ba, zuzenbide kontrako ekintza? Santzio bat aurreikusten duen arau       positiboak tipifikatzen duen jokabidea; hain zuzen ere arauaren       aurrekaria dena.       * Kelsenentzat, okerra zen esatea giza jokabide batek santzio juridikoa       dakar jokabide hori antijuridikoa delako. Alderantziz: jokabidea       antijuridikoa da ondorio bezala santzio bat duelako.       * Beraz, zuzenbidearen kontrako ekintza, giza jokabide bat da (conducta       humana), arau juridikoek ezartzen duten debeku bat bortxatu edo agindu       bat inkunplitzen duena, eta santzio bat inposatzeko aurrekaria dena.      1. ERANTZUKIZUNA       * Erantzukizuna, zuzenbide kontrako ekintza santzio baten inposizioarekin       lotzen duen kualitatea da.       * Pertsona bat erantzule da, zuzenbide kontrako ekintza batengatik       santzionatua izan daitekeenean, nahiz eta ekintza horrek ez duen zertan       berak egina izan behar.       * Bi motatako erantzukizuna ezberdindu behar da:           o Erantzukizun_zuzena: erantzule zuzena da ekintza antijuridikoa egin             izanagatik zigorra jaso dezakeen pertsona.           o Zeharkako_erantzukizuna: zeharkako erantzule da beste baten ekintza             antijuridikoagatik zigorra jaso dezakeen pertsona.                 # Logikoki, zeharkako erantzukizun kasuetan nolabaiteko lotura                   egon behar du bi subjektuen artean, ekintzaren egilea eta                   erantzulearen artean.                       # Adibidez: aita-seme, enpresari-langile, (Kode zibilaren                         1903 art.), irakasle-ikasle...                 # Normalean, zuzenbide pribatuaren eremuan ematen da                   (responsabilidad civil).       * Beste sailkapen garrantzitsu bat.           o Erantzukizun_subjektiboa: zigortzen den jokabidea bolondres eta             intentzioz egina izatea exijitzen du.           o Erantzukizun_objektiboa: soilik emaitzari begiratzen dio, egilea             noraino zenerrudun begiratu gabe.       * Onartua dago zeharkako erantzukizuna beti objektiboa dela.       * Erantzukizun penala subjektiboa da; erantzukizun zibilak beti aukera       gehiago ematen du erantzukizun objektiboa onartzeko. Adibidez: kotxe       istripuetan.      1. ESKUBIDEA       * Ongi ezberdindu gazteleraz:           o Derecho objetivo – zuzenbide: autoritateak emandako arau multzoa.           o Derecho subjetivo – eskubide: pertsonei dagozkien ahalmen, ,             askatasun, pribilegio, eskuduntza...       * Definizioa: eskubidea, arauak pertsonari ematen dion ahalmena da,       jokabide zehatz bat betetzeko, edo beste batengatik prestazio edo       jokabide zehatz bat lortzeko, eta abar.           o Hierroren aburuz: eskubideak, arauek ezartzen dituzten posizioak             dira, zeintzuen arabera subjektu batek aritzeko askatasun bat             ezarririk duen, edo beste pertsona baten jokabidetik onura             ateratzeko uzia duen (pretensión), edo beste pertsona bati jokabide             bat agintzeko ahalmena, edo beste batzuen ahalmenen aurrean             inmunitatea babesturik duen.       * Kontzeptuak anbiguotasunaren eta zehaztasunaren arazoak ditu. Horregatik,       dotrinak, eskubide bezala kalifikatzen diren posizio subjektiboak       zehazteko nahia izan du.             o Eskubidea,_“debekaturik_ez_dagoenaren”_baliokide(derecho subjetivo             como equivalente a no prohibido): zer esan nahi du? jokabide bat ez             dela santzioa ezartzen duen arau baten aurrekari, baina ezta ere ez             dela aurreikusten baimentzen duen arau baten aurrekari bezala.             Adibidez: Txanoa eramateko eskubidea daukat. Baimen bat da, zentzu             ahulean. Hutsune normatiboaren arazoa daukate.             o Eskubidea,_baimenaren_baliokide_bezala: jokabide bat baimentzen             duen arau baten existentzia suposatzen du. Hiru hipotesi daude             hemen (Wright).                 # Baimena, tolerantzia bezala: autoritateak, besterik gabe, ez                   du interferitu nahi.                 # Baimena, eskubide bezala: tolerantziaz aparte, beste                   pertsonei debekatzen zaie gure jokabide baimendua oztopatzea.                 # Baimena, habilitazio bezala: hirugarren pertsonei agintzen                   zaie gure jokabide baimendua laguntzea.             o Eskubidea,_obligazio_baten_isla_(reflejo)_bezala:Kelsenen ideiei             gehien lotzen zaiena da. benetako arau juridikoak santzioa dutenak             dira. “Hiltzen dena zigortua izango da” esaeratik ez hiltzeko             betebeharra ondorioztatzen da, zeinaren isla baiten bizitzeko             eskubidea.                 # Era berean, Ak ordaintzeko betebeharra badu, Bk kobratzeko                   eskubidea du.             o Eskubidea,_ekintza_prozesal_bezala: ordenamendu juridikoak             errekonozitzen duen aukera, eskubideen babes judiziala lortzeko.             Edo era teknikoagoan esanda, makinaria judiziala martxan jartzeko             aukera, arau partikular bat sortzeko, bete ez den betebehar baten             edukia efektibo egiteko, edo bestela, santzio bat ezartzeko.             o Eskubide_politikoak: Kelsenek hemen bi mota ezberdindu zituen:                 # Parte hartze politikorako eskubideak (hauteskunde eskubideak,                   derechos electorales). Hauen bidez, era ez zuzenean,                   subjektuak arauen sortzen prozesuan partehartzen du.                 # Konstituzioak onartzen dituen oinarrizko eskubideen babesa,                   beste arauen baliozkotasun baldintza suposatzen dutenak.      1. BETEBEHAR JURIDIKOA (Obligación jurídica / debe jurídico)       * Dakigunez, mota askotako arauak daude, baina, printzipioz, zuzenbidearen       funtzio nagusietariko bat da jokabide zehatz batzuk inposatzea, edo beste       batzuk debekatzea. Horri hain zuzen ere deitzen diogu betebehar       juridikoa.             o Alegia, betebehar juridikoak, zuzenbideak inposatzen edo debekatzen             dituen jokabideak dira.           o Edonola ere, hau orokorrean esanda, aipatu behar da betebehar             juridiko bat zer den eta zer ez denaren inguruko definizioa ez dela             kontu “baketsu” bat. Eztabaida egon badago.                 # Honen arrazoiak izan daitezke: mendeetan zehar betebehar                   juridiko eta moralaren artean egondako lotura; betebeharraren                   ideia “metafisiko”-a izan daiteke...       * Jokabide zehatz bat betebehar juridiko dela esaten dugu, zuzenbidearen       arau batek inposaturik datorrenean.       * Hau esanda, arau juridiko baten existentzia funtsezko gauza dirudi       betebehar juridikoaz hitz egiteko. Baina, aski da horrekin? Badirudi       ezetz. Behintzat KELSENen ideien arabera, ez.       * Betebehar juridikoaren nozioa “arau” kontzeptuaren menpeko da, baina       baita “santzio” kontzeptuaren menpeko. Beraz, norbait jokabide zehatz bat       mantentzera beharturik dagoela esatea, arau juridiko batek norbanakoei       jokabide bat agintzen diela esatea da. Eta arau juridiko batek jokabide       bat agintzen duela esaten dugu kontrako jokabideari santzio bat ezartzen       dionean.           o Oroitu dezagun Kelsenentzat benetako arauak (primarioak) epaileei             zuzentzen zaizkienak direla. Arau horiek jokabide bat deskribatzen             dute, santzio baten aplikazio baldintza bezala (hiltzen duena             zigortua izango da...).           o Alegia, betebehar juridikoa, santzio arau baten aplikazio             baldintzaren kontrako jokabidea izango da.       * Berez, honen atzean betebehar juridikoa betebehar moraletik ezberdintzeko       nahia dago. Izan ere, juristen lengoaian betebehar juridikoa ez zaio beti       santzioari lotzen.           o Adibidez: KE 91 art. Ez da okerra esatea erregeak legeak             santzionatu eta promulgatu behar dituela, eta aitzitik, ez da             zigorrik aurreikusten betebehar hau betetzen ez badu.                                       11 
