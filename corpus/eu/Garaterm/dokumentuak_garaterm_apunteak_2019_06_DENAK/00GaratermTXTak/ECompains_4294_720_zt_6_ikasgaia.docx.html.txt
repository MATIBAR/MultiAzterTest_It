









                                     Zuzenbidearen Teoria. 2014/2015 ikasturtea
                                                     Eneko Compains Silva (EHU)

6. IKASGAIA: ZUZENBIDEAREN SORTZE PROZESUA. ZUZENBIDEAREN ITURRIAK


    * BIBLIOGRAFIA: PRIETO SANCHÍS, Luis,Apuntes de Teoría del Derecho, Trotta,
      Madril, 2011. 14, 15 eta 17 lezioak.


   1. “ZUZENBIDEAREN ITURRIAK” ESAMOLDEAREN ESANAHIAK


    * Abiapuntua. Zuzenbidearen iturriak esamoldea ez da nahi bezain argia
      (eskuliburuan “iluna” dela dio, “nahaspilatsua” ).


          o Hasteko,_hurbilpen_negatibo_bat_egin_daiteke._Zer_ez_dira
            “Zuzenbidearen_iturriak”?(Metafora bat erabiliz) Zuzenbidea ez da
            fenomeno naturala, ura bezala, era espontaneoan iturri misteriotsu
            batetik jaio egiten dena. Aitzitik zuzenbidea artifizio bat da,
            gizabanakoen borondatean bere jatorria duena. Ondorioz, hauek
            (gizabanakoak) soilik dira zuzenbidearen iturri.
                # Hauxe izan liteke polemika gutxien sortu duen tesi
                  positibistetariko bat: zuzenbidea jendarte produktu bat da,
                  zeinaren jatorria ez baitagoen jendartetik kanpo, baizik eta
                  bere barruan.


          o Zuzenbideren_iturriak_zuzenbidean_arauturik_daude.
                # Extra ordinemiturriak albo batera utzita (Konstituzioa eta
                  ohitura batzuk), normalena da Zuzenbideak berak bere
                  produkzioa arautzea. Hau horrela izanik, “zuzenbidearen
                  iturriak” izena erabiltzen da zuzenbidearen barruan
                  egiaztatzen (verificar) diren eta zuzenbidea sortzen duten
                  operazioak izendatzeko.
    * Bi argipen hauek ez dira aski iturri kontzeptu baleko bat finkatzeko.
      Arrazoia: juristen munduan, zehaztugabetasun (imprecisión) handiz erabili
      ohi da “iturri” hitza.


    * Gutxienez honako esanahiak egozten zaizkio.
          o Iturri, zuzenbidearenjatorriedo azken zergati (causa última)
            bezala: horrela, iusnaturalismo teologikoarentzat, zuzenbidea
            jainkoarengandik eratortzen da; iusnaturalismo razionalistarentzat,
            ordena aldaezin batetik, arrazoiaren bidez eskuragarria;
            historicismoarentzat, herriaren izpiritutik, eta abar. Iturri
            hitzaren oso erabilera orokorra da, baina erraz ezberdindu
            daitekeena.


          o Iturri, zuzenbidea eratortzen dentalde sozialbezala. Horrela
            nazioarteko komunitatea nazioarteko zuzenbide publikoaren iturri
            da, eliza katolikoa zuzenbide kanonikoarena, langile eta
            enpresariak lan zuzenbidearena...


          o Iturri, arauak sortzeko eskuduntza daukanorgano juridikobezala.
            Parlamentua, legearen iturri; gobernua, erregelamenduaren iturri;
            epaileak, jurisprudentziaren iturri.


          o Iturri, disposizioak sortzeko espezifikoki ezartzen direngertakizun
            (hecho) edoekintza normatiboen(actos normativos) taldebezala.
            Legeak egiteko prozesuak, erregelamendu ahalmena, ohitura...


          o Iturri, aurreko ekintzak exekutatzearenproduktubezala, zeinak
            dokumentu normatibo edo disposizioak sortzen dituzten, legea,
            sententzia edota erregelamendua bezala.


          o Iturri,produkzio juridikoaren gaineko araubezala. Arau bat beste
            arau bat nola sortu finkatzen duena (Kelsen). Zentzu honetan,
            adibidez, Konstituzioa legearen iturri da, edo legea
            sententziarena.


          o Iturri,ezagutza iturribezala. Dokumentu ofizialak dira (BOE,
            BON,...) edo zuzenbide publiko/pribatuaren konpilazioak, zuzenbidea
            ezagutzea ahalbidetzen digutenak.


    * Dirudienez, zuzenena, zuzenbide iturri bezala dokumentu normatibo bat
      sortzeko ekintzen edo prozeduren multzoa hartzea da, eta, hau hedatuz,
      baita sortutako dokumentu normatiboa bera ere.




   1. ZUZENBIDEAREN ITURRIEN KONTZEPTUA


    * Erantzunik errazena zuzenbide positibora jotzea da. Zuzenbidearen iturri
      dira zuzenbide positiboak hala izendatzen dituenak; Espainiaren kasuan
      legea, ohitura eta zuzenbidearen printzipio orokorrak.
          o Baina honek ez gaitu asebetetzen, iturriak tipifikaturik egotea ez
            baita sistema juridiko baten existentziaren kondizio.


    * Horregatik, teorikoki errendimenduren bat eman nahi badu, iturri
      kontzeptuak beste zerbait eskaini behar du. (Gasconen arabera):


          o Iturri, arau orokor eta abstraktuen ekintza sortzaile bezala. Honen
            arabera, lege singular bat ez litzateke iturri izanen. Lege
            desjabetzaile bat adibidez (expropiatoria). Hau, harrigarria
            litzateke, eta kode zibilarekin kontraesankorra.


          o Iturri, lotesletasun (vinculatoriedad) judizialaren jatorri bezala.
            Ikuspegi honen arabera, iturri litzateke epaileek aintzat hartzen
            dituzten arauak sortzen dituzten ekintzak, eta, era berean,
            judizialki errebisatu ezin daitezkeenak. Soilik Konstituzioa
            litzateke iturri orduan.


          o Iturri, ordenamendua berritu edo sortzen duten ekintza sortzaile
            bezala, ez soilik exekutatu edo aplikatzea.


          o Iturri, erga omnes eraginkortasuna duten arauen ekintza sortzaile
            (acto generador) bezala. Beraz, arauak soilik aldeen arteko eragina
            badu ez da iturri izango, beste motatako ekintza juridikoa baizik.




   1. ZUZENBIDEAREN ITURRIEN SAILKAPENA


    * Iturri-ekintzak eta izatezko iturriak (fuentes-acto y fuentes de hecho).
          o Iturri_ekintzak:Zuzenbidearen sortze edo aldaketa deliberatu bat
            suposatzen dutenak dira, hala nola, legea, erregelamendua, etab.
            Orokorrean, zuzenbidea sortzen duen ekintza ez du soilik subjektu
            bakar batek egiten, baizik eta ekintza askotarikoen ondorio da,
            zeinean subjektu ezberdinek parte hartzen duten. Adibidez,
            prozedura legislatiboa. Iturri ekintzak, sistemak berak arautuak
            dira. Alegia, arau bat dago ekintza batzuei arauak sortzeko
            ahalmena egozten diena.


          o Izatezko_iturriak:pixkat konplexuagoa da. Ez dira fenomeno
            naturalak, baizik eta, giza jokabidean jatorria duten gertakariak.
            Berez, arau juridiko bat egon daiteke zeinbait gertakariei arauak
            sortzeko gaitasuna ematea (KZ 1 art., ohiturari ematen dio). Baina,
            bestalde, eraginkortasunaren izenean, baimendurik ez dauden
            gertakariek zuzenbidea sortzea onartzen da.Extra ordinemiturria
            izango da.




    * Idatzizko iturriak eta idatzigabeko iturriak: Zuzenbide modernoan
      idatzizko iturrien nagusitasuna erabateko da. idatzigabeko iturria
      ohitura da, baina baita zuzenbidearen printzipio orokorrak ere, arau
      inplizitu bezala ulerturik.


    * Legezko iturriak (edo errekonozitutakoak) eta extra ordinem iturriak:
      lehenak, sistema juridikoan arauturik datozenak dira. Bigarrenak, bere
      baliozkotasuna sisteman bertan oinarritzen ez dutenak, baizik eta bere
      eraginkortasunean. Extra ordinem lirateke bai ohitura batzuk eta baita
      jatorrizko konstituzioa bera ere.


    * Indar juridikoaren araberako sailkapena: sailkapenik garrantzitsuena da.
          o Kode zibilak onartzen dituen iturrien artean prelazio harremana
            dago. ohitura soilik legerik ez dagoenean aplika daiteke. Eta
            printzipioak soilik legerik eta ohiturarik ez dagoenean.
          o Hori bai, kode zibilak “lege” aipatzen duenean, oso zentzu zabalean
            ulertu behar da, iturri-ekintza edo idatzizko iturri bezala.
            Hortaz, hiru kategoria leudeke: Konstituzioa, lege mailako arauak
            eta lege azpiko arauak.




   1. ITURRI SISTEMAREN OINARRIA: HORREN IZAERA POLITIKOA


    * Zuzenbidearen iturriak garrantzitsu dira arau eta disposizio ezberdinen
      baliozkotasuna ebazteko.


    * Aitzitik, zuzenbidearen iturrien atzean ere, erabaki politiko bat dago.
      Erabaki politiko bat, boterearen erabilera eta banaketaren inguruan.
          o Zuzenbidearen iturriak zein diren zehaztea, zeinek eta nola
            agintzen duen ebaztea da.
          o Honek guztiak Konstituzioan du isla. Konstituzioa da, hain zuzen,
            arau juridiko orokorren sorrera arautzen duen araua. Konstituzioak
            arautzen ditu zuzenbidearen iturriak, eta baita, antolakuntza
            politikoa ere.


    * Iturri sistemaren dimentsio politiko hau argiki ikus daiteke historian
      zehar.
          o Adibidez, erdi aroan iturri pluralismoa ematen da. Ez dago botere
            supremorik Estatuan. Botere unibertsalak (Eliza eta inperioa) eta
            lokalak daude (monarkiak, noblezia, kleroa, munizipioak...).


          o Estatu modernoa eraikitzean, legea joango da nagusitzen
            zuzenbidearen iturri bezala. Baina, hemen ere, adar ezberdinak
            daude.
                # EEBB: Konstituzioaren nagusitasuna. Locken ideien garrantzia:
                  eskubide naturala Vs gobernua, ordezkariak Vs ordezkatuak,
                  legearen kontrol judiziala.
                # Frantzia: herriaren subiranotasun zatiezina, legea borondate
                  orokorraren adierazle (Rousseau). Legea izango da guztiaren
                  zentro, orain gutxirarte.


   1. ITURRIEN ARTEKO LOTURAK. HIERARKIA ETA ESKUDUNTZA


    * Arau baten baliozkotasuna, lehenik eta behin, bere jatorrian dauden
      ekintza normatiboen baliozkotasunaren menpekoa da.


    * Sistema juridiko konplexuetan, produkzio juridikoaren inguruko arauak
      daude, basikoki ondorengoa arautzen dutenak.
          o Subjektua. Arau mota bat sortzeko eskudunak diren subjektu edo
            subjektuak. Adibidez, KE 66.2 art. “Gorte Nagusiek Estatuko
            potestate legegilea erabiltzen dute”. Konpetentzia formaleko arauak
            dira.
          o Produkzio juridikoko ekintza batean errespetatu beharreko
            prozedura. Adibidez, KE 87 eta hur. Legeak sortzeko prozedura
            zehazten dute. Prozedura arauak dira.


          o Potestate normatiboa garatu daitekeen eremu materiala. Konstituzioa
            salbu, bizitza sozialaren edozein eremu arau dezakeela, beste arau
            guztiek eremu material bat ezarria dute. Estatuko lege batek,
            adibidez, ezin du arautu Erkidego Autonomo baten eskuduntza
            esklusiboa. Lege-dekretu batek ezin ditu arautu KE-ren 86.1
            artikuluko materiak. Eskuduntza materialeko arauak dira.


    * Hierarkia printzipioa.
          o Produkzio juridikoaren inguruko arauak hierarkia harremanean daude
            produzitutako arauekin.


                # Hierarkia_logiko_edo_Kelsenianoa_da. Zer da hierarkikoki
                  nagusia den arau bat? Produkzio normatiboko ekintzaren
                  baliozkotasun baldintzak arautzen dituena.


                # Baina horrekin batera, eduki aldetik, ezin du goragoko
                  arauaren aurka egin. Hemen, bigarren hierarkia kontzeptu bat
                  sartzen da indarrean,hierarkia_formala_edo_juridikoa. Honek,
                  ya, ez du zer ikustekorik produkzio ekintzaren baliozkotasun
                  baldintzekin, baizik eta araua berarekin.


          o Hierarkia juridikoa indar juridikoaren ideiarekin harremanetan
            dago. Arau batzuek besteek baino indar handiagoa daukate.


                # Indar aktiboa: lege batek daukan ahalmena beheragoko batzuk
                  aldatzeko (indar aktibo gutxiago dutenak) edo iturri bereko
                  beste lehenago arau batzuk aldatzeko.
                      # Indar aktiboaren arabera, legeak erregelamendua edo
                        lehenagoko legea indargabetzen du.


                # Indar pasiboa: arau batek beheragoko arau guztien aurrean
                  duen erresistentzia gaitasunari deitzen zaio indar pasibo.
                      # Indar pasiboaren arabera, legea inmunea da ondorengo
                        erregelamenduaren aurrean.
          o Esandakoaren arabera baliozkotasun formala eta materiala ezberdindu
            daiteke.
                # Lege bat formalki baliozkoa izango da bere produkzio ekintza
                  baliozkoa denean.
                # Lege bat materialki baliozkoa izango da eduki aldetik
                  goragoko arauak kontraesan egiten ez dituenean.


    * Eskuduntza materialaren arauak.
          o Eskuduntza materialeko arauak, subjektu normatibo batek, prozedura
            jakin baten bidez, era jakin bateko arauak diktatzeko, eremu
            materiala modu ezberdinetan mugatzen duten arauak dira.


          o Modu horiek honakoak dira:
                # Eskuduntza_normatibo_bati_eremu_materiala_MUGATZEN_dioten
                  arauak. Taxatiboki inposatu egiten dute zein afera arau
                  dezake iturri zehatz batek, beste edozein alboratuz.
                  Adibidez: KE 81 art. LO-ren eremu materiala.
                      # Materia horiek beste arau mota batek arautzea
                        debekatzen du.


                # Materia_baten_gaineko_araudia_iturri_jakin_bati_ERRESERBATZEN
                  dioten_arauak, era berean, beste iturri batek arautzea
                  debekatuz.
                      # Erreserba material bezala ezagutzen da hau. Adibidez:
                        KE 51 art. Soilik lege bidez arau daiteke oinarrizko
                        eskubideen erabilera.
                            # Aurrekoarekin zertan ezberdintzen dira? Hemen ez
                              da aipatu iturriaren eremua mugatzen, baizik eta
                              beste guztiena.


                # Materia_baten_gaineko_arautzea_iturri_baten_eskuduntza
                  materialari_KENTZEN_dioten_arauak, baina zein iturri den
                  eskuduna esan gabe. Adibidez, KE 86.1, debekatu egiten du
                  lege dekretuz estatuaren oinarrizko instituzioak arautzea,
                  baina ez du esaten instituzio horiek zeintzuk diren, ezta
                  zein iturrik arautu behar dituen ere.


                # Debeku_edo_betebehar_bat_ezartzen_duten_arauak,_ez_iturri
                  baten_eremu_materiala_mugatzeko,_baizik_eta_afera_bat_zein
                  zentzutan_arautua_izan_behar_den_zehazteko.Adibidez: KE 20.2,
                  debekatu egiten du adierazpen askatasuna zentsuraren bidez
                  mugatzea, etorkizuneko legeari mugak jarriz.






   1.  ZUZENBIDEAREN ITURRIAK ZUZENBIDE ESPAINIARREAN


Kode_zibila_eta_konstituzioa
    * KZ 1.1 art. Artikulu honetatik bi gauzek deitzen digute arreta
          o Zuzenbidearen iturriak printzipioz partikularren arteko harremanak
            arautzera deitua dagoen dokumentu batean jasotzea.
                # Honen atzean arrazoi historikoak daude. Ez ditugu azalduko.
                  Kode zibilaren lehen zatiaius comune-aren bilduma da, ez du
                  zuzenbide zibila arautzen.


          o Zuzenbidearen iturriak hain gutxi izatea. Gaur egungo sistemetan
            askotariko arauak daude, denak zuzenbide iturri: Konstituzioa, lege
            organikoa, erregelamendua, zirkularra, nazioarteko tratatua...).
                # Horregatik, lege bezala ulertu behar dugu ohitura eta
                  zuzenbidearen printzipio orokor ez den oro: Iturri-ekintzen
                  ondorio eta idatzizkoa den zuzenbide guztia.
                      # Hau da: Konstituzioa, lege arrunta, lege organikoa,
                        testu artikulatuak, testu refundituak, lege-dekretua,
                        nazioarteko tratatuak, ganberen erregelamenduak,
                        erregelamendua, Konstituzio auzitegiaren sententziak
                        (lege bat baliogabe deklaratzen dutenak), hitzarmen
                        kolektiboak.


    * Zuzenbidearen iturrien arautzea, argiki, materia konstituzionala da.
          o Zentzu formalean, Konstituzioak arauen sorkuntza arautzen du,
            alegia, zuzenbidearen iturriak, eta, ondorioz, boterearen
            antolakuntza. Hau da hierarkia kelsenianoa.
          o Zentzu materialean, konstituzioa norma normarum da, zuzenbide
            iturriak arautzen dituena.


    * Konstituzioaren eragina iturri sisteman bikoitza da.
          o Batetik, arau goren gisa, arau guztien baliozkotasuna baldintzatzen
            du.
          o Bestetik,norma normarumgisa (arau guztien iturri?), iturri sisteman
            esentziala dena definitu egiten du, organo ezberdinei eskuduntza
            normatiboak emanez eta hauek sortutako arauei balio bat emanez.


Konstituzioa_arau_juridiko_bezala
    * Badaude derrigorrezkoak diren Konstituzioak eta indar normatiborik ez
      dutenak edo boterea mugatzen ez dutenak. Azken hauek konstituzio
      semantikoak dira.
    * Konstituzioa, boterearen erabilera antolatu eta mugatzen duen araua da.
          o Paradoxa: botereak konstituzioa sortzen du. Baina konstituzioak
            boterea mugatu. Hori apurtzeko, botere konstituziogilea botere
            eratuetatik ezberdintzen da. Herriak duen boterea da.


    * Botere guztiak beraz, Konstituziogilea ezik, Konstituzioaren menpeko
      dira. Bi ideia: gorentasuna eta zurruntasuna.
          o Zurruntasuna: botere legegileak ezin du Konstituzioa aldatu.
            Gehiengo reforzatuak, erreferendumak,... erreformaren aurkako
            txertoa (antidoto) da.
          o Gorentasuna: konstituzioaren bortxaketaren aurkako txertoa.
            Garantia jurisdikzionala. Nola? Kelsen. Konstituzio Auzitegia.
            Ohiko jurisdikziotik aparte. Legegile negatiboa.
          o Bi baldintzak betetzean konstituzioa indartsua da.


    * Konstituzio formalak eta materialak ezberdintzen dira.
          o Formala: boterearen antolakuntza eta arautzea dute helburu, eta
            hauek erabakiak eta arauak emateko formak ere biltzen dituzte.
          o Materiala: ekintza politiko eta legegilearen edukia baldintzatu
            nahi dute.
          o Espainiako konstituzioak biak biltzen ditu.


    * Beraz, europan, zeintzuk dira egungo konstituzionalismoaren ezaugarriak?
          o Konstituzioen izaera normatiboa. Indar loteslea daukate.
          o Gorentasun hierarkikoa daukate.
          o Eraginkortasuna eta aplikabilitate zuzena. Lotesle izateko ez du
            bestelako ekintzarik behar.
          o Berme jurisdikzionala. AK.
          o Eduki normatibo altua (ez deklaratiboa?)
          o Zurruntasuna.


Legezkotasun_printzipioa
    * Konstituzioaren 9.3 artikuluak biltzen du.


    * Zentzu zabal edo hertsian uler daiteke.


    * Zentzu zabalean (juridizitate printzipioa): aktuazio publiko oro
      zuzenbideak baimendurik eta sometiturik egon behar du. horrek esan nahi
      du: 1) ezin dela administraziotik edo epaitegietatik zuzenbidearen aurka
      egin. 2) ezin dela zuzenbideaz aparte/independenteki jokatu.


    * Zentzu hertsian: legea eta erregelamenduaren arteko harremanei egiten die
      erreferentzia. Batetik, gorentasuna. Legea nagusi da. bestetik,
      erreserba, legearen alde lehenbizi, gero erregelamendua. Halere,
      erregelamendu autonomoak onartzen dira.
                                      14

