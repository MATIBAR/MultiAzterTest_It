









                                     Zuzenbidearen Teoria. 2014/2015 ikasturtea
                                                     Eneko Compains Silva (EHU)

9. IKASGAIA: BALORE JURIDIKOAK


    * BIBLIOGRAFIA: PECES BARBA, Gregorio,Curso de Teoria del Derecho, Marcial
      Pons, Madril, 1999, 11. lezioa.


 0. SARRERA
    * Botere legitimorik gabe ez dago zuzenbidearen justiziarik, eta,
      boterearen justiziarik gabe ez dago botere zilegirik. Horrela, boterearen
      zilegitasuna zuzenbide justuaren elementuak biltzean datza; eta era
      berean, zuzenbide justu batek boterea mugatu eta antolatzen du.


    * Boterea eta zuzenbidea txanpon beraren bi aldeak diren bezala,
      zilegitasuna eta justizia ere, etika publikoaren adierazle dira, bere
      eremu politiko eta juridikoetan.
          o Boterearentzat zilegitasuna dena, zuzenbidearentzat justizia da.


    * Zuzenbidearen justiziak zer suposatzen du? zuzenbidearen lanabesaren
      bitartez boterearen helburu moralen (etika publikoa) gauzatzea.
      Zuzenbidea, noski, antolakuntza sozial, gatazken konponbide, eskasiaren
      banatze eta berekoikeriaren zuzentzerako sistema bezala ulertuta.


    * Justiziaren edukiaren analisiak, halabeharrez, etika publiko politiko eta
      juridikoan komunak diren baloreen analisira garamatza: segurtasuna,
      askatasuna, berdintasuna eta elkartasuna.
          o (Gero horiek, oinarrizko printzipioen bidez eta oinarrizko
            eskubideen bidez garatzen dira).




   1. SEGURTASUN JURIDIKOA (JUSTIZIA FORMALA)


    * Etika publikoaren lehen balorea da segurtasun juridikoa, bai historikoki
      eta baita beste guztien betekizun delako. Justizia formalaren adierazle
      da.


    * Historia modernoan jaiotzen da, Estatu modernoaren sorrerarekin batera.
      Ez da, beraz, etika publiko demokratikoarekin sortzen den balorea.
          o Segurtasunaren teoriko nagusietakoa Thomas Hobbes, hitzarmen
            sozialaren helburu bakea eta segurtasuna jotzen dituelarik
            (Leviathan), natur egoeran dagoen denon arteko gerrari amaiera
            emateko.
          o Erdi aroan poliarkia. Segurtasun juridikorik ez. Juego de Tronos?
          o Ondoren agertuko da, Estatu modernoa, sistema juridiko unitario
            batekin, subiranoa den botere batek babestuko duena.


    * Aro demokratikoan, segurtasun juridikoa, minimo bat izango da beste
      balore batzuk agertu daitezen, orden aske, berdin eta solidario bat egon
      dadin.


    * Segurtasun juridikoa hiru eremutan jarduten da, eta bai printzipio
      (antolakuntza eta produkzio normatiboari dagozkionak bereziki) nola
      oinarrizko eskubideen bidez garatzen da.


2.1)_Segurtasun_juridikoa_botereari_dagokionez
    * Helburua, hemen, boterea arrazionalizatu eta instituzionalizatzea da, bai
      bere jatorrian nola bere erabileran. Alegia, nork agintzen du? eta nola
      agintzen du?


    * Nork agintzen du? teoria demokratiko eta kontraktualisten arabera, herri
      subiranoa da agintzen duena, zuzenean edo ordezkarien bidez, arauak
      sortuz besteak beste.
          o Sufragio eta partehartze politikorako eskubidea, neurri batean,
            segurtasun juridikotik eratortzen dira, nahiz eta zerikusi gehiago
            izan askatasunarekin. Gehiengoen printzipioa eta kargu politikoen
            berritze periodikoarekin berdin gertatzen da. segurtasuna,
            boterearen jatorriarekin harremanetan.


    * Nola agintzen du? aurretiaz ezarririk dauden prozedura orokorren bidez,
      boterearen borondatea eratzen laguntzen dutenak. Legeen gobernuari egiten
      dio erreferentzia.
          o Hemen, segurtasuna, zuzenbide estatuak sortzen du, botereak egiten
            duen indarraren erabilera arrazionalizatu egiten duena.
          o Herritarrari ziurtasuna ematen zaio (certeza); herritarrak badaki
            zer dagoen indarrean eta zer ez, eta ondorioz, nola joka dezakeen
            eta nola ez (sabe a qué atenerse).
          o Balore honetatik eratortzen dira:
                # Antolakuntza eta produkzio normatiboaren printzipio guztiak,
                  hala nola: legalitatea, botere bereizketa, botere
                  judizialaren independentzia, pluralismoa...
                # Oinarrizko eskubideak: jurisdikziorako eskubidea, berme
                  prozesal eta penalak, non bis in idem... (KE 24 art).


2.2)_Segurtasun_juridikoa_ordenamendu_juridikoan
    * Sistema juridikoan bermea eta zehaztasuna ematen duten arauez ari gara.
      Sistema juridikoa eratzen duten ezaugarriez ari gara, Fuller eta Hartek
      “zuzenbidearen barruko morala” deitu dituztenak.


    * Segurtasunak, arauek betekizun batzuk betetzea exijitzen du.




    * Aurreko puntuan zuzenbideak boterearen gaitzetatik babesten bagintuen,
      hemen, helburua, zuzenbidearen gaitzetatik beraietatik babestea da.


    * Horrela, segurtasun juridikoak, arauen sorkuntza eta indargabetzea,
      arauen interpretazio eta aplikazioa, eta arauen betetze eta bermeak
      zuzenduko ditu.
          o Sorkuntza: Hierarkia printzipioa, adibidez, non lerrun ezberdineko
            arauak dauden, Konstituzioa goian dutelarik. Segurtasuna hemen,
            hierarkia normatiboaren bidez lortzen da. ordenamenduari
            koherentzia eta osotasuna emango dio, eta antinomiak eta beste
            arazoak ekidin.
          o Interpretazioa: gaur egun, praktikak, epaileak, zuzenbide sortzaile
            dira. Segurtasun juridikoak, hemen, arbitrarietatea ekiditen
            laguntzen digu (edo gehiegizko autonomia interpretatiboa izatea),
            ekimen judiziala zuzentzen duten printzipioak ezarrirz.
                # Analogia penalaren debekua; eskubideak murrizten dituzten
                  arauen interpretazio restriktiboa; antinomiak zuzentzeko
                  irizpideak...
          o Aplikazioa: arauen atzera eraginik eza; iraungitzea,
            preskripzioa...in dubio pro reoprintzipioa...


2.3)_Segurtasun_juridikoa_jendarteari_dagokionez
    * Hemen zertaz ari gara? segurtasun juridikoaren zabalpenaz Estatu
      sozialaren eremuan. Ikuspegi hau pentsamendu demokratiko eta
      sozialistaren eraginez sortzen da, XIX mendean zehar. Eta ez da zabalpen
      hau era baketsuan lortu, posizio neoliberaletatik borrokatu egiten baita,
      Estatu minimoaren papera aldarrikatzeko.


    * Gizarte segurantzaz ari gara, eskubide sozialez.




    * Nolabait, hemen, segurtasun juridikoak, beldurrak ekidin eta konfiantza,
      lasaitasuna, itxaropena... sortu nahi ditu, bereziki ahulenak diren
      horiengan.


    * Pertsona orok izango du ekimen juridikorako eskubidea du bere oinarrizko
      beharrak asebetetzeko.


Hurrengo hiru baloreei dagokionez, zuzenbidearen edukia markatzen dute, eta
modernitatearen etika publikoari dagozkio, izaera liberal eta demokratikokoa.
Arrazoi moralak dira, pertsonen duintasunaren ideiatik eratortzen direnak. Eta
era berean, duintasun hori egi izan dadin dauden betekizunak dira. Eraginkorrak
izan daitezen, zuzenbide positiboan txertatu behar dira.


   1. ASKATASUNA (JUSTIZIA MATERIALA)


    * Askatasunak duen paper zentrala pertsonen duintasunarekin duen loturatik
      dator.


    * Hemen askatasun sozial, politiko eta juridiko deitzen dugunaz arituko
      gara. Zertaz ezberdindu?
          o Hautatze askatasunetik: aukera ezberdinen artean hautatzeko
            askatasuna. Moralitatearen oinarri edo baldintza da.
          o Askatasun morala: historian ikuspegi ezberdinak izan ditu
            (beharretik emantzipatu, pasioak gainditu, helburu moralen
            hautatze...). soilik askatasun moral lor dezakegu hautatze
            askatasuna dugunean.
                # Hautatze askatasuna askatasun moralerako baldintza da; eta
                  askatasun morala, hautatze askatasunaren helburu.
          o Zer da askatasun sozial, politiko eta juridikoa? Gizakia jendartean
            bizi da, epe historiko jakin batean. Hemen, askatasuna, etika
            publikoaren balio zentrala da. Askatasun instrumental bat da,
            jendarte bizitzan, zuzenbidearen bidez, hautatze askatasunetik
            askatasun moralerako bidaia egiteko baldintzak errazteko.


    * Ez da soilik norbanako bakoitzak bere etika pribatuaren araberako
      helburuak bete ditzan, baizik eta, jendarte osoarekin elkarrizketan egin
      dadin hori, interferentzia gutxien sor dadin. Askatasun hau
      elkarbizitzekin dago harremanetan.


    * Askatasun sozial, politiko eta juridikoa, nahi dena egiteko, nahi dena
      egin ahal izateko eta erabakitze politikoan parte hartzeko (egin behar
      dena erabakitzeko) askatasuna da.
          o Nahi dena egiteko askatasuna (askatasun babeslea/libertad
            protectora): norberak bere jokamoldea libreki erabakitzeko
            askatasuna eta botere publikoen, norbanakoen edo beste talde
            sozialen oztoporik gabe jarduteko askatasuna. Hemen askatasuna,
            interferentziarik eza da.
                # Oinarrizko eskubideetan garatzen da: iritzi, kontzientzia eta
                  adierazpen askatasuna; askatasun ideologikoa, biltze
                  askatasuna, etxearen inbiolabilidadea...
          o Nahi dena egin ahal izateko askatasuna (askatasun promozionala/
            libertad promocional). Behar batzuk daude, bete behar direnak,
            libreki hautatu eta erabaki ahal izateko. Aurreko askatasunak kanpo
            oztopoetatik babesten bagintuen, honek, barruko oztopoak gainditzen
            laguntzen digu. Askatasun honek gure gabeziak gainditzen laguntzen
            digu, gure indar propioekin ezin dugunean.
                # Gosea edo eritasuna bezalako oztopoen gainditzea premiazko
                  baldintza da pertsona batek benetako askatasuna izan dezan,
                  bere duintasuna garatu dezan.
                # Nolabait, behar hauen asebetetzeak askatasunez erabakitzea
                  ahalbidetzen digu.
                # Zer dago askatasun honen barruan? Elikadura, hezkuntza,
                  osasuna, etxebizitza, gizarte segurantza...
                      # Zuzenbideak hauek sustatu behar ditu benetako
                        askatasuna egon dadin.
          o Erabaki politikoen printzipioen osaketan eragiteko askatasuna, hau
            da,egin behar denaerabakitzeko askatasuna.
                # Parte-hartze eskubideaz ari gara hemen: hauteskundeak,
                  sufragioa, erreferenduma, eskubide politikoak...


   1. BERDINTASUNA (JUSTIZIA MATERIALA)


    * Berdintasunak askatasuna osatu egiten du eta pribilegioaren gainditzearen
      adierazle da.


    * Berdintasuna era zuzenean ulertzeko, beti askatasunarekin batera
      interpretatu behar dugu. Askatasuna, berdintasunik gabe, ez da aski.
      Berdintasuna, askatasunik gabe, ezinezko.
          o Eztabaida: SESB; Rumania...


    * Berdintasun_formala
          o Berdintasun formala, batzutan, segurtasun juridikoarekin konfunditu
            egiten da.
          o Berdintasun honek suposatzen du, batetik, izaera prozesaleko
            oinarrizko eskubideak, eta bestetik, segurtasun juridikorako
            eskubidea.
          o Hiru dimentsio edo modalitate ditu:
                # Berdintasuna orokortze bezala, sektore batzuek pribilegioak
                  izan ditzaketenaren ideia gaindituz eta herritar guztiak
                  arauen hartzaile hartuz.
                # Berdintasun prozesala: arau batzuk daude, aurrez ezarriak,
                  denontzat berdinak, eta inpartzialak, gatazkak konpontzeko.
                # Tratu berdintasuna (igualdad de trato): berdin tratatu behar
                  dira berdinak direnak. Edonola ere guztiak ez gara berdinak,
                  orduan:
                      # Berdintasuna, parekatze (equiparación) bezala.
                        Diskriminaziorik eza suposatzen du. pertsonak,
                        ezberdinak izan arren, garrantzitsuak ez diren
                        ezberdintasunak izan ditzakete, tratu diferente bat
                        justifikatzen ez dutenak (arraza, sexua, erlijioa,
                        klase soziala...).
                      # Berdintasuna, desberdintze bezala: baldintza edo
                        ezaugarri batzuk tratu diferentziatua justifikatzen
                        dutenak (adina, minusbaliak, emakume izaera...) oreka
                        berreskuratzeko.




    * Berdintasun_materiala
          o Rousseauren ideia: “Que ningún ciudadano sea tan rico como para
            poder comprar a otro, ni ninguno tan pobre como para verse obligado
            a venderse”.
          o Ez da berez helburu bat, bitarteko bat baizik, denok askatasun
            moralera hel gaitezen.
          o Oinarrizko beharren satisfkazioaz ari gara hemen.
          o Bi modu daude hori lortzeko
                # Batetik, berdintasun edukia ez duten egoerak oinarrizko
                  eskubide bezala baztertu. Alegia, pribilegioak baztertu.
                      # Adibidez: Denei ezin zaienez jabetzan berdindu, jabetza
                        eskubidea ez da oinarrizko eskubidea.
                # Bestetik, oztopo den hori gainditu egiten da, herritarrei
                  eskubideak bermatuz, eta botere publikoei betebeharrak
                  jarriaz. Estatu sozialean gaude.
                      # Eskubideak: hezkuntza, gizarte segurantza, osasuna eta
                        etxebizitza.
                      # Betebeharrak: zergak...










   1. ELKARTASUNA (JUSTIZIA MATERIALA)


    * Elkartasunak, zer suposatzen du?
          o Solidario izateak beste baten interesa propio bezala asumitzea da.
          o Gizona gizonaren otso denik ukatzea. Antropologikoki baikorrak.


    * Frantziar iraultzaren leloaren parte izan zen, baina, askatasuna eta
      berdintasuna baino gutxiago garatu. Zergatik? Liberalismoak eta
      neoliberalismoak sustatzen duten indibidualismo eta berekoikeriagatik.


    * Elkartasunaren kontzeptua
          o Ordenamenduaren balio goren bezala jendartearen antolakuntzan
            eragina dauka. Beste pertsonak gure komunitatearen parte sentitzera
            bultzatzen gaitu.
          o Abiapuntua: besteen arazoak berezko bezala hartzea. Helburua, denon
            artean arazoak konpontzea da.
          o Elkartasunak betebehar batzuk ezartzen dizkie botere publikoei.
                                      10

