









                                     Zuzenbidearen Teoria. 2014/2015 ikasturtea
                                                     Eneko Compains Silva (EHU)

10. IKASGAIA: GIZA ESKUBIDEAK


    * BIBLIOGRAFIA: Wikipedia / un.org / amnistia internacional


   1. GIZA ESKUBIDEEN KONTZEPTUA ETA EZAUGARRIAK


    * Zer dira giza eskubideak? Giza eskubideak pertsonari bere errealizazio
      osoa ahalbidetzen dioten baldintza instrumental oinarrizkoak dira.
          o Hauen barruan kokatzen dira pertsona orori, gizaki den neurrian,
            egokitzen zaizkion oinarrizko askatasun eta ahalmenak.
          o Ondorioz, hauetan, ez du balio arraza, kolore, sexu, hizkuntza,
            erlijio, iritzi politiko, jatorri nazional edo sozial, posizio
            ekonomiko, jaiotza eta beste ezein arrazoiren ondorioz
            ezberdintzeak egitea.


    * Ikuskerak:
          o Iusnaturalistentzat giza eskubideak independenteak dira ordenamendu
            juridikoarekiko; zuzenbidearen iturri dira.
          o Iuspositibistentzat aldiz, zuzenbide positiboan jasotzea elementu
            konstitutiboa da. Soilik nazioarteko giza eskubideei dagozkien
            tratatuak sinatzen dituzten estatuentzat dira juridikoki
            derrigorrezkoak giza eskubideak.


    * Ezaugarriak:
          o Unibertsalak: pertsona orok duintasun bera du eta inori ezin zaio
            bere eskubideez disfrutatzea ekidin. Gizaki guztiei aplikatzen
            zaizkien eskubideak dira eta adinak, generoak, arrazak, erlijioak,
            ideiek, nazionalitateak… ez dute garrantzirik.
          o Atzeraezinak_eta_progresiboak(irrevesibles y progresivos): eskubide
            berriak aitortzea ez du suposatzen aurrekoak galtzen direnik.
          o Zatiezinak(indivisibles): Ezin dira giza eskubideak zatitu. Denak,
            agintariek errespetatu beharrekoak dira.
          o Ez_negoziagarriak: Era absolutuan dagozkio pertsonei. Autoritateek,
            beraz, ezin dute haiekin negoziatu.
          o Ezin_bortxatuzkoak(inviolable): inork ezin du giza eskubideen aurka
            egin, haien aurka atentatu edota hauek suntsitu. Bai pertsonek eta
            bai gobernuek, hauekiko errespetuz jardun behar dute. Ematen diren
            legeek ezin dute hauen aurka jo, ezta indarrean jartzen diren
            politika ekonomikoak.
          o Derrigorrezkoak: horrela dioen legerik egon ez arren, giza
            eskubideak derrigorrezkoak dira bai pertsonentzat eta baita
            gobernuentzat ere.
          o Mugaz_gaindikoak: Nazioarteko komunitateak uste badu Estatu jakin
            batek bere populazioaren giza eskubideak urratzen dituela, bertan
            eragin dezake, eta Estatuak ezingo du bere subiranotasuna
            aldarrikatu.
          o Interdependenteak,_osagarriak_eta_mailakatu_ezinak
            (interdependientes, complementarios y no jerarquizables): giza
            eskubideak beraien artean harremanetan daude. Ezin da eskubide bat
            besteen kaltetan disfrutatu. Eskubide bat ukatuta, pertsonaren
            duintasun osoa jartzen da kolokan.


    * Giza eskubideak, eskubide naturalen nozioaren oinordeko dira; indar moral
      handiko ideiak dira eta geroz eta babes zabalagoa daukate. Legalki, barne
      zuzenbide askotan errekonozitu egiten dira eta baita nazioarteko tratatu
      askotan ere.


    * Jatorriari dagokionez, mendebaldeko kultura modernoan jatorria dutela
      uste da. Vienako Konbentzioan (1993), gizaki osoren duintasunaren
      adierazle zirela adostu zen, eta hortaz, Estatu guztiek onartu,
      errespetatu eta bermatu beharrekoak zirela adostu zen.
          o Erlatibismo kulturalak dio hori ezinezkoa dela; sistema kultural
            guztiak onartzen ditu eta balorazio absolutuak ekidin behar direla
            dio.
          o Tarteko posizioak ere badaude.


    * Giza eskubideek geroz eta indar juridiko handiagoa daukate,
      Konstituzioetan barnebiltzen joan baitira, eta ordenamenduetan orohar.
      Era berean, nazioarteko tratatu ezberdinetan jasotzen joan dira (ikusi
      bezala) eta berauek bermatzeko tribunal ezberdinak sortu dira ere.


    * Batzuk hasi dira esatenius cogensdirela. Guztientzat derrigorrezkoak eta
      ezin aldatuzkoak.




    * Ez dira eskubide konstituzionalekin nahastu behar, beti ez baitute bat
      egiten. Konstituzionalak, konstituzioan jasoak datozenak dira. Giza
      eskubideen kontzeptua aldiz, zuzenbidearen teoriari dagokio.


    * Iusnaturalistentzat, giza eskubideen existentzia eskubide konstituzional
      bezala duten ezagutzatik independentea da. Teoria dualistentzat aldiz
      (garrantzia ematen diotenak funts moralari baina baita positibizazioari
      ere) ekibalenteak dira giza eskubideak eta konstituzionalak.


   1. GIZA ESKUBIDEAK. BILAKAERA HISTORIKOA


    * Gizonaren eskubideen ideia, lehen aldiz, Erregimen zaharraren aurka
      burgesiak zuzendutako borrokan agertzen dela esan ohi da. Ingalaterra,
      EEBB eta Frantziako iraultzetan.


    * Aurrekari urrunenak:
          o Ziroren zilindroa: Ziro handia, persen erregea, Babilonia k.a. 539
            urtean konkistatu ostean. Zentzu humanista dauka, eta batzuk lehen
            giza eskubideen adierazpen bezala hartzen dute.
          o Erdi aroan: Ingalaterrako Carta Magna (1215), erregeak errespetatu
            beharreko eskubideez ari da.
                # Baina ukatu egiten da, eskubideak, soilik berdinen artean
                  ematen direlako, eta ez dago unibertsaltasunik. Ez da gizaki
                  guztien berdintasuna aldarrikatzen. Ez dira beraz giza
                  eskubideak, eskubide korporatiboak baizik.
                # Tomas Akinokoa (kristautasunaren eragina). Zuzenbide
                  positiboarekin batera zuzenbide natural bat dago, gobernu eta
                  pertsona orok ezagutu beharrekoa.


    * Iraultza ingelesean, burgesiak, erregearen aurka hainbat garaipen lortu
      zituen. Koroaren gehiegikerien aurka segurtasun minimo bat izateko.
      1679anHabeas Corpuslegea, eta 1689an, Gillermo IIIari,Bill of
      Rightsdelakoa: printzipio batzuk Erregearentzat ukiezinak zirenak.
          o Bill of Rights delakoa eskubide aldarrikapen bat da, baina ez giza
            eskubide, izan ere hauek eremu nazionalean onartzen dira eta ez
            dagozkio pertsona orori.
          o XVII eta XVIII mendeetan, filosofo ezberdinek eskubide naturalen
            ideia garatu egin zuten, hala nola, Locke edo Voltaire.
                # Gizarte hitzarmentaren ideia (Locke, Hobbes eta Rousseau)
                  eskubide naturaletan oinarritzen da; natur egoeran pertsona
                  guztiek eskubide guztiak dituzte.


    * Iraultza burgesak eta giza eskubideen positibizazioa: Iraultza amerikarra
      eta frantsesa, giza eskubideen sorrera eta errekonozimenduaren abiapuntu
      dira.
          o Eskubideen aldarrikapenak egiten dira. Lehena Virginian (1776ko
            ekainaren 12an); Independentzia aldarrikapena (Jefferssonek
            idatzia, 1776eko uztailaren 4an onartua); biek eragina izango dute
            1789ko Gizonaren eta Hiritarraren adierazpenean, Frantzian egina.
                # Eskubideak besteren ezinak eta inherenteak zitzaizkion
                  pertsonei; “agerizko” egitateak ziren.
                # Norbanakoaren garapen askea babestu nahi zen, estatuaren
                  gehiegikerien aurrean.
          o Iusnaturalismo arrazionalistan oinarritutakoak dira.
          o Eskubideak “pertsonenak” dira eta muga nazionalak gainditzen
            dituzte.
          o Izena, “giza eskubideak” ez zen XVIII mende bukaerara arte
            orokortu. Thomas Paine,Rights of the man.


    * Hurrengo hamarkadatan (XIX mendea) ez zen aldaketa nabarmenik eman,
      langileen egoera negargarria zela eta, mugimendu sindikalaren eta langile
      borrokaren bidez, Estatuak bermatu beharreko beste eskubide batzuk
      mahaigaineratu ziren arte. Greba eskubidea, umeen lanaren debekua, lan
      baldintza minimoak (40 orduko lanordua garai hartakoa da)…
          o Mende hasieratik garatzen joan zen filosofia sozial berria:
            sozialismo utopikoa, Eskola katoliko soziala, sozialdemokrazia,
            anarkismoa eta sozialismo zientifikoa.
          o Lan borrokez aparte bestelako borrokak ere badaude: emakumeen boz
            eskubidearen alde, askapen nazionala, gutxiengo arrazialak,
            eskubide zibilak…


    * Baina XX mendean inkorporatuko dira giza eskubideak nazioarteko
      zuzenbidera. Bereziki 1945etik aurrera, NBEren jaiotzarekin, giza
      eskubideen ideia unibertsalizatu egingo da. 1948ko abenduaren 10ean Giza
      Eskubideen Aitorpen Unibertsala onartu zuen NBEren asanblada orokorrak,
      2GMko horroreei erantzun moduan edo.


    * Ondorenean adierazpen ezberdinak onartu dira.
          o Giza eskubideen europako konbentzioa (1950, Roma)
          o 1966ko hitzarmenak.




   1. GIZA ESKUBIDEEN FUNTSA (FUNDAMENTO)
    * Iusnaturalismoa: positibizazioak egiten duen bakarra existitzen diren
      eskubideak deklaratzea da. XVIII mendeko eskubide aldarrikapenetan
      ikusten da (todos NACEN libres e iguales). Gero jainkoarekin lotuko da
      hau guztia ala ez.


    * Iuspositibismoa: eskubideen positibizazioak izaera eratzailea dauka,
      konstitutiboa. Eskubide naturalek ez dute izaera juridikorik, ideia
      moralak baino ez dira. Horregatik, iuspositibismoa nagusi egin zen
      neurrian, Konstituzioetan jasotzen joan ziren.


    * Iusrealismoa: positibizazioa, askoren artean, beste betekizun bat da,
      giza eskubideak eraginkor bilakatzen dituena. Hauentzat, aurreko biak
      orokorregiak dira, iusnaturalismoa idealista delako, eta iuspositibismoa
      formalista delako. Ez dituzte aintzat hartzen eskubide hauek eraginkorrak
      izan daitezen beharrezkoak diren baldintza ekonomiko eta sozialak.
      Eraginkorrak izateko: (efektiboak)
          o Politikoki demokrazia behar da. Ekonomikoki ere.
          o Juridikoki, berme eta babes mekanismoak
          o Soziologikoki, kontzientzia kolektiboa.


          o Posizio errealista neurri handi batean sozialismoarekin lotzen da.
            Marxentzat, baldintza materialak ziren giza eskubideen irismen
            erreala markatzen zutenak. Benetazkoak izan daitezen, emantzipazio
            politiko bat eman behar da.


    * Utilitarismoa: hasiera batean giza eskubideen ideia bera ukatzen zuten.
      Justiziaren neurgailua da zoriontasun gehien gehienentzat. Eskubideak,
      existitzen badira, produktu soziala dira, utilitatearen printzipioak
      justifikatzen duena.


          o John Stuart Millentzat, eskubideak, zoriontasuna maximizatzeko
            arauak dira. Baina eskubideak ez dira absolutuak, baldintza
            batzuetan, kaltegarri direlako jendarte utilitatea maximizatzeko.
            Hau kritikatua izan da, giza eskubideak bortxa zitezkeelako
            zoriontasun gehien gehienentzat lortzeko. Bomba atomikoa gerra luze
            bat ekiditeko…


   1. GIZA ESKUBIDEEN SAILKAPENA


    * Sailkapen ezberdinak aurki ditzakegu. Halere, 3 belaunaldi ezberdindu ohi
      dira giza eskubideetan. 1979an Karel Vasak-ek egindako sailkapena da, eta
      Frantziar iraultzan aldarrikatutako hiru balore nagusiekin du zerikusia.
      Askatasuna, berdintasuna eta elkartasuna.
          o Lehen belaunaldiko eskubideak. Eskubide zibil eta politikoak dira,
            askatasun printzipioarekin lotuak. Normalean, defentsa eskubideak
            edo eskubide negatiboak dira. Estatuaren injerentziarik eza
            eskatzen dutenak dira.
          o Bigarren belaunaldiko eskubideak. Eskubide ekonomiko, sozial eta
            kulturalak, berdintasun printzipioarekin lotuak. Eraginkorrak
            izateko, estatuaren interbentzioa exijitzen dute, zerbitzu
            publikoen bidez.
          o Hirugarren belaunaldiko eskubideak. Elkartasunarekin lotuak.
            Eraginkorrak izateko, kooperazioa mundu mailakoa behar du izan.
            Bakea, manipulazio genetikoa, natura, bizi kalitatea,
          o Batzuek, laugarren belaunaldi bat badela diote. Hirugarren
            belaunaldiko batzuk hartu egiten dituzte: ingurumena, bioetikarekin
            zerikusia dutenak…
                                       8

