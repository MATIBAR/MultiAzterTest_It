



                                             EGONKORTASUNA ETA ISOSTATIKOTASUNA

   1. EGONKORTASUNAREN OINARRIAK


2.1 SARRERA


Mekanikan, gorputz baten dimentsioek probleman eraginik ez dutenean, sistemaren
dimentsioekin konparatuz, gorputz horri partikula esaten zaio, eta haren pisuak
bakarrik du garrantzia.


Solido zurruna aztertzean, aldiz, haren dimentsioak ez dira arbuiagarriak
sistemaren barnean; beraz, dimentsio horiek ere hartu behar dira kontuan.
Gainera, solido zurruna deformaezina dela suposatzen da.


Sistema mekanikoa, definizioz, solido zurrunez osatutako multzoa da. Solido
horiek euren artean lotuak daude, era batera edo bestera, eta haietako baten
egoera aztertzeko, besteak ere aztertu behar dira.


Gai honetan, partikularen, solido zurrunaren eta solido sistema baten
egonkortasuna aztertuko dira.


2.2ASKATASUN-GRADUAK


Sistema baten askatasun-graduak honela definitzen dira: linealki askeak diren
higidura izateko posibilitateak dira, planoan zein espazioan solido edo
partikula bat puntu batetik bestera eramateko.


Puntu batek, edo hobeto esan, partikula batek, planoan, bi askatasun-gradu
izango ditu; espazioan, aldiz, hiru.


         [2250_249_gaia_2_egonkortasunaren_oinarriak_html_5dea9469.gif]
        [2250_249_gaia_2_egonkortasunaren_oinarriak_html_m4ea45ba4.gif]


Planoan edo espazioan,ApuntutikBpuntura joateko,dABbektorea bere osagaietan
deskonposa daiteke. Osagai horiek beren artean askeak dira, hau da, linealki
askeak.
Beraz, ez zaigu axola partikulak zein ibilbide egin duen, haren desplazamendu
totala baizik.
S[2250_249_gaia_2_egonkortasunaren_oinarriak_html_3221a6b5.gif]olido baten
kasuan(adibidez, plaka bat), desplazamenduez gain biraketak ere egon daitezke.
Ikus irudiko plaka. Alde batetik, haren masa-zentroaApuntutikBpuntura
desplazatu da, baina plaka bera, masa-zentrotik pasatzen den etazardatzarekiko
paraleloa den ardatz batekiko biraketa jasan du. Kasu honetan, planoan gaudela
kontuan hartuz, plakak hiru askatasun-gradu ditu, hau da, bi translazio eta
biraketa bat.




Solido bat espazioan higitzen denean, eduki dezakeen higidura orain arte
ikusitakoak baino konplexuagoa da; izan ere, alde batetik, espazioko edozein
ardatzean zehar higi daiteke, eta, bestetik, hiru ardatzen inguruan ere bira
daiteke. Honela, solido batek espazioan sei askatasun-gradu ditu, hots, hiru
translazio eta hiru biraketa.
[2250_249_gaia_2_egonkortasunaren_oinarriak_html_663e3f63.gif]


Solido zurruna barra edo habea denean, bost askatasun-gradu ditu bakarrik: hiru
translazio eta bi biraketa.
Irudiko kasuan, adibidez,yardatzarekiko biraketa ez da kontuan hartzen.
[2250_249_gaia_2_egonkortasunaren_oinarriak_html_m6e0d916c.gif]




2.3 LOTURAK ETA LOTURA-MOTAK


Lotura baten funtzioa askatasun-graduak murriztea da. Adibidez, euskarri sinple
batek askatasun-gradu bat bakarrik murrizten du. Irudian, oro har erabiltzen
diren euskarriek murrizten dituzten askatasun-graduak ikus daitezke.


[2250_249_gaia_2_egonkortasunaren_oinarriak_html_5673988b.gif]
Euskarri zuzenarenbetebeharra gorputza ez erortzea da. Kasu honetan, lurrak edo
gainazal batek eragiten dion indarra normala da, eta gainazalerekiko
perpendikularra (ortogonala) da. Normalak pisuaren eragina indargabetzen du.
Gainazala egon ezean, gorputza eroriko litzateke. Higidura bakarra mugatzen
du,yardatzean, alegia.
Euskarribakunakeuskarri zuzenaren antza du, neurri batean. Egituren euskarri
izan daiteke, edota habeak eusteko erabili. Sortzen duen erreakzio indarra
kontaktuarekiko perpendikularra da. Euskarri honek ere higidura bakarra
eragozten du.
Euskarribikoitzakbi translazio-higidura mugatzen ditu. Beraz, bi osagai ditu,
bana ardatz bakoitzeko. Euskarriak eragiten duen erreakzioaren norabide eta
noranzkoa, aztertzen ari garen egoeraren funtzioan aldatuko dira.
Ardatzz-giltzadurakeuskarri zurrunak eragiten dituen erreakzio berberak
eragiten ditu, bana ardatz bakoitzeko, baina kasu honetan, bi habe edo gorputz
giltzadura baten bidez lotzen baditugu, euren arteko biraketa posible egin nahi
dugu. Beraz, translazioak eragotzi nahi ditugu, baina ez biraketa erlatiboak.
Euskarri landatua edo landapena:askatasun-gradu gehien mugatzen dituen lotura-
mota da. Planoan lan egiten ari garenean, bi translazio-higidurak eta biraketa
eragozten ditu. Hiru erreakzio eragiten ditu, ardatz bakoitzean bana eta indar-
pare edo momentu bat.
Errotulaedo giltzadura esferiko: giltzaduraren funtzio berbera du, hots,
biraketa posible egitea eta translazioa eragoztea; baina espazioan erabiltzen
denez, biraketa edozein ardatzaren inguruan ahalbidetzen du.
Aurreko euskarriak orokorrenak izanda ere, badira horienaldakuntza batzuk:
[2250_249_gaia_2_egonkortasunaren_oinarriak_html_m7720879d.gif]
1. Euskarri bakuna: zutabeak edota paramentuak euskarri gisa dituzten
egituretan.
Euskarribakunak, berriz ere, berme-puntu bat ematen digu; giltzadura bi haberen
edo barraren artean denean, barren biraketa erlatiboa ahalbidetuko du, baina
translazioa mugatu; azkenik, gida-euskarriak posible egingo du translazioa
ardatz batean, baina eragotzi biraketa eta beste ardatzeko translazioa.
Mekanikan, aurrean aipatu direnak baino euskarri edo berme-mota gehiago badago
ere, eraikuntzan erabilgarrienak dira aurrekoak, eta horiek erabiliko ditugu
gehienbat.


2.4EGONKORTASUNA. GORPUTZ BATI PLANOAN EDOTA ESPAZIOAN EUSTEKO ERAK
Gorputz baten edo egitura baten gainean, higidura eragin dezaketen hainbat
indar aplikadaitezke. Indar horiek kanpo-indarrak dira. Adibidez, egitura
beraren pisua, egituraren gainean egon daitekeen karga-banaketa bat, tentsio
bat… Egitura higi ez dadin, aldiz, ikusi den bezala, euskarri edo berme
ezberdinak jar ditzakegu. Berme horiek eragiten dituzten erreakzioak direla
eta, egituraren askatasun-graduak muga daitezke. Askatasun-gradu guztiak
mugatuak dituen egitura egonkorra da.
Edozein egitura erabat egonkorra izan dadin, osatzen duten elementuen arteko
higidura erlatiboek ere mugaturik egon behar dute. Beraz, kanpoko zein barneko
egonkortasuna da beharrezkoa.
Adibidez, ondorengo irudian ikusten den egitura ez da erabat egonkorra, harik
etaBCbarraren azpian euskarri bat jartzen zaion arte.
[2250_249_gaia_2_egonkortasunaren_oinarriak_html_4692cf73.gif]
● ●
Barneko eta kanpoko egonkortasuna zer den definitu ondoren, solido bati planoan
zein espazioan eusteko erak deskribatuko dira.
Gorputzari planoan eusteko, haren askatasun-gradu guztiak mugatu behar dira.
Kasu horretan, hiru askatasun-gradu ditu; beraz, jarri beharreko euskarriek
hiru askatasun-gradu horiek mugatzen dituztela bermatu beharko da. Horretarako,
bi aukera ditugu: mutur batean landaketa bat egitea edo paralelo eta
konkurrenteak ez diren hiru erreakzio eragiten dituzten euskarriak jartzea.
Landaketak, aurrean esan den bezala, askatasun-gradu guztiak mugatzen ditu.
Bestalde, euskarriek eragindako indarrak paraleloak badira, haiekin
perpendikularra den ardatzean zehar higi daiteke eutsi nahi diogun gorputza.
Amaitzeko, indarrak konkurrenteak badira, konkurrentzia-puntuarekiko
perpendikularra den ardatz batekiko biraketa ez da mugaturik gelditzen.
Ondorengo irudian, hiru barra ikus daitezke. Ezkerreko zutabean dauden barrak
ongi eutsita daude, eskuineko zutabean daudenak, ordea, ez.


        [2250_249_gaia_2_egonkortasunaren_oinarriak_html_m1c7135d9.gif]
Gorputz baten higidura espazioan erabat mugatua egon dadin, hau da,
egonkortasun-egoera batean egon dadin, landaketa espaziala edo ondoko
baldintzak betetzen dituzten sei erreakzio eragiten dituzten euskarriak jarri
behar zaizkio:
   1. Sei erreakzio horietatik hiruk konkurrente izan behar dute solidoaren
      puntu batean, baina planokide izan gabe. Hiru erreakzio horiek hiru
      ardatzekiko translazio-higidurak mugatuko dituzte.
   2. Sei erreakzio horien ekintza-lerroak ez dira lerro bakar batez ebakiak
      izan behar. Sei erreakzioen ekintza-lerroak ebakiko dituen lerro bat
      egongo balitz, lerro horrekiko biraketa ez legoke mugaturik.
Ondokoirudian marraztuta daude, solido bat espazioan egonkorra izan dadin,
beharrezkoak diren euskarriek eragiten dituzten erreakzioak:
[2250_249_gaia_2_egonkortasunaren_oinarriak_html_m6a335600.gif]
Honakoirudiak, ordea, espazioan ongi eutsi gabeko solido biren kasuak erakusten
dizkigu:


[2250_249_gaia_2_egonkortasunaren_oinarriak_html_6e347999.gif]
Batzuetan erraza da, erreakzioak marraztuz, egonkortasun-baldintzak betetzen
ote diren ala ez ikustea; beste batzuetan, ordea, zalantzak sor daitezke.
Honela izanda, badugu tresna matematiko bat egonkortasuna bermatua ote dagoen
ala ez ikusten lagunduko diguna. Tresna horri matrize-metodoa deritzo.
Hona metodoaren deskribapena:
Zutabe bat eraiki behar da bermeek eragiten dituzten erreakzio bakoitzarentzat.
Zutabe horrek sei elementu edo osagai izango ditu, non hiru lehendabizikoak
erreakzioaren osagaiak diren
[2250_249_gaia_2_egonkortasunaren_oinarriak_html_m6c59509c.gif], eta hurrengo
hirurak erreakzio horrek jatorriarekiko, edo beste edozein punturekiko,
eragiten duen momentuaren osagaiak
[2250_249_gaia_2_egonkortasunaren_oinarriak_html_6b2eea06.gif].
        [2250_249_gaia_2_egonkortasunaren_oinarriak_html_m273d5c5a.gif]
Erreakzio bezain beste zutabe eraiki behar dira.
Ikus ditzagun, adibidez, aurrean irudikatutako solidoen kasuak. Lehenengo kasua
egonkorra zen solido baten kasua zen, eta honakoa da lortzen den matrizea:
[2250_249_gaia_2_egonkortasunaren_oinarriak_html_m26d14a05.gif] Matrizearen
heina: 6
Solidoa egonkorra dela esaten dugu, baldin eta zutabe, zein errenkada bakar bat
ere, ez den osorik nulua, eta ez dago zutabe, zein errenkadarik, beste biren
edota gehiagoren konbinazio lineala denik.
Era horretara,higidura posible guztiak, sei, alegia, mugatuak daude.
Ikus ditzagun orain egonkorrak ez ziren bi solidoen kasuetan sortzen diren
matrizeak:


        [2250_249_gaia_2_egonkortasunaren_oinarriak_html_28150e6f.gif]
Bigarren errenkada nulua da erabat, beraz,yardatzari dagokionez, solidoa ez da
egonkorra, hau da,yardatzean zehar higi daiteke.


        [2250_249_gaia_2_egonkortasunaren_oinarriak_html_64bfb637.gif]
Bosgarren errenkada lehenengoaren eta laugarrenaren konbinazio lineala da.
Beraz, bada higidurarik mugatua ez dagoena.




         1. GORPUTZ ASKEAREN DIAGRAMAK ETA ISOSTATIKOTASUN BALDINTZAK


Gorputz askearen diagrama, gorputz horren gainean eragiten duten kanpo-indar
guztien irudikapen grafikoa da. Ondorengo irudian, aurrean ikusi den egitura
bat erakusten da. Egitura honen gainean, 30 kg-ko indar puntual batek, eta 10
kg/m-ko karga-banaketa uniforme batek eragiten dute.
[2250_249_gaia_2_egonkortasunaren_oinarriak_html_507bc755.gif]
Aurrekoa, sistemaosoarendiagrama denbezala, sistema osatzen duten barra
bakoitzaren diagramak egin daitezke, banan bana. Diagrama horietan, euskarri
edo bermeek eragiten dituzten erreakzioak irudikatuko dira, ere.


[2250_249_gaia_2_egonkortasunaren_oinarriak_html_66a0d9a8.gif]


Horrela egitean, sisteman hamabi erreakzio ezezagun ditugula ikusten da.
Erreakzio ezezagun horien balioak aurkitzeko, barra bakoitzarentzat
egonkortasun (oreka) baldintzak planteatu behar dira. Barra bakoitzak hiru
ekuazio posible ditu, bi erresultanteari dagozkienak, eta momentuari dagokiona,
hara non:
        [2250_249_gaia_2_egonkortasunaren_oinarriak_html_5bafdaaa.gif]
        [2250_249_gaia_2_egonkortasunaren_oinarriak_html_m9514407.gif]
       [2250_249_gaia_2_egonkortasunaren_oinarriak_html_m7ad2f092.gif],
hau da, oreka bi ardatzetan, eta biraketarik ezPpuntuaren inguruan, nonPedozein
puntu izan daitekeen, orekan erresultantea nulua baita.
Hiru ekuazio barra bakoitzeko, lau barra, beraz, hamabi ekuazio. Kasu horretan,
ezezagun bezain beste ekuazio ditugu, honela, ekuazio sistema askatuz,
ezezagunen balioak lor daitezke.
Sistema mekaniko bat isostatikoa dela esaten da, haren gainean eragiten duten
erreakzio guztien balioak, oreka baldintzak planteatuz lortzen diren
ekuazioetatik lor badaitezke. Beste hitz batzuetan, sistema bat isostatikoa da,
ezezagun kopurua eta ekuazio kopurua berbera denean.
Ezezagun kopuruariIesaten badiogu, eta ekuazio kopuruariE, orduan:
[2250_249_gaia_2_egonkortasunaren_oinarriak_html_ea04ecd.gif]
sistema isostatikoa da. Sistema mugatua, soluzio bakarra.
[2250_249_gaia_2_egonkortasunaren_oinarriak_html_m2f85bc63.gif]
sistema hiperestatikoa da. Sistema mugagabea da, infinitu soluzio ditu. Behar
direnak baino euskarri gehiago jarri direnean, adibidez.
[2250_249_gaia_2_egonkortasunaren_oinarriak_html_546d4f35.gif]
sistema hipostatikoa da. Ekuazio sistemak ez du soluziorik, gainera ez dira
egonkortasun baldintzak betetzen. Sistema mota honi mekanismo esaten zaio.
Ekuazio gehiago badaude, ezezagun baino, euskarriek ez dute sistemari eusteko
behar diren adina erreakzio eragiten.
Egoera hori ondorengo irudian ikus daiteke. Ardatz-giltzadura bidez lotutako
hiru barra dira. Irudietan, sistema osoaren eta barra bakoitzaren diagramak
ikus daitezke. Osotara zortzi ezezagun daude eta bederatzi ekuazio.
[2250_249_gaia_2_egonkortasunaren_oinarriak_html_54e4fce2.gif]


Sistema baten hiperestatikotasun-gradua, edoG,ezezagun kopuruaren eta ekuazio
kopuruaren arteko diferentzia da:
        [2250_249_gaia_2_egonkortasunaren_oinarriak_html_m6301d024.gif]
Askatasun-gradua ordea, alderantziz neurtzen da, hau da, ekuazio kupuruaren eta
ezezagun kopuruaren arteko diferentzia:
        [2250_249_gaia_2_egonkortasunaren_oinarriak_html_671c5dc7.gif]


Adibideak:
[2250_249_gaia_2_egonkortasunaren_oinarriak_html_729a67d1.gif]
[2250_249_gaia_2_egonkortasunaren_oinarriak_html_294f55d2.gif]


         1. PUNTU MATERIALAREN ETA SOLIDO ZURRUNAREN EGONKORTASUNA. MATRIZE-
            ANALISIA.
               1. SARRERA
Egoera edo sistema ezberdinen egonkortasuna aztertzen hasi aurretik, analisi
horren oinarrian dauden printzipioak aztertuko ditugu.
Egonkortasunaren printzipio nagusiak Newtonen legeetan aurkituko ditugu.
Newtonen legeak honakoak dira:
   1. Legea: Inertzia legea
   2. Legea: Gorputz baten gainean eragiten duten indarrak, eta haren
      azelerazio lineala zein angeluarra erlazionatzen ditu.
         1. Translazioan, gorputz baten gainean eragiten duten indar guztien
            batura, eta haren azelerazio lineala, proportzionalak dira,
            proportzionaltasun konstantea gorputzaren masa izanik:
            [2250_249_gaia_2_egonkortasunaren_oinarriak_html_m651d792e.gif]
         2. Biraketan, indarrek eragiten dituzten momentuen batura, eta
            gorputzaren azelerazio angeluarra proportzionalak dira.
            Proportzionaltasun konstantea gorputzaren inertzia-momentua da.
            [2250_249_gaia_2_egonkortasunaren_oinarriak_html_m13e357ad.gif]
   3. Akzio-erreakzio legea: bi gorputzen arteko elkarrakzioan, batak besteari
      eragiten dion indarraren berdina da (noranzkoz aldatuta) bigarrenak
      aurrekoari eragiten diona.
Oreka baldintzak planteatzen ditugunean, azeleraziorik ez dago, eta beraz,
honako ekuazioak askatu behar dira:
        [2250_249_gaia_2_egonkortasunaren_oinarriak_html_m553ca57e.gif]
        [2250_249_gaia_2_egonkortasunaren_oinarriak_html_24631f28.gif]


               1. PUNTU MATERIALAREN OREKA
Puntu materialaren natura dela eta, beraren gainean eragiten duten indar
guztiak konkurrenteak izango dira, derrigorrez. Puntu horren gainean eragiten
duten indarren artean bimotatakoakbereizi behar dira, alde batetik, akzio-
indarrak, edo kanpoko indarrak, hau da, tentsioak, pisuak, karga-banaketak…,
eta bestetik, erreakzio-indarrak edo bermeek eta euskarriek eragiten
dituztenak. Puntua (partikula) orekan egon dadin, indar guzti horien batura
bektoriala nulua izan behar du.
Akzio-indarrakFletrarekin izendatuko ditugu, eta erreakzio indarrak,
berriz,Rletrarekin. Beraz, demagun puntu baten gainean
[2250_249_gaia_2_egonkortasunaren_oinarriak_html_m35d9cf9f.gif] indarrak
ditugula, eta bestalde, euskarriek
[2250_249_gaia_2_egonkortasunaren_oinarriak_html_mbf70f0e.gif]erreakzioak
eragin dituztela. Oreka baldintzak honako espresio matematikoaren bidez
adierazten da:
[2250_249_gaia_2_egonkortasunaren_oinarriak_html_m39e1350c.gif]
Ez dago translaziorik
[2250_249_gaia_2_egonkortasunaren_oinarriak_html_m4150f24c.gif]
Ez dago biraketarik


Puntu materialaren kasuan, momentuaren ekuazioak ez du zentzurik, izan ere,
momentu guztiak nuluak izango baitira, definizioz.
Aurreko ekuazio bektorialak, era matrizialean ere adieraz daitezke:


[2250_249_gaia_2_egonkortasunaren_oinarriak_html_m4a042a62.gif]
[2250_249_gaia_2_egonkortasunaren_oinarriak_html_m4ba1a4e2.gif]


Aurreko atal batean, sistemaren egonkortasuna aztertzeko, erreakzioen matrizeak
nola osatzen diren ikusi dugu. Laburpen gisa, matrizea osatzean, zutabe
bakoitza erreakzio bakoitzaren osagaiez, eta jatorriarekiko eragiten duen
momentuaren osagaiez osatzen zen:
        [2250_249_gaia_2_egonkortasunaren_oinarriak_html_md558ddc.gif]
Erreakzio horiek kosinu zuzentzaileak ezagutuz idatz daitezke. Hau da, kontua
da erreakzio bakoitza definitu behar dugula, eta aukeratutako ardatz
kartesiarretan dituen osagaiak aurkitu.
Laburbilduz, Newtonen ekuazioak aztertuz sistemaren oreka baldintzak aurkituko
dira.
               1. SOLIDO ZURRUNAREN OREKA
Solido zurruna puntua edo partikula aztertu den moduan aztertuko da. Aurkituko
dugun ezberdintasun nagusia momentuaren ekuazioetan egongo da, noski. Izan ere,
solido baten kasuan, indar guztiek eragiten dituzten momentuak kalkulatu
beharko dira.
Hauek dira solido zurrunaren egonkortasuna azterketzeko proposatzen diren
pausuak:
   1. Egoeraren egonkortasunaren eta isostatikotasunaren azterketa egin
   2. Solido zurrunaren diagrama marraztu, eta aztertu
   3. Egoerari dagozkion ekuazioak planteatu, era matrizialean edo ez.
   4. Sistema askatu
        [2250_249_gaia_2_egonkortasunaren_oinarriak_html_m2f1cb206.gif]


         1. MARRUSKADURA
Marruskadura kontaktu indar bat da. Bi gorputzen arteko kontaktu indarra.
Bi motako marruskadura indarrak ezagutzen ditugu, alde batetik marruskadura
estatikoa, eta bestetik, marruskadura zinetikoa. Marruskadura estatikoa ez da
indar konstante bat, egoeraren arabera aldatzen den indarra da, baino maximo
bat duena. Bi gainazalen arteko marruskadura estatikoa maximoa da, gainazal
horien arteko higidura hastear dagoenean. Aldiune horretan:
[2250_249_gaia_2_egonkortasunaren_oinarriak_html_m6d91eb1.gif], none bi
gainazalen arteko marruskadura estatiko koefizientea den, etaNbi gainazalen
arteko indar normala.
Marruskadura zinetikoa, aldiz, kontaktuan dauden bi gorputzen artean higidura
erlatiboa dagoenean sortzen den marruskadura da. Indar honek beti balio berbera
du, gainazalen marruskadura-koefizientearen arabera aldatzen da bakarrik:
[2250_249_gaia_2_egonkortasunaren_oinarriak_html_m30ec3075.gif].
Gainazal batentzate >z izan ohi da, fisikoki, horrek, abiadura konstantea
mantentzeko, higidura hasteko baina indar gutxiago behar dela esan nahi du.
Gai honetan sistemen, edota solidoen egonkortasuna aztertzen ari garenez,
marruskadura indar estatikoa bakarrik izango dugu.


2. GAIA. EGONKORTASUNAREN OINARRIAK
16

