



                                             EGONKORTASUNA ETA ISOSTATIKOTASUNA
3. ESTATIKA GRAFIKOA

3.1 SARRERA

Aurreko gaietan, oraingo honetan erabiliko diren kontzeptuen deskribapenak eta
definizioak egin dira. Kontzeptu horien azalpenak ezinbestekoak dira gai
honetan egingo diren prozedurak eta eraikuntza grafikoak ongi ulertzeko.

Ikusi den bezala, egonkortasunaren edo orekaren arazoari ikuspuntu analitiko
batetik heldu ahal zaio, hau da, ekuazio eta prozedura matematikoetatik; baina,
ikuspuntu geometriko edo grafiko batez ekitea da beste aukera bat.

Arkitekturan, ezinbestekoa da sistema baten gainean aplikatutako indar-sistema
batek euskarri edo bermeetan eragiten dituen erreakzioen balioak kalkulatzea.
Izan ere, honela jakin ahal izango dugu, egiturari eusteko jarri diren bermeak
egokiak ote diren ala ez.

Jakina da prozedura matematikoak nahi den zehaztasuna izan dezakeela; nahi
bezain beste dezimal kalkula daitezke eta. Horrela, metodo horiek erabilgarriak
dira planoan zein espazioan. Metodo grafikoak, ordea, erabilgarriak dira batez
ere planoan (bi dimentsiotan). Metodo grafikoa era egoki eta zehatz batean
erabiltzeko, aztertu behar diren egiturak eta haien gainean aplikatutako
indarrak eskalaz irudikatu behar dira.

Hasiera batean, metodo analitikoak zehatzagoak eta erabilgarriagoak diruditen
arren, metodo grafikoak egokiagoak dira arkitekturako hainbat aplikaziotan;
izan ere, dezimal askoren erabilpenak ez du askotan zentzu gehiegirik, ez baitu
informazio gehiagorik eskaintzen. Adibidez, horma-atal baten luzera 2 354,242 7
cm dela, edo solairu baten pisua 241,563 82 kg/cm2 dela esateak ez du
zentzurik.

Metodo grafikoak ongi eta eskala egokian eginak direnean, nahikoa zehatzak izan
daitezke arkitekturarako edo eraikuntzarako. Gainera, egoera asko eta asko
planoan aztertuak izan daitezke, eta metodo grafikoa analitikoa baino
erabilgarriagoa izan daiteke, baita dotoreagoa ere.

Gai honetan suposatzen da bektore analisian ikusitako kontzeptuak ezagunak
direla; esate baterako, erresultantea, momentua, kanpo-indarrak, erreakzio-
indarrak, eta abar, horiek izango baitira erabiliko direnak eta era grafiko
batean kalkulatuko direnak.

Egoerak grafikoki aztertzeko, marrazketarako material egokia beharko da.


3.2 INDAR KONKURRENTEEN BATURA ETA KONPOSIZIOA

Bektore-analisian, ikusi den bezala, indarren baturak zentzurik badu, indarrak
konkurrenteak direnean da. Kasu horretan, erresultantea (batura indarra),
konkurrentzia-puntuan dago aplikatuta.

Izan bitez [2251_521_gaia_3_estatika_grafikoa_html_4abf9c34.gif] eta
[2251_521_gaia_3_estatika_grafikoa_html_m25a94f94.gif]bektoreak A puntuan
aplikatuta daudenak edo A puntuan konkurrenteak direnak. Batura bektorea, S,
osatzen duten paralelogramoaren diagonala da. Batura bektorea beste era batera
ere lor daiteke, hots, bi bektoreak bata bestearen atzetik marraztuta (ik.
Irudia). Berez, q1 bektorea v1 bektorearen ekipolentea dela esaten da, eta
ondorioz q2, v2-rena.
[2251_521_gaia_3_estatika_grafikoa_html_m7362e5c0.gif]
Baturaren definizioak, bektore bat ezagunak diren bi lerrotan deskonposatzeko
ere balio du, grafikoki egitura berbera erabiltzen baita.



Batu beharrekoak, bi izan ordez, planokideak diren hiru bektore edo gehiago
badira, batura bektorea lortzeko, prozedura berbera jarraituko da. Orain,
bektore ekipolenteak erabil daitezke, bektoreak bata bestearen atzetik
marrazteko.
             [2251_521_gaia_3_estatika_grafikoa_html_m5c00737b.gif]


3.3 INDAR EZ-KONKURRENTEEN BATURA ETA KONPOSIZIO GRAFIKOA. INDAR-POLIGONOA ETA
POLIGONO FUNIKULARRA.

Lehendabiziko gaian ikusi den bezala, bektore planokidez osatutako sistema
baten laburketa bektore bat da, erresultantea ardatz zentralean aplikatuta
egonik. Indarrak planokideak diren kasuetan, sistema endekatua dela esaten da;
beraz, momentu minimoa nulua da, hau da, ardatz zentrala momentu nuluen leku
geometrikoa da, eta hori da sistemaren laburketa. Honelako sistema bat
grafikoki aztertzeko, indar-poligonoa eta poligono funikularra definitu behar
dira.

Demagun irudiko solidoa bost indarren eraginpean dagoela: F1, F2, F3, F4 eta
F5. Irudian, indarrak eta beraien ekintza-lerroak irudikatu dira
 [2251_521_gaia_3_estatika_grafikoa_html_m2c68bae1.gif]
[2251_521_gaia_3_estatika_grafikoa_html_169cfc27.gif]
Bektoreen batura geometrikoz lortzen den poligonoari indar-poligonoa esaten
zaio.

Erresultanteak, S, ez du aplikazio puntu jakinik, hau da, bektore askea da.
Aurrean esan bezala, sistemaren laburketa ardatz zentralean egiten da; beraz,
ardatz zentrala aurkitu behar da, grafikoki, noski.

Hona hemen prozeduraren deskribapena:
   1. Indar-poligonoan hasiko gara (ezkerreko irudia). Edozein O puntu
      aukeratuko dugu. Puntu honi polo esaten zaio, eta bertatik abiatuz, OA1,
      OA2, OA3, OA4, OA5, OA6 lerroak edo erradio polarrak marraztuko dira.

   1. Solidoaren diagrama askean (eskuineko irudia), erradio polar horiek
      marraztuko ditugu, era honetara: F1 indarraren edozein puntutik abiatuz,
      OA1 lerroa (horia) edo hobeto esateko, lerro horrekiko paraleloa den
      lerro bat (L1). Lerro horrek, F1 indarra edo horren ekintza-lerroa
      ebakiko du (ik. irudia). Ondoren, ebakidura-puntu horretatik L2 lerroa
      (berdea) marraztuko dugu (OA2 lerroarekiko paraleloa dena); era berean,
      lerro horrek F2-ren ekintza-lerroa edo F2 bera ebakiko ditu. Azken
      ebakidura-puntu horretatik hasita, L3 lerroa (urdina) marraztuko dugu
      (OA3-rekiko paraleloa); horrek F3 edota haren ekintza-lerroa ebakiko du.
      Eta horrela, L6 lerroa (marroia) marraztu arte.

   1. L1 eta L6 lerroen arteko ebakidura-puntua ardatz zentraleko puntu bat da.
      Ardatz zentrala erresultantearekiko paraleloa denez, puntu bat ezagutuz
      gero ardatz zentrala ere ezaguna izango da. Ardatz zentralean marraztuko
      dugu erresultantea S (gorria).

   1. L1, L2, L3, L4, L5 eta L6 lerroek osatutako poligono irekiari poliogono
      funikularra esaten zaio, eta horren aldeei, alde funikularrak.Funikular
      hitza, grekeratik dator, funis (soka) hitzetik, alegia, lerro horrek soka
      batek F1, F2, F3, F4, eta F5 indarren ondorioz izango lukeen deformazioa
      gogorarazten baitigu.

 [2251_521_gaia_3_estatika_grafikoa_html_m65fff40b.gif]
[2251_521_gaia_3_estatika_grafikoa_html_m65bd6af0.gif]


Ondoko irudietan ikus daiteke horren guztiaren froga. Ezkerreko irudian ikusten
denez, A1A2 bektorea (F1, alegia) bi bektoreren batura da, A1O eta OA2
bektoreena; beraz, F1 bektorea bi horiez ordezkatu dugu eskuineko irudian

Prozesu berbera errepikatuko da indar guztiekin. Alde funikularretan bektoreak
binaka baliogabetzen dira; ondorioz, A1O eta OA6 gelditzen dira bakarrik. Goiko
irudian ikusten da bi horien batura Sdela, edo erresultantea.
             [2251_521_gaia_3_estatika_grafikoa_html_m4f27a3d.gif]
             [2251_521_gaia_3_estatika_grafikoa_html_m58b173cb.gif]


Irudia argiago ikus dadin, egindako pausu guztiak ezabatu ditugu eta
lehendabiziko eta azkeneko bektoreak bakarrik utzi, A1O eta OA6 alegia.
             [2251_521_gaia_3_estatika_grafikoa_html_m5a88922e.gif]

Ardatz zentrala grafikoki eraikitzeko O puntu laguntzailea aukeratu dugu, hala
ere ardatz zentralaren eraikuntza O puntuarekiko askea da, hau da, berdin da
zein puntu aukeratzen dugun, emaitza beti berbera izango da eta.

             [2251_521_gaia_3_estatika_grafikoa_html_5a29d9b4.gif]








3.5. OREKAREN ETA EGONKORTASUNAREN DEDUKZIO GEOMETRIKOA PLANOAN

Estatika grafikoaren helburua, egonkortasuna grafikoki aztertzea da. Indar-
poligonoak eta lerro funikularrak edo poligono funikularrak marraztean honako
egoerak aurki ditzakegu:

   1. Indar-poligonoa irekia izatea. Kasu horretan, erresultantea ez da nulua,
      beraz, sistema erresultantera laburtzen da, eta berau, ardatz zentralean
      aplikatu behar da. *.* irudietan aztertutako kasua da.

   1. Indar-poligonoa itxia izatea, baina poligono funikularra irekia.
      Horrelako sistema batean, erresultantea nulua da, baina momentua ez; izan
      ere, poligono funikularra osatzen duten lehendabiziko eta azkeneko
      lerroak paraleloak dira; beraz, sistema indar-parea da.

             [2251_521_gaia_3_estatika_grafikoa_html_19fa44ed.gif]

   1. Azkenik indar-poligonoa eta poligono funikularra itxiak diren kasua dugu.
      Sistema horretan erresultantea eta momentu totala, biak nuluak dira, eta
      beraz, sistema orekan dago.
              [2251_521_gaia_3_estatika_grafikoa_html_654c849.gif]
           3.4. ERRESULTANTE JARRAITUEN POLIGONOA ETA PRESIO-LERROA

Ardatz zentrala marrazteko, aurreko atalean O puntu laguntzailea hartu dugu
abiapuntu edo polotzat. Edozein puntu aukeratu beharrean F1 edo beste edozein
indarren aplikazio puntua izan daiteke puntu laguntzailea, honela beste
poligono funikular mota lortzen da (ikus irudia). Agian, era horretara egin
beharreko prozedura laburragoa eta zuzenagoa da. Are gehiago, baditu beste
abantaila batzuk, haien artean garrantzitsuena, eraikitako poligonoa
erresultante jarraituen poligonoa dela; gainera, poligono hori eraikitzeko
orduan, kanpo-indarrak edo akzio-indarrak eta erreakzio-indarrak edo bermeek
eragindako indarrak kontuan hartu badira, eraikitako poligonoak presio-lerroa
osatzen du.

             [2251_521_gaia_3_estatika_grafikoa_html_m7575582.gif]
            [2251_521_gaia_3_estatika_grafikoa_html_m75ae1ad7.gif]

Erresultante jarraituak, orduan, zer dira? Ezen, gorputzaren gainean eragiten
duten indarren batura partzialak. Honela L1, F1 den bezala
[2251_521_gaia_3_estatika_grafikoa_html_m4eb030bd.gif],
[2251_521_gaia_3_estatika_grafikoa_html_m61211d6a.gif] eta
[2251_521_gaia_3_estatika_grafikoa_html_me0df65d.gif] dira.






















APLIKAZIO ARIKETA

Demagun arku baten erdia aztertzen ari garela. Arkua lau dobelaz osatuta dago
eta beraien pisuak ezagunak dira, irudian ikusten den bezala. Arkuaren erdia
giltzarriari eutsita dago eta Q erreakzio horizontala jasaten du. Bestalde,
horma-bularraren gainean jarrita dago eta R erreakzioa jasaten du. Q erreakzioa
hormaren erdian aplikatuta dago eta R erreakzioa horma-bular kantoian. Aurki
ezazu presio-lerroa.




[2251_521_gaia_3_estatika_grafikoa_html_m62c474c3.gif]
[2251_521_gaia_3_estatika_grafikoa_html_3f967d5d.gif]

                          [2251_521_gaia_3_estatika_grafikoa_html_6f645bf9.gif]

[2251_521_gaia_3_estatika_grafikoa_html_3f2c1404.gif]

[2251_521_gaia_3_estatika_grafikoa_html_m74b0a1d2.gif]






















3. GAIA. ESTATIKA GRAFIKOA
11

