



                                             EGONKORTASUNA ETA ISOSTATIKOTASUNA
4. ESFORTZU EBAKITZAILEAK ETA FLEXIO-MOMENTUAK

4.1 SARRERA: ESFORTZU-MOTAK


Orain arte aztertutako egituren kasuetan bi arazo hartu ditugu kontutan. Alde
batetik, egiturek jasaten dituztn indarrak eta indar-banaketak aztertu dira,
kanpo-indarrak, alegia; bestetik, egitura horiek orekan egon daitezen erabili
beharreko bermeak eta loturak, eta horietan sortzen diren erreakzioak. Gainera,
aurreko gaian, egitura isostatiko hirukiak osatzen zituzten barren esforzu
axialak aztertu dira. Kapitulu edo gai honetan, berriz, egitura bera osatzen
duten elementuek jasaten dituzten barne-indarrak aztertuko dira; eta beraien
ondorioz, elementu horien deformazio posibleak. Aztertuko diren egitura-
elementuak bi motakoak izango dira: habeak, hau da, elementu linealak, eta bi
dimentsiotako elementuak, alegia, forjatuen sekzioak.

Egiturak osatuko dituzten elementuak era egoki batea diseinatu eta
dimentsionatzeko, ezinbestekoa da jasango dituzten barne-indarrak ezagutzea eta
kalkulatzea. Sostengu elementuek jasango dituzten esfortzuak egituraren gainean
aplikatutako indarren eta indar-banekaten araberakoak izango dira, noski.

Lehenik, habeak aztertuko ditugu, baina horietatik ateratako ondorioak
forjatuetan ere aplikatu ahal izango ditugu.

Aurreko gaietan aztertutakoaren arabera, edozien kanpo-indar sistema, bere
erresultantera eta momentua labur daiteke; alegia
[2252_680_gaia_4_e_ebakitzaile_f_momentu_html_72fc11e3.gif]eta
[2252_680_gaia_4_e_ebakitzaile_f_momentu_html_b2e1819.gif]. Habe bat, akzio
horien eraginpenan izango duen portaera aztertzea da orain gure helburua.

Azalpena argiagoa izan dadin, egon daitezkeen esfortzu-motak banan bana
aztertuko ditugu. Beste edozein egoera, esfortzu horien konbinazioa izango
delarik.

Ikus ditzagun orduan esfortzuak banan bana:

Demagun habea y ardatzaren norabidean dugula:
          [2252_680_gaia_4_e_ebakitzaile_f_momentu_html_7e8c8435.gif]
Lehenengo kasua: esfortzuak z ardatzean:

           [2252_680_gaia_4_e_ebakitzaile_f_momentu_html_5bc34dd.gif]

Honelako esfortzuek, habea z ardatzean ebakitzeko joera eragiten dute. Portaera
honi, ebakidura z ardatzean deritzo.

Bigarren kasua: indarrak x ardatzean.
Kasu honetan babea x ardatzaren norabidean ebakitzeko joera izango du, eta
beraz, portaera honi ebakidura x ardatzean esango diogu.
          [2252_680_gaia_4_e_ebakitzaile_f_momentu_html_1a4cf95b.gif]
Hirugarren kasua: esfortzuak y ardatzean

          [2252_680_gaia_4_e_ebakitzaile_f_momentu_html_m71facca8.gif]
Kasu hau, egitura isostatiko triangeluarren kasuan aztertu dugu eta habea
trakziora edo konpresiora egon daiteke kasuaren arabera.

Ikus ditzagun orain hiru momentuen kasuak:

Laugarren kasua: Momentua y ardatzean: Bihurdura edo tortsioa
Zuzen sortzailea, simetria zilindrikoan, edo haberaren ardatza, beste kasuetan,
ÔÅ± angelu bat biratuko da. Angelu horrek emango digu deformazioaren neurria.
 [2252_680_gaia_4_e_ebakitzaile_f_momentu_html_368dac9e.gif]
Bostgarren kasua: momentua x ardatzean. X ardatzean eragiten dute flexio
momentua.
 [2252_680_gaia_4_e_ebakitzaile_f_momentu_html_220772fc.gif]

Seigarren kasua: momentua z ardatzean
 [2252_680_gaia_4_e_ebakitzaile_f_momentu_html_m5dcfda90.gif]
4. GAIA. ESFORTZU EBAKITZAILEAK ETA FLEXIO-MOMENTUAK
3


