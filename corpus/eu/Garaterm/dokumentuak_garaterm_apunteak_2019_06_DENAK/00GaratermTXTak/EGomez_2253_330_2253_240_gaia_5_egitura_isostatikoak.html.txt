



                                             EGONKORTASUNA ETA ISOSTATIKOTASUNA
5. EGITURA TRIANGELUAR ISOSTATIKOAK. ARMADURAK

5.1 SARRERA

Eraikuntzan garrantzi handia dute barrekin egindako egiturek. Egitura horiek
estalkiak edo teilatuak, habeak, arkuak edota portikoak eta zubiak egiteko
erabiltzen dira. Hain zuzen, irtenbide praktiko eta merkeak eskaintzen dituzte
elementu horien diseinuan agertzen diren arazoentzat. Oro har, barra zuzen eta
mehez osatuak daude; beraz ezin dituzte albo-karga handiak jasan. Horregatik,
muturretan giltzatuta eta kargatuta egon ohi dira. Nahiz eta gaur egun
erabilienak metalezkoak izan, hormigoizkoak edo egurrezkoak ere izan daitezke.

           [2253_240_gaia_5_egitura_isostatikoak_html_m2cc9ec17.png]

Egitura-mota horri armadura edo zertxa esaten zaio. Atal ezberdinez osatuta
dago; horrela, goiko perimetroa osatzen duten habeei goiko kordoi deritze eta
beheko perimetroa osatzen dutenei, berriz, azpiko kordoi. Bertikalak diren
barrak gorako haga edo muntagak dira, eta inklinatuak direnak diagonalak.

           [2253_240_gaia_5_egitura_isostatikoak_html_434d6242.png]

Egitura metalikoa edo hormigoizkoa denean, barren sekzioen profilak L, T edo T
bikoitzekoak izan ohi dira; egurrezkoak direnean, ordea, karratuak edo
laukizuzenak.

Gai honen helburua da egitura osatzen duten barra guztiek jasaten dituzten
esfortzuen analisia egitea. Analisi hori metodo analitikoak eta grafikoak
erabiliz egin daiteke. Analitikoen artean erabilienak korapiloen metodoa eta
sekzioen metodoa dira; grafikoen artean, Cremona metodoa.


5.2. DEFINIZIOAK ETA ISOSTATIKOTASUNA

Egitura triangeluar isostatikoak dira: elkarren artean artikulazioz lotuak
dauden barraz osatutako egiturak. Lotura-puntuei korapilo deritze, eta sistema
osoa deformaezina edo zurruna da. Edozein kasutan, barrek deformazioren bat
izango balute, deformazio hori elastikoa izango litzateke, hau da, karga
desagertzean desagertuko litzatekeena.

Aztertuko ditugun egiturak, idealtzat har ditzakegu; hortaz honako hipotesiak
beteko dituzte:

   1. Barra guztiak planokideak dira (egitura lauak dira, beraz) eta
      korapiloetan giltzatuta daude.
   2. Egiturak jasaten dituen kanpo-indar guztiak barra-sistemarekiko
      planokideak dira, eta korapiloetan bakarrik eragiten dute. Hau da, barren
      muturretan.
   3. Barra guztiak, oro har, zuzenak eta pisugabeak dira.

Egia da aurreko hipotesiak sinplifikazioak direla, eta aurrean aipatutako
hainbat gauza ez dela betetzen benetan. Adibidez, habeak ez dira artikulatuak
izaten, zeren metalezkoak badira, soldatuak edo torlojuz lotuak egoten baitira;
hormigoizkoak direnean, berriz, aurrefabrikatuak eta fraguatuak eraman ohi dira
eraikuntza-lanera. Bi kasuetan, lotura ez da artikulazioa, landapena baizik;
baina horietan sortzen diren ebakidura-esfortzuak txikiak dira praktikan.
Horrela izanik errazagoa da loturak artikulazio gisa aztertzea, eta lortzen
diren emaitzak nahikoa zehatzak dira.

Gainera, kanpo-indarrak ez dira soilik korapiloetan aplikatzen, egitura osoan
aplikatuak egon daitezke, eta horrek flexio-momentuak eragin ditzake barretan.
Hala ere, estalkia osatzen duten elementuak (teilak, xaflak...) korapiloen
gainean jarrita egon ohi dira (ik. irudia); beraz, aurreko hipotesiek
zehaztasun handia bermatzen dute.
[2253_240_gaia_5_egitura_isostatikoak_html_m504ca63c.gif]

Jarraian, egitura aztertzen hasi aurretik, era horretara kargatuta dagoen barra
baten portaera zein den aztertuko dugu. Demagun AB barra, bi muturretan
kargatua eta giltzatua. A eta B giltzaduretan sortzen diren erreakzioen
kalkuluak egitean, barra orekan egon dadin, aukera bakarra Ay eta By osagaiak
nuluak izatea da; beraz Ax = Bx izango da, hau da, esfortzuak axiala izan behar
du. Hori frogatzeko, nahikoa da A puntuarekiko momentuak kalkulatzea:
[2253_240_gaia_5_egitura_isostatikoak_html_49de9a2e.gif], non l delakoa
barraren luzera den.Orduan
[2253_240_gaia_5_egitura_isostatikoak_html_m17c38e36.gif]

[2253_240_gaia_5_egitura_isostatikoak_html_m5648bf69.png]

Barra guztiek baldintza horiek betetzen dituztenez, trakziora edo konpresiora
lan egingo dute soilik, inolako flexiorik jasan gabe.

Azter dezagun orain egitura osoa. Egitura giltzatu baten oinarrizko elementua
triangelua da, egitura zurrun sinpleena baita. Beraz, egitura triangeluar
isostatiko bat eraikitzeko, triangelu batetik abiatzea da egokiena. Irudian
erakusten den moduan, hasierako triangeluari bi barra gehituz, egitura handituz
doa era zurrun batean.

[2253_240_gaia_5_egitura_isostatikoak_html_433abcf2.gif]

Barra kopurua b bada, eta korapilo kopurua n,
[2253_240_gaia_5_egitura_isostatikoak_html_m45febf66.gif] erlazioak, sistemaren
isostatikotasuna eta deformaezintasuna bermatzen du; izan ere, elementu horiek
bermatzeko, bi euskarri erabiltzen dira, bata bakuna eta bestea bikoitza
direnak, oro har. (Ik. irudia). Euskarri horiek hiru ezezagun edo erreakzio
gehitzen dizkiote sistemari. Erreakzioen balioak eta barren tentsioak
kalkulatzeko, ekuazio sistema bat osatu behar dugu, zeinak
[2253_240_gaia_5_egitura_isostatikoak_html_m7eee9924.gif] ezezagun izango
dituen (b barra, 3 erreakzio euskarrietan); eta n korapilo ditugunez, 2n
ekuazio lortuko ditugu, bina barra bakoitzeko (x ardatzean oreka eta y
ardatzean oreka)

Ezezagunak: [2253_240_gaia_5_egitura_isostatikoak_html_m7eee9924.gif]
Ekuazioak 2n

Sistema isostatikoa eta egonkorra izateko
[2253_240_gaia_5_egitura_isostatikoak_html_5a980b9c.gif]

Kasu partikularrak

   1. Kanpo-hiperestatikotasuna
Sistema honek behar baino erreakzio gehiago sortzen ditu euskarrietan
   1. Barne-hiperestatikotasuna
Sistema honek, aldiz, behar baino barra gehiago ditu

5.3. OHIKO EGITURA-MOTAK

Ikus irudietan gehienetan erabiltzen diren egituren eskemak eta haien izenak.

5.3.1. ESTALKIETARAKO ETA TEILATUETARAKO ELEMENTUAK

[2253_240_gaia_5_egitura_isostatikoak_html_74d693c5.gif]
[2253_240_gaia_5_egitura_isostatikoak_html_m307cf65a.gif]
[2253_240_gaia_5_egitura_isostatikoak_html_2bcbcd38.gif]

[2253_240_gaia_5_egitura_isostatikoak_html_m13decd0b.gif]

5.3.2. HABEETARAKO ELEMENTUAK


[2253_240_gaia_5_egitura_isostatikoak_html_5f120f3b.gif]
[2253_240_gaia_5_egitura_isostatikoak_html_1669e57c.gif]

5.3.3 ARKUETARAKO ETA PORTIKOETARAKO ELEMENTUAK


[2253_240_gaia_5_egitura_isostatikoak_html_a0a4600.gif]

Bestelako egiturak ere badira, kasurako zubiak etabar eraikitzeko.


5.4. ESTALKIETAKO ELEMENTUEN KARGEN KALKULUA

Demagun estalki bat egin nahi dugula, adibidez teilatu bat, armadura edo
zertxak erabiliz. Irudian ikus daitekeen bezala, armadurak jarriko ditugu a
distantziako tarte batez bereizirik. Estalkia osatzen duten gainerako
elementuak hauexek dira: petralak edo kontragoihabeak (C); gapirioak (c1, c2…);
listoiak edo estrabeak (l1, l2…). Guzti horien gainean egur xaflak,
isolamendurako materiala, teilak eta abar jarriko ditugu.

Petralek edo kontragoihabeek zertxak lotzen dituzte elkarren artean, eta kargak
goiko kordoiko korapiloetara transmititzen dituzte. Gapirioak petralen gainean
jartzen dira, eta haien gainean listoiak. Listoiek estalkiko gainerako
elementuen pisua zuzenen jasaten dute.

Armadurek, bestalde, estalkia bera osatzen duten elementuen pisuak jasan behar
dituzte gutxienez, hots, P (Tm/m2)-ko karga. Gainera, aire-kargak, Q (Tm/m2)-ko
karga, jasan ditzakete ere isurialde batean edota teilatu osoan. Karga horiek
kasu bakoitzean zehaztu beharko dira, baina beti goiko kordaiarekiko
perpendikularrak izango dira.

[2253_240_gaia_5_egitura_isostatikoak_html_cf31611.gif]
Korapilo bakoitzak jasaten duen karga zehazteko, estalkia osatzen duten
armadura guztien goiko kordoiak irudikatu behar dira plantan. Bertan,
korapiloen arteko distantzia errealak jarri behar dira, eta ez haien
proiekzioak (ik. irudia)

[2253_240_gaia_5_egitura_isostatikoak_html_m27702e50.gif]

Honela, N1 karga da, muturreko armadura baten izkinako korapiloak jasaten
duena; N2, erdiguneko sestra baten izkinako korapiloak eta muturreko zertxa
baten erdiguneko korapiloak jasaten dutena; eta N3, erdiguneko korapiloek
jasaten dutena.

          [2253_240_gaia_5_egitura_isostatikoak_html_m3284e4f0.gif]Tm

Azkenik, korapiloetan agertzen diren aire-kargak kontutan hartu behar dira, era
berberean kalkuluak eginez. Aire-kargak, edozein kasutan, lehen esan den
bezala, perpendikularrak dira estalkiarekiko.

Kalkulu guztiak egin ondoren marrazki batean adierazi behar dira bektore
modura, eta armaduraren analisia egiten has gaitezke. Analisia egiteko, metodo
bat baino gehiago dago, eta guk hiru ikusiko ditugu: korapiloen metodoa,
sekzioen metodoa eta Cremona metodoa, hain zuzen ere.

[2253_240_gaia_5_egitura_isostatikoak_html_75432420.gif]



5.5 KORAPILOEN METODO ANALITIKOA

Metodo honetan, egiturako korapilo guztiak aztertu behar dira, eta haien oreka
bermatu. Horretarako, banan bana aztertu behar dira. Ikus dezagun metodoaren
deskribapena adibide batean. Demagun irudiko zertxa, zeinak marraztuak dauden
kargak jasaten dituen.

[2253_240_gaia_5_egitura_isostatikoak_html_478b0f95.gif]

   1. Lehendabizi, euskarrietan sortzen diren erreakzioak kalkulatuko dira.
      Kalkulu hori aurreko gaietan deskribatu den edozein metodo erabiliz egin
      daiteke: grafikoa edo analitikoa. Sestra asko simetrikoak direnez,
      garrantzitsua da simetria kontutan hartzea, izan ere, kalkuluak asko
      sinplifikatu ditzake eta.

Kasu honen simetria kontuan hartuz:
           [2253_240_gaia_5_egitura_isostatikoak_html_m4510bf26.gif]

   1. Ondoren korapilo bat aukeratuko dugu. Korapiloko bi ekuazio lortuko
      ditugula jakinda, sistema ebazgarria izan dadin, korapilo horrek bi barra
      ezezagun izan behar ditu, soilik. Kasu honetan A (edo B) korapilotik
      hastea komeni da.

1 pausua: korapiloa eta bertan ezagunak diren erreakzioak marraztu, eskalan.
Ezagunak ez direnen norabideak ere, hots, barra guztien esfortzuak axialak
direnez barra beraren norabidea izango dute.

2 pausua: analitikoki edo grafikoki sistema askatu.
Analitikoki bada:
    x ardatzean: [2253_240_gaia_5_egitura_isostatikoak_html_m611cbb2e.gif]
    y ardatzean: [2253_240_gaia_5_egitura_isostatikoak_html_4fe45d0f.gif],
   non [2253_240_gaia_5_egitura_isostatikoak_html_7e117918.gif]kasu honetan

Grafikoki bada, indar-poligonoa itxiz, hau da, hirukia osatuz.

3 pausua: Korapiloan agertzen diren esfortzuen noranzkoak marraztu 2. pausuko
emaitzak kontutan hartuz.
4 pausua: kalkuluak egin edo bektoreak neurtu.

A korapiloa:
[2253_240_gaia_5_egitura_isostatikoak_html_2cff6ad2.gif]

Barra konpresiora edo trakziora lan egiten ari den jakiteko, akzio-erreakzio
legea ongi ulertu behar da. Kontuan hartu aztertzen ari garena korapiloa dela,
eta ez barra bera, beraz:
            [2253_240_gaia_5_egitura_isostatikoak_html_5b4ab774.gif]

   1. Bi barra ezezaguneko korapiloak aztertuz jarraituko dugu, egitura osoa
      aztertu arte. Simetria dagoen kasuetan, egitura erdia aztertuz nahikoa
      izango da.


C korapiloa

[2253_240_gaia_5_egitura_isostatikoak_html_23849d1.gif]

D korapiloa
[2253_240_gaia_5_egitura_isostatikoak_html_1cd91aed.gif]

E korapiloa

[2253_240_gaia_5_egitura_isostatikoak_html_4440e68b.gif]

Egitura honen kasuan FE barra deskargatuta dago. Deskargatuta egon arren,
elementu horiek ez dira alferrik egoten. Alde batetik, nahiz eta karga-
baldintza zehatz horietan deskargatuta egon, baldintzak aldatuko balira,
kargatu egingo lirateke (adibidez, aire-karga bat agertuko balitz bat batean);
bestetik, egituraren zurruntasuna bermatzen dute eta gainerako barren luzera
laburtzen laguntzen dute (DG barra luzeegi izango litzake bestela), gilbordurak
eragotziz.


[2253_240_gaia_5_egitura_isostatikoak_html_77686a3a.gif]

Karga-baldintza bereziko korapiloak

   1. Bi barra lotzen dituen korapiloa
         1. Bi barrak norabide berbera dute: kasu honetan bi esfortzuak balio
            berdina izango dute, eta noranzkoa aurkakoa
         2. Bi barren norabideak berdinak ez badira, biak deskargatuta egon
            behar dute, bestela ez da orekarik egongo.

            [2253_240_gaia_5_egitura_isostatikoak_html_35a96e70.gif]
           [2253_240_gaia_5_egitura_isostatikoak_html_m27f12936.gif]

   1. Hiru barra lotzen dituen korapiloa, horietatik bi norabide berdinean
         1. Kargarik gabeko korapiloa bada, lerrokatua ez dagoen barra
            deskargatuta egongo da, eta beste bien esfortzua berdina baina
            noranzko aurkakoa duena.
         2. Kargadun korapiloa bada, P karga adibidez. Kasu honetan,
            lerrokatuak dauden barrek ez dute zertan karga berdina jasan behar,
            eta hirugarren barrak, berriz, kargatuta egongo da.

           [2253_240_gaia_5_egitura_isostatikoak_html_m32af0eaf.gif]
           [2253_240_gaia_5_egitura_isostatikoak_html_m7ee80822.gif]

   1. Lau barra lotzen dituen korapiloa. Lau elementu horiek gurutzatzen diren
      bi lerro zuzenen gainean konektatuak daude. Korapiloaren diagrama askeak
      korapiloa zuzenean elkarren kontra dauden bi indar-pareren eraginpean
      dagoela adierazten du. Beraz, indar-poligonoa paralelogramoa da, eta
      kontrako elementuetako esfortzuak berdinak izan behar dira.

            [2253_240_gaia_5_egitura_isostatikoak_html_1d34b4e2.gif]
5.6. SEKZIOEN METODO ANALITIKOA

Metodo hau, erabilagarria da batez ere barra jakin baten karga ezagutu nahi
denean. Metodo honen oinarria egituraren zati bat solido zurrun gisa aztertzea
da. Demagun aurreko atalean aztertu den egituran, DE eta DF barren tentsioak
ezagutu nahi direla, besterik gabe.

[2253_240_gaia_5_egitura_isostatikoak_html_m6ba12dba.gif]

Hori egiteko barra horiek dauden lekutik egitura ebaki egin behar dugu, eta
gelditzen den sekzioetako baten oreka aztertu. Bi zati geldituko dira irudian
ikusten den bezala:

[2253_240_gaia_5_egitura_isostatikoak_html_m6c2110a2.gif]

Barrek korapiloetan eragiten dituzten kargen noranzkoak era arbitrario batean
jarriko dira. Emaitzak emango digu benetako noranzkoa zein den.
Ondoren oreka baldintzak planteatuko ditugu:

   1. x ardatzean: [2253_240_gaia_5_egitura_isostatikoak_html_m5a275d91.gif]
   2. y ardatzean: [2253_240_gaia_5_egitura_isostatikoak_html_m7bbfc807.gif]→
      [2253_240_gaia_5_egitura_isostatikoak_html_37a3712f.gif]
   3. Momentuak D puntuarekiko:
      [2253_240_gaia_5_egitura_isostatikoak_html_m4b518bf0.gif]→
      [2253_240_gaia_5_egitura_isostatikoak_html_m79edae41.gif]

(1) ekuazioan ordezkatuz:
[2253_240_gaia_5_egitura_isostatikoak_html_m2ba4c580.gif]

Lortutako emaitzak:
[2253_240_gaia_5_egitura_isostatikoak_html_2f91efd1.gif]korapiloen metodoa
erabiliz lortu diren berberak izan behar dute. Gogoratu hemen ere kalkulatzen
ari garena korapiloek jasaten dituzten kargak direla eta akzio-erreakzio legea
aplikatuz barrek jasaten dituztenak kalkulatu ahal izango dugula.

Ikusten den bezala, metodo analitikoak aplikatzeko egituraren geometria ongi
ezagutu behar da, hau da, barra bakoitzaren neurriak eta inklinazioak ezagunak
izan behar dute.



5.7. CREMONA METODO GRAFIKOA

Cremona metodoa metodo grafikoa da. Laburbilduz, metodo horrek irudi batean
elkartzen du, egitura osatzen duten korapilo guztien estatika grafikoa, hau da,
korapilo guztien indar-poligonak irudi batean marraztuak. Metodoa grafikoa
denez, garrantzi handikoa da irudiak eskalan egitea.

Ikus ditzagun adibide batean metodoareren pausuak:

[2253_240_gaia_5_egitura_isostatikoak_html_m2ad8d4aa.gif]

Cremona diagrama egiteko, lehendabizi kanpo-indarren arteko eta egitura osatzen
duten elementuen arteko espazioak zenbakitu behar dira




[2253_240_gaia_5_egitura_isostatikoak_html_61e60037.gif]

Egiturako barrak aztertzen hasi aurretik euskarrietan sortzen diren erreakzioen
balioak kalkulatu behar dira, horretarako metodo grafiko zein analitikoak
erabiliz.

Ondoren, kanpo-indarrek eta euskarrietan sortzen diren erreakzioek osatzen
duten indar-poligonoa osatu behar da:

[2253_240_gaia_5_egitura_isostatikoak_html_255265d.gif]

Metodo analitikoetan egin den bezala, gehienez bi barra ezezaguneko korapilo
batetik hasi behar da poligonoen eraikuntza. Adibidez kasu honetan1,2,8
espazioez inguratuta dagoen korapilotik hasiko gara:

[2253_240_gaia_5_egitura_isostatikoak_html_4b8a7b56.gif]

Diagraman kanpo indarren noranzkoak jarriko dira soilik, hau da, ez dira barren
indarren noranzkoak jarriko, norabideak (barren norabideak, hain zuzen ere)
baizik, izan ere korapilo bakoitzean noranzko ezberdina izango dute eta.
Korapilo bakoitzari dagozkion noranzkoak jakiteko, diagramaren ondoan korapilo
bakoitzaren indar-poligonoaren eskema marraz daiteke. Aldi berean, taula bat
eraikiko dugu barra bakoitzak jasaten duen indarraren moduluarekin. Modulu
horiek, metodoa grafikoa denez eta eskala ongi marraztua badago, irudiko
marrazkian neurtuko dira.

Jarraitzeko bi barra ezezaguneko beste korapilo bat aukeratu behar da, adibidez
2,8 (9),3,10 espazioez inguratutako korapiloa
[2253_240_gaia_5_egitura_isostatikoak_html_6eb9d7d0.gif]


Eta gauza berbera egingo dugu korapilo guztiekin
[2253_240_gaia_5_egitura_isostatikoak_html_m413d9cc9.gif]
[2253_240_gaia_5_egitura_isostatikoak_html_59d8ddc6.gif]

[2253_240_gaia_5_egitura_isostatikoak_html_m79e63ff8.gif]
[2253_240_gaia_5_egitura_isostatikoak_html_m1c97f009.gif]

[2253_240_gaia_5_egitura_isostatikoak_html_m56937bea.gif]



Bukaeran egitura osoaren grafikoa eta taula izango ditugu
[2253_240_gaia_5_egitura_isostatikoak_html_2d573735.gif]





5. GAIA. EGITURA TRIANGELUAR ISOSTATIKOAK. ARMADURAK
21


