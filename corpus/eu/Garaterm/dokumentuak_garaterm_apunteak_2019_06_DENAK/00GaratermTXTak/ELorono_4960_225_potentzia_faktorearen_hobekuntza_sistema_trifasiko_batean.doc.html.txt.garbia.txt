                                                      5. gaia: Sistema trifasikoak. 8 POTENTZIA FAKTOREAREN HOBEKUNTZA SISTEMA TRIFASIKO BATEAN:  Demagun eskemakoa bezalako sistema bat daukagula, karga induktibo orekatuarekin. Eta paraleloan kondentsadoreen bilduma bat konektatu dakioke etengailuari eraginez. Aztertuko dugu sistemaren jokabidea K etengailua zabalik dagoenean zein itxita dagoenean. Karga biak orekatuak direnez, baliokide monofasikoa erabiliz aztertuko ditugu, egoera biak.                    Energia erreaktibo-sariak 2010 urterako: ITC 3519/2009 ordena            cosÏ†< 0,95 eta cosÏ†< 0,8-arte â€¦â€¦â0,041553 Euro/kvarh           cosÏ†< 0,8â€¦â€¦â€¦â€¦â€¦â€¦â€¦â€¦â€¦â€0,062332 Euro/kvarhâ€¦â€¦â€¦â€¦â€¦â€¦â€¦.   8.3 POTENTZIA-FAKTOREA HOBETZEKO TEKNIKAK:  Kondentsadoreen kokapena hainbat eratara egin daiteke, instalazioaren izaera eta hobekuntza-sistemaren kostuen arabera, mantetze-lanak eta kondentsadore kopurua barne.  Banan banako hobekuntza:Banakako hobekuntzan, potentzia-faktore txarra duen edozein elementuri kondentsadoreak paraleloan jartzean datza. Potentzia-faktore txarra duen makina martxan jartzen denean kondentsadoreek ere sartuko dira. Aukera ona da eta merkea, potentzia-faktore txarreko elementu gutxiko instalazio batean. Doikuntza oso zehatza da gainera, eta hobekuntza oso zorrotz egin daiteke, baina neurri askotako kondentsadoreak eskatzen ditu.  Taldekako hobekuntza:Aldi berean martxan jarduten duten makina taldeei hobekuntza egiten zaie. Banakakoa baino merkeagoa izan daiteke.  Hobekuntza orokorra:Instalazioaren sarreran jartzen den kondentsadore bilduma batez egiten da hobekuntza. Neurri ezberdineko kondentsadoreak jartzen dira, une ezberdinetan, instalazioaren potentzia-faktorearen arabera kondentsadore batzuk edo beste sartzeko. Gaur egun, sistema inteligente batek uneoro zaintzen du instalazioaren potentzia-faktorearen balioa, eta potentzia-faktorea tarte legal eta ekonomikoen barruan egon dadin, sar arazten ditu behar beste kondentsadore. Printzipioz, hiru sistemetatik doikuntza maila baxuena emango duena izango da, baina ondo diseinatzen bada, kontrol sistema egokia eta kondentsadoreen balioak ondo hautatzen badira, oso doikuntza zorrotzak egin daitezke.                                                                                46 
