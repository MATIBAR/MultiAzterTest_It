                                 ****** 0 GAIA. SARRERA ******  ***** 0.1.- Zirkuitu elektrikoa *****  Instalazio elektrikoen ikuspegitik, zirkuitua da instalazio baten zatirik oinarrizkoena; hauen barruan, beste hainbat osagai agertzen dira, hurrengo taldeetan bildu daitezkeenak:      * Sorgailuak edo energia-iturriak: osagai hauek elikadura-tentsioa       hornitzen diote instalazioari, eta orokorrean Energia Hornitzailea den       Konpainiari (E.S.E Empresa Suministradora de Energía) dagokio banaketa-       sare baten bidez instalazio bat elikatzeko.     * Hartzaileak edo kargak: zirkuituko osagai honek iturriek emandako energia       elektrikoa beste era bateko energia mota batean (argitasunezkoa,       mekanikoa…) eraldatzen dute, dagoen lekuan behar denaren arabera.     * Gobernu edo kontroleko gailuak: talde honetan zirkuitu elektriko baten       kontrola edo eta erregulazioa egiten duten osagaiak sartzen dira       (etengailu, argitasun-erreguladoreak…), bai eta babeserako erabiltzen       direnak (etengailu automatikoak, fusibleak, ea), energia elektrikoaren       erabilpen zuzen eta seguru baten mesedetan.     * Eroaleak: zirkuitu batean osagai desberdinak elkartzen dituztenak dira,       korronte elektrikoa batetik bestera pasa dadin; oso ondo landu eta       aztertu beharreko osagaiak dira dena den, instalazio baten diseinuan lan       gehien suposatzen duena da, beren parametroen kalkuluari dagokiona       bereziki (eroaten duten korronte elektrikoaren intentsitatea, beharreko       sekzioa, tentsio erorketak…). Parametro horien kalkuluek eta instalazio       bakoitzari dagokion araudiak erabakiko dute azkenik instalatuko diren       eroaleak.  ***** 0.2. Zirkuitu elektriko baten oinarrizko magnitudeak *****  Jarraian datozen magnitude elektrikoak aldez aurretik ezagunak dira, eta hemen errepaso bat besterik ez da emango.      * Tentsioa (U): zirkuitu elektriko baten puntu desberdinetan dagoen       potentzial elektrikoen (V) desberdinen arteko diferentzia edo kendura da.       Kargaren mugimendua eragiten du, eta honekin batera, energia. Baliorik       inportanteena zirkuituaren hasieran dagoen elikadura-tentsioak izango       duen balio efikaza dugu alde batetik, eta bestetik, karga edo hartzaileen       gain egongo dena, instalazioaren bukaeran. Unitatea volta (V).     * Korronte elektrikoa eta bere intentsitatea (I): ibilbide itxia duen       zirkuituan sortzen den energia potentzialaren ondoriozko energia       zinetikoaren energia adierazten du, . Unitatea: amperea (A).     * Tentsio-erorketa (U): zirkuituan gertatzen den energia potentzialaren       galera adierazten du, zenbait osagaien inpedantziak direla eta. Unitatea:       volta (V).     * Potentzia elektrikoa (P): zirkuitu elektrikoak denbora unitateko       garraiatzen, xurgatzen edo ematen duen energia da. Unitatea: watt (W). KZ: KA: ; izanik U eta I magnitude sinusoidalen balio efikazak, eta hartzailearen lan egoerako potentzi-faktorea.   ***** 0.3. Ohm-en legea *****  Gogora dezagun:   →  Ohm-en legea   ***** 0.4. Eroale baten erresistentzia elektrikoa *****  Material batek korronte elektrikoa eroateari ezartzen dion oztopoa da. Oso erresistentzia altua dutenak isolatzaileak dira, eta balio baxuzko erresistentziak dituztenak eroale elektrikoak; dena den, material orok aurkezten du erresistentzia bat, oso baldintza berezitan lan egiten duten supereroaleak kenduta.  Erresistentzia elektrikoaren balioa inportantea da zirkuituak osatzen dituzten eroaleen kasuan eta instalazio elektrikoetan, orokorrean, honen ondorioz bi fenomeno gertatzen baitira:     * Beroketa termikoa     * Tentsio-erorketa  Eroale baten erresistentzia kalkulatzeko, bere datu geometrikoak ezagutu behar dira (luzera eta sekzioa), bai eta  materialaren erresistibitatea.    Zenbaitetan, erresistentzia eta erresistibitatearekin lan egin beharrean, beren alderantzizkoak diren konduktantzia eta eroankortasuna erabiltzen dira hurrenez hurren.     * Konduktantzia:     * Eroankortasunak materialak korronte elektrikoaren pasatzeari aurkezten       dion luzera unitate eta sekzioko erraztasuna adierazten du.  eta -ren balioak materialaren araberakoak dira. Instalazio elektrikoetan gehien erabiltzen direnak kobrea eta aluminioak dira, eta hauentzako, T=20ºC-ko tenperatura suposatuaz:     * Kobrea:     * Aluminioa:  **** 0.4.1 Tenperaturaren eragina ****  Erresistibitatea eta ondorioz erresistentzia, eroalearen aldiuneko tenperaturaren araberakoa da. Aurreko atalean emandako zenbakiak T=20ºC-ko kasurako dira bakarrik baliozkoak. Beste tenperatura desberdin batean egongo dena honela bilatzen da:   - bukaerako tenperaturako erresistibitatea - hasierako tenperaturako erresistibitatea - tenperatura-koefizientea - tenperatura-aldaketa  Berdin, eroale baten tenperatura bateko erresistentzia ezaguna izanik, beste tenperatura batean izango duen balioa kalkulatzeko:   ***** 0.5. Joule-n legea *****  Eroale batetik korronte elektrikoa pasatzean beroketa bat gertatzen da bertan. Beroketa honek bi ondorio ditu:     * energia galera eroale horietan     * eroalea inguratzen duen isolatzailearen hondamendia, tenperaturaren       handitzea handiegia bada  Joule-n legeak eroale batean gertatzen den beroketa definitzen du:  Non:  Q: energia kantitatea (J) R: erresistentzia (Ω) I: intentsitatearen balio efikaza (A) t: denbora (s).  ***** 0.6. Kable elektrikoak. Oinarrizko ezaguerak. *****  Goi Tentsioko (GT) banaketa-instalazioetan ohikoa da eroale biluziak erabiltzea, behe tentsioan (BT, 1000V-tik behera KA-n) aldiz, erabiltzen diren eroaleak isolatuak dira.  Kable hauek energia elektrikoa hornitu behar dute behar den puntu horietan bertan, hau dela eta, lan egoera eta instalazio-sistema ezberdinak sortzen dira. Horregatik, eraketarik errazena eroale metalikoa eta bere isolamenduak osatzen badute, konfigurazio eta egoera desberdinak izan beharko dira kontuan aldiro. Hurrengo atalean kableak erabiltzen diren aukera eta ezaugarri desberdinak aztertuko dira.  **** 0.6.1. Kable isolatuen eraketa ****   Hiru osagai nagusik osatzen dute kablea:      * Eroalea     * Isolatzailea     * Babespenak I  0.6.1.1. Eroaleak  Kable elektriko bateko eroalea, korronte elektrikoak zeharkatu behar duen zati metalikoa da. Eroaleen ezaugarriak dira:     * Osatzen duen materiala: BT-an erabiltzen diren ohikoenak kobrea eta       aluminioa dira, eta batzuetan ALMELEC (Al-Mg-Si) izeneko aleazioa       erabiltzen da, aluminioaren propietate mekanikoak hobetzen dituenak       (trakziopeko esfortzuak bereziki), eta airezko sareetan erabiltzen       direnak. Jakin beharra dago beren erresistibitatea (edo eroankortasuna)       20ºC-tan, bai eta tenperatura-koefizientea:      materiala       Cu                 56              0,017             0,039       Al                 35              0,028             0,040     almelec              31              0,032             0,036      * Sekzio efektiboa: eroaleen sekzioa normalizatua dago; honek eroalearen       erresistentzia definitzen du, eta honekin batera lan-baldintzak izango       diren beste parametro batzuk, hala nola, eroalearen gehienezko korrontea,       tentsio-erorketa, ea. Era berean, kable motaren arabera sekzio efektiboa       hari bakar bat edo hari askoz osatuta egon ahal da, erresistentziaren       balioan edo eta malgutasunaren balioan eragina izango duena.      * Eroale kopurua: kableak eroale bakarra edo eroale anitz izan ditzake       barruan, polaritate bakarra edo anitz eroan behar duen arabera.      * Polo bakarreko kablea edo eroale isolatua (BTAE-aren arabera unipolar edo       aislado), eroale sekzio bakarra dute eta potentzial bakarra hedatzen       dute.      * Kable poloanitza edo multieroalea (mahukak, ohiko hiztegian); barruan       eroale sekzio anitz agertzen da, elkarren artean isolaturik material       gehigarriaren bidez, eta potentzial anitz (gehienera lau) hedatzen dute.   0.6.1.2. Isolatzaileak  Izenak dioen bezala, tentsiopean dauden alderdi elektriko aktiboak (eroaleak) elkarren artean isolatzen ditu, bai eta hauek eta instalazioa osatzen duten gainontzeko osagaiekin, eta instalatuta dauden aretoetako jendearengandik ere.  Isolamendu elektrikoa den propietateaz gain, eroaleen isolatzaile gisa erabilitako hauetan beste parametro batzuk dira ere nabarmenak, adibidez malgutasuna, eta tenperaturaren eta suteen aurreko jokaera, besteak beste. Gaur egun erabiltzen diren isolatzaileen artean bi talde nagusi daude, termoplastikoak eta termoegonkorrak. Bien arteko diferentzia nagusia tenperaturarekiko duten jokabidea da: lehenengoek tenperatura-aldaketak okerrago onartzen dituzte (bigundu egiten dira tenperatura handitzean) bigarrenek baino.  Hau inportantea da, korronte elektrikoak eroalea zeharkatzerakoan bero galera sortzen dituenez, eroalea berotu egiten da. Tenperaturaren gehiegizko handitzeak kablearen hondamendia dakar, eta honekin batera iraupen-biziaren murrizketa. Honela, bi isolatzaile mota hauentzat araututa dago onartzen duten gehieneko tenperaturak, bai lan-egoera iraunkorrean, bai zirkuitulaburrekoa egoera berezian.      Isolatzaile mota      Lan-tenperatura (ºC)  Zirkuitulaburreko tenperatura                                                             (ºC)     Termoplastikoa                70                         160     Termoegonkorra                90                         250  Ondoriozta dezakegu beraz: sekzio bera, eroale mota bera, eta instalazio- baldintza bera dituen bi eroaleen kasuan, isolatzaile termoplastikoa duen eroaleak korronte txikiagoa onartuko du isolatzaile termoegonkorra duena baino, bere lan-egoerako gehieneko tenperatura txikiagoa delako.   Bi talde hauen barruan, gehien erabiltzen diren materialak dira:      * Termoplastikoak: PVC (binil polikloruroa, policloruro de vinilo), PE       (polietileno termoplastikoa); Z1 (konposatu termoplastikoa       poliefinarekin).     * termoegonkorrak: XLPE (polietileno erretikulatua edo sareztatua), EPR       (etileno propilenoa).  0.6.1.3. Babespenak  Babespenen funtzioa, ezaugarri elektrikoez aparte, eroaleek bete behar dituzten beste zenbait ezaugarri ahalbidetzea da. Bereziki:      * Pantailak: sare edo xafla erako osagai metalikoak dira, eroalea kanpoko       eremu elektromagnetikoengandik isolatuko dituztenak (TV seinalea daraman       eroalean adibidez), edo eta, eroaleak berak sortzen duen eremuak inguruko       elementuei eraginik ez sortzea (GT-ko kableetan adibidez)      * Armadurak: eroalea biltzen duten espiral metalikoak dira, bere propietate       mekanikoak hobetzen dituena, trakzio-esfortzuei (adibidez, airean       tentatutako kableetan) nahiz ebakidura-esfortzuei aurre egiteko       (adibidez, zuzenean lurperatuta edo herri-lanetan airean erabilitako       kableetan).      * Estalkia: kablearen kanpoko atala da, normalean plastikozkoa. Bere       helburua kablea osatzen duten osagaiei sendotasuna eta trinkotasuna       ematea da, eta kanpoko eragileak izan daitezken hezetasuna eta       korrosioari aurre egitea da.  *** 0.6.2. Suteen aurreko jokaera ***  Instalazio batean erabili beharreko kableek izan behar duten oinarrizko baldintza bihurtu da suteen aurreko jokaera, 2002-ko BTAE-ak arautzen baitu instalazioaren zati ezberdinek nahitaez betebeharreko suteen aurreko baldintzak. Hauetako batzuk dira:      * Suteen ez-hedatzailea: baldintza hau betetzen duten kableek bere gaineko       sua itzaltzeko ahalmena dute, kaltetzen dituzten sugarrak itzaltzen       direnean. Era honetara suteen hedapena eragozten dute kanalizazio       elektrikoetan zehar.           Suteak hedatzen ez dituzten instalazioak, sugarrekin eta gabe      * Suarekiko erresistenteak: iraupen luzeko sute baten menpe egon badira       ere, lanean jarraitzeko ahalmena dute, nahiz eta kaltetuak gertatu.       Ezaugarri hau duten kableek UNE 50200 norman agertzen diren probak       gainditu izana adierazten du.      * Gasen jaulkipen edo isuri murritza: sute egoeran sortzen duten ke       kantitatea, ohiko kable arruntek sortuko lituzkeenak baino txikiagoak       dira.      * Keen opakotasun murritza: ezaugarri hau, aurrekoaren osagarri, sutearen       ondorioz kableek sortutako keek ikusmena gutxiago zailduko dutenaren       seinale da, aretoetako hustuketaerrazten delarik.                  Keen jaulkipenen eta opakotasunaren ezaugarria  ***** 0.7. Kable elektrikoen izendapena *****  Aurreko atalean ikusitakoaz gain, instalazio elektrikoetan erabilitako kableek beste zenbait berezitasun izan ditzakete, hala nola, malgutasuna, halogenoen edukiera, etab. Instalazio mota desberdin ugari dago beraz, eta honek kableen izendapena bultzatzen du. Arauek, dena den, ez dute argitasun handirik ematen. BT-an erabiltzen diren kableei buruz, bi talde nagusi daude: 450/750 V-ko tentsiorainoko kableak: UNE-20434 arauaren arabera sailkatuta daude, eta CENELEC (Comité Europeo de Normalización Electrotécnica) izeneko harmonizazio dokumentu batean agertzen da. Izendapen honek kode baten erabilera du oinarri eta hiru zatitan banaturik hurrengo informazioa ematen du:     1. Orokortasunak    2. Kablea osatzen duten materialak    3. Eroale kopurua eta motak      H 0 7  R N - F  3 G 6       1      2        3  0,6/1 kV-ko tentsio izendatuko kableak: beren izendapenak ez du aurreko araua jarraitzen, ez baitaude Europar Batasunean araututa. Estatua, UNE-21123 norma jarraitzen dute. Aurrekoaren antzera, kode honek kablearen eraketa azaltzen duten zenbait ezaugarri biltzen ditu, ordena zehatz bat jarraitzen duten bederatzi zifra izan dezaketelarik:     1. Material isolatzailea    2. Kablearen forma    3. Pantaila    4. Armadura mota    5. Estalkiaren materiala    6. Isolamenduaren tentsio izendatua    7. Eroaleen forma edo eta tratamendua    8. Eroale kopurua eta sekzioa    9. Material eroalea   1    2       3         4         5        6         7         8         9  V    D       A         F         V      0,6/1       E      3×70/35    Al  Ikusi ahal den bezala, bi izendapen sistemek antzekotasunak dituzte, baina baita kontraesanak ere, letra berak esanahi desberdinak izan baititzake batean ala bestean. Honekin batera, beste tentsiopeko kableen (tentsio-ertaineko edo goi tentsioko) izendapenak kontuan baldin baditugu, gauzak gehiago zailtzen dira.  Kableen izendapenaren eranskinak kontsultatu ahal dira.  **** 0.8. Eroaleen sekzioaren kalkulua ****  Kablea osatzen duten osagaiak, materialak eta izendapenak aztertu ondoren, instalazio batean eroaleek izan behar dituzten parametroak aztertuko dira. Honakoak izan behar dira kontuan:     * Kablearen ahalmen termikoa     * Onartutako gehienezko tentsio-erorketa     * Zirkuitulaburren aurreko jokaera     * Jasan ditzakeen esfortzu mekanikoak     * Zirkuitulaburreko esfortzu elektromekaniko eta elektrodinamikoak  Azken biak ez dira BT-an gehiegi lantzen, barne-instalazioetan bereziki, eta ez ditugu landuko beraz.  **** 0.8.1 Eroale baten ahalmen termikoa ****  Ikus bezala, eroale batean sortzen den beroa, denbora unitateko, da:   Bestetik, beroaren zati bat kanporantz barreiatzen du eroalea eta inguruaren tenperaturaren diferentziaren arabera, zirkuitu termikoetan aplikatutako honako Ohm-en antzeko den legea betetzen delarik: , non RTerresistentzia termikoa den.  Eroalearen tenperatura handitzen doa ingurukoarekiko, bi beroak (QS=QB ) berdintzen diren arte; baina ezin da onartu gehiegi handitzea ere, eroalea inguratzen duen isolatzaileak tenperatura muga batzuk baititu (70ºC eta 90ºC, termoplastikoa edo termoegonkortua denaren arabera). Tenperatura muga horiek eroaleek eroan dezaketen korrontearen intentsitate muga batzuk definitzen dituzte. Araututa daude beraz lan-egoera, sekzioa, tenperatura eta erabilitako materialaren araberako kableek eroan ditzaketen gehieneko intentsitateak.  **** 0.8.2. Eroaleen gehienez onartutako tentsio-erorketa ****  Ikusi bezala, tentsio erorketak osagai pasiboetan gertatzen den energia potentzialaren galera adierazten du. Energiaren galeraz gain, tentsio-erorketak instalazioaren bukaeran kargak jasotzen duen benetako tentsioaren murrizketa dakar, gehiegizkoa izan ezkero hartzailearen okerreko funtzionamendua sor dezakeelarik.  Tentsio-erorketak tarte baten barruan mantendu behar dira, horregatik enpresa hornitzaileek beren BT-ko banaketa-sareetan %5-eko gehieneko erorketa onartzen dute.  Horrez gain, BTAE-ak bere 019 Jarraibide Tekniko Osagarrian (JTO-019: barne- instalazioak edo hartzaileak) argiztapenerako gehieneko %3-a arautzen du, eta erabilera orokorreko zirkuituentzat %5-a.  Hurrengo taulan instalazioen zati ezberdinetan onartutako gehieneko tentsio- erorketak azaltzen dira, laburturik:       Instalazio zatia              Baldintzak         Onartutako gehieneko (%)                           Hartzaile bakar batentzat       Ez dago ELO-rik  Elikadura-linea orokorra    Kontagailuen erabateko             % 0,5           (ELO)                 zentralizazioa                             Kontagailuen zatikako               % 1                                 zentralizazioa                           Hartzaile bakar batentzat            % 1,5    Banakako deribazioa      Kontagailuen erabateko              % 1                                 zentralizazioa                             Kontagailuen zatikako              % 0,5                                 zentralizazioa                                Barne-zirkuituak                 % 3                                 etxebizitzatan     Barne-zirkuituak      Argiztapenerako zirkuituak            % 3                             Indarrerako zirkuituak              % 5  **** 0.8.3. Zirkuitulaburren aurreko jokaera ****  Zirkuitulaburra ezusteko egoera da, baina gertagarria. Egoera honetan, korrontearen intentsitatea ohikoak diren lan-egoeran gertatutakoak baino askoz handiagoa da, nahiz eta bere iraupena mugatua da, babespenek lehen baino lehen jardun behar baitute.  Zirkuitulabur batean gertatzen den kasuaren okerreko egoera bero guztia eroalearen tenperatura igotzeko erabiltzen dena litzateke, eta hipotesi honetan, lan egoera arrunteko gehieneko tenperaturatik hasiz (70º edo 90ºC isolatzailearen arabera) kableek erre gabe onartzen duten gehieneko tenperatura hartzeraino. Azken egoera honetan tenperaturak ezin du 160º C edo 250º C gainditu, (termoplastikoa eta termoegonkorra, hurrenez hurren). Kable baten tenperaturaren bilakaera hurrengo irudian agertzen da.   UNE 21145 normak zirkuitulaburreko egoerarako hurrengo adierazpena azaltzen du:  zirkuitulaburreko intentsitatea (A) zirkuitulaburraren iraupena (s) K= material eroalearen araberako konstantea S= eroalearen sekzioa (mm2) β = erresistentziaren aldaketaren tenperatura-koefizientearen alderantzizkoa (ºC) = zirkuitulaburraren hasiera eta bukaerako tenperaturak (ºC) Aurreko adierazpenetik abiatuta eta konstanteak diren balioak elkartuz, adierazpen errazagoa lortzen da eroaleak duen sekzioaren arabera, onar dezakeen zirkuitulaburreko gehieneko intentsitatea eta iraupena elkartzen dituenak:   K konstantearen balioak material eroale eta isolatzailearen araberakoak dira, eta hurrengoak kontsideratzen dira:                                         Material isolatzailea   Material eroalea          termoplastikoa             Termoegonkorra        Kobrea                    115                        143       Aluminioa                   76                        94,5        almelec    12 
