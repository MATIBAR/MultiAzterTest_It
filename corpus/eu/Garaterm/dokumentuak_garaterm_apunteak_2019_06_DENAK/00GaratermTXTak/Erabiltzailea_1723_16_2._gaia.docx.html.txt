










MIKROEKONOMIA Merkatuak. Eskaintza eta eskariaren legeak
                 2. MERKATUAK. ESKAINTZA ETA ESKARIAREN LEGEAK


2.1. MERKATUAREN FUNTZIONAMENDUA

Merkatua da ondasun edo zerbitzu baten erosleak eta saltzaileak erlazionatzen
dituen mekanismoa, zeinean ondasun edo zerbitzu horren prezioa eta saldutako
unitateak erabakitzen diren.

Mekanismo horrek irtenbidea aurkitzen die oinarrizko arazo ekonomikoei:

    * Zer ekoitzi? Prezioa duen edozer eros edo sal daiteke. Produktua
      ekoitziko da, baldin eta norbait erosteko prest badago eta norbait
      saltzeko prest.

    * Nola ekoitzi?

    * Norentzat ekoitzi?


2.2. ESKAINTZA-KURBA

Eskari-kurba da: ondasun baten prezio desberdinetarako ekoizleak zein kantitate
saltzeko prest dauden adierazten duen kurba; alegia, prezio desberdinetarako
merkaturatuko diren salmenta-unitateak adierazten ditu (gainerako faktoreak
konstante mantentzen badira,ceteris paribus).

Eskaintza-kurba ondorengo ekuazioaren bidez adieraz daiteke:


Grafikoki:

2.3. ESKARI-KURBA

Kurba honek adierazten du ondasun baten prezio desberdinetarako, erosleak
ondasun horren zein kantitate erosteko prest dauden (ceteris paribus).

Eskari-kurba ondorengo ekuazioaren bidez adieraz daiteke:


Grafikoki:


2.4. MERKATU-OREKA. PREZIOAREN EZARPENA

Merkatuaren funtzio nagusia prezioen bidez eskaria eta eskaintza egokitzea da.
Oreka lortuko da eskatutako kantitateak eskainitako kantitatea berdintzen
duenean. Hau da, oreka-puntua eskari- eta eskaintza-kurbak elkar mozten diren
puntua da.

Merkatu-prezioa oreka-prezioa baino handiagoa bada, hurrengo irudian ikusten
den bezala, gehiegizko eskaintza dago. Egoera horretan, enpresek ez dute nahi
duten guztia salduko; beraz, merkatua ez dago orekan, eta prezioak jaitsiko
dira berriz, orekara bueltatzeko.


Aldiz, prezioa orekakoa baino baxuagoa bada, gehiegizko eskaria dago (ikus
hurrengo irudia), eta prezioak igotzeko joera izango du, berriro oreka-puntura
bueltatzeko.



2.5. KURBEN DESPLAZAMENDUAK


2.5.1. Eskaintza-kurbaren desplazamenduak

Eskaintza-kurbaren desplazamenduak azaltzeko orduan, faktorerik
garrantzitsuenak honako hauek direla esan daiteke:
    * Ekoizpen-faktoreen kostua

Ekoizpen-prozesuan parte hartzen duten faktoreen kostuak handitzen badira,
ekoizpen-kostuak ere handituko dira. Ondorioz, enpresek prezio beragatik
ondasun kantitate txikiagoa eskainiko dute; edo gauza bera dena, prezio
altuagoan eskainiko dute kantitate bera. Beraz, ondoko irudian ikusten den
bezala, eskaintza-kurba ezkerrerantz desplazatuko da.


Gainerako faktoreak konstante mantentzen badira (ceteris paribus), oreka-
prezioa igo egingo da.


    *  Teknologia

Teknologiaren hobekuntza edo ekoizpen-tekniken hobekuntzaren ondorioz, murriztu
egin daitezke ekoizpen-kostuak. Kasu horretan, enpresak prezio bera truke
gehiago eskaintzeko prest egongo dira; beraz, eskaintza-kurba eskuinerantz
desplazatuko da, eta jaitsi egingo da oreka-prezioa.


    * Enpresa-kudeaketaren kalitate-aldaketa

Enpresa-kudeaketaren hobekuntzak produktibitatearen1hobekuntza eta
lehiakortasuna ekarriko du. Horrek posible egingo du enpresek produktu hobeak
eskaintzea edo baliabide berdinak erabiliz ekoizpen-bolumena handitzea2.
Enpresaren kudeaketaren hobekuntzak eskaintza-kurba eskuinerantz desplazatuko
du, eta ondorioz, oreka-prezioa jaitsiko da.


    * Produktua eskaintzen duten enpresen kopuruaren aldaketa

Produktua eskaintzen duten enpresa kopurua handitzean, eskaintza-kurba
eskuinerantz desplazatuko da.


2.5.2. Eskari-kurbaren desplazamenduak

    * Kontsumitzaileen errenta

Errenta erabilgarria handitzen bada, kontsumitzaileen erosketa-ahalmena
handituko da, eta ondorioz, ondasun eta zerbitzu gehiago erosiko dira. Beraz,
eskari-kurba eskuinerantz desplazatuko da.


Errenta erabilgarria handitzean ondasun baten eskaria prezio guztietarako
handitzen bada, hots, ondasun horren eskaria eskuinerantz desplazatzen bada,
ondasun hori ondasunnormala dela esango dugu.

Aldiz, errentan erabilgarria handitzean ondasun baten eskaria prezio
guztietarako murrizten bada, hau da, ondasun horren eskaria ezkerrerantz
desplazatzen bada, behe-ondasuna dela esango dugu.
    * Beste ondasun batzuen prezioa

Ondasun baten prezioa aldatzen denean, bere eskarian eragina izateaz gain,
beste zenbait ondasunen eskari-kurban ere eragina izan dezake. Adibidez,
berogailuentzako gasolioaren prezioa handitzen bada, horrek, ziur aski, gas
naturalaren eskari-kurbaren desplazamendua eragingo du (eskuinerantz).

Guzti horri dagokionez, ondasunen sailkapena hau daukagu:

    * Ondasun osagarriak: batera kontsumitzen diren ondasunak dira, adibidez,
      kotxeak eta gasolina. Eskari-kurbei dagokienez, ondasun baten prezioa
      handitzen bada, bere osagarriaren eskari-kurba ezkerrerantz desplazatuko
      da (eta alderantziz).

    * Ondasun ordezkagarriak: bata besteaz erraz ordezka daitezkeenak dira,
      adibidez, antzeko kalitate eta prezioak dituzten bi esne-marka. Eskari-
      kurbei dagokienez, oro har, baten prezioa handitzean bestearen eskari-
      kurba eskuinerantz desplazatzen da (eta alderantziz). Bi merkatuetan
      eskari-kurbaren desplazamendua izango da.

    * Ondasun independenteak: baten prezioa handitzean bestearen eskari-kurbak
      konstante irauten duenean.


    * Kontsumitzaileen gustuak

Gustuek ondasun eta zerbitzuen eskari-kurben desplazamendua eragiten dituzte.



ARIKETAK


1. ariketa

A herrialdean, 2009. urtean, laranjen eskari osoaren funtzioaizan zen eta
eskaintzarena. Gero, 2010. urtean, A herrialdeak, bere merkatua beste herrialde
batzuetara zabaldu zuen eta herrialde horien eskari osoa 50.000 tonakoa izan
zela estimatu zen. Zein zen merkatu-prezioa, eta ekoitzi eta saldutako unitate
kopurua egoera berrian?


2. ariketa

A herrialdeak laranjak saltzen ditu bai barne-merkatuan, bai kanpo-merkatuan.
2010. urtean barne-eskariaren funtzioaizan zen eta kanpo eskariarena.
Eskaintzaizan zen.

   a. Kalkulatu hasierako oreka (Oharra: prezioa euro/tonatan adierazten da eta
      kantitatea tonatan).
   b. Kanpo-eskaria % 25 jaisten bada, zer gertatuko da oreka-prezioarekin? Zer
      ondorio izango ditu?
   c. Administrazio publikoak 500 euro/tonako prezio minimoa ezartzea
      erabakitzen badu, zenbat unitate erosi beharko ditu? (b ataleko eskaria
      kontuan izan).


3. ariketa

Hiri bateko lokal komertzialen alokairuen eskari osoaren funtzioada. Bestalde,
eskaintzak honako jokaera-ekuazioa du:.

   a. Zein da merkatu-prezioa? Zelan aldatuko lirateke hiri horretako
      alokairuak administrazioak hileko alokairu maximoa 400 €-an finkatuko
      balu?
   b. Demagun administrazioak hileko 700 €-ko alokairua ezartzen duela. Epe
      luzera eskaintzen diren lokal berri guztien % 40 eraiki berri diren
      lokalak badira, zenbat lokal berri eraikiko dira?


1
Produktibitatea definitzeko modu erraz bat hauxe da: ekoizpen-faktore jakin
batzuekin ekoizteko gai garen produktu kantitatea. Beraz, kudeaketaren
hobekuntza baten bidez (makinen posizioa hobetuz, beharrezkoak ez diren postuak
murriztuz, langileen prestakuntza hobetuz eta abar) ekoitzitako unitate kopurua
handitzen da; ondorioz, enpresak bere produktibitatea handitu duela esan ahalko
da.

2
Produktibitatea inbertsio berri bati esker ere hobetu daiteke,hau da, ekoizpen-
faktoreen bolumena handituz. Horrek ekarriko du fabrikatutako produktu eta
zerbitzuen handitzea, beti ere, enpresa-emaitza hobetzen bada, hau da,
irabaziak badakartza.

                                                                              9
