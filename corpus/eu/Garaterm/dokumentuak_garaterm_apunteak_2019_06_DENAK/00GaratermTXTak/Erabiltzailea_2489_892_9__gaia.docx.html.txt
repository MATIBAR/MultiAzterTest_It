










MAKROEKONOMIA Dirua eta banku-sistema. Diruaren sortze-prozesua
             9. DIRUA ETA BANKU-SISTEMA. DIRUAREN SORTZE-PROZESUA

Orain arte diru erabilgarritasuna beti nahikoa zela uste izan dugu baina hori
errealitatean ez da horrela.


9.1. DIRUAREN KONTZEPTUA

    * Dirua:Oro har, onartuta dauden ordainketa bideak, ondasunaketa zerbitzuak
      erosteko edo zorrak ordaintzeko.


9.2. DIRUAREN BILAKAERA

METALEZKO DIRUA

Historian zehar gauza desberdin asko erabili izan dira diru bezala: gatza,
larruak eta abar. Hala ere, diru forma horiek azkar ordezkatu ziren metal
preziatuengatik.

Babilonia eta Egipton K.a 2000. urtean urrea lingotetan erabiltzen zen, eta
Grezian K.a VII. mendean urre landua erabiltzen zen.


PAPEREZKO DIRUA

XVIII. menderarte zirkulazioan zegoen dirua urre eta zilar monetak ziren
gehienbat. Hala ere, hortik aurrera, hazkuntza ekonomikoa medio, beste
ordainketa modu batzuen beharra azaldu zen, batez ere diru kopuru handien
mugimenduetarako. Horrela, paperezko dirua erabiltzen hasi zen.

    * Guztiz bihurgarria zen paperezko dirua

Erdi-aroko trukatzaileek, bezeroek urrea uzten zietenean zaintzeko, urre horren
jabegoa garbi erakusten zuen dokumentu idatzi bat ematen zieten bezeroei.
Ordainketa bat egin behar zenean, urrea eman ordez ziurtagiri horiek erabiltzen
hasi ziren, hau da, pertsona batek beste bati ematen zion ziurtagiria. Urrea
mugitzea ez zen beharrezkoa eta segurtasuna handiagoa zen.



    * Partzialki bihurgarria zen paperezko dirua

Trukatzaileek ikusi zuten dirua zaintzapean uzten zieten bezeroak ez zirela
guztiak batera joaten urrearen bila; beraz, gordeta zuten urrearen zati bat
mailegu bezala eskaini ahal zuten trukatzaileek. Hori egiten hasi ziren dirua
irabazi asmoz, mailegu bat ematen zuten bakoitzean diru berria sortzen hasi
zirelarik. Horrela, erreserba partzialen banku-sistema sortzen hasi zen.

    * Gaur egungo paperezko dirua

Gaur egun erabiltzen ditugun moneta eta billeteak ez dira urretan bihurgarriak.


BANKU-DIRUA

Erakunde finantzarioetan dauden ageriko gordailuak. Txeke, transferentzia eta
txartel bidez mugitu daiteke.


9.3. DIRUAREN NEURKETA

Dirua, 9.1 atalean, “oro har onartzen diren ordainketa bideak” bezala definitu
da. Hala ere, nahiz eta “onarpen” hitzaren esanahia argi egon, badaude aktibo
ugari ordainketa modu bezala ez direnak erabiltzen eta onartzen, baina
ekonomian oso eragin handia daukatenak.

Adibidez, pertsona batek bere dirua aurrezki-libretan izan ordez, epe finkorako
ezarpen batean izan dezake. Aurrezki-libreta ordainketa modu bezala onartzen da
baina eperako gordailua ez.

Banku zentralek aktibo monetarioak honela sailkatzen dituzte:

    * M1: Publikoaren eskuetan dagoen billete eta txanpon multzoa, eta banku-
      sistemako ageriko gordailuak. Magnitude hori eskaintza monetario bezala
      ezagutzen da.

    * M2: Eskaintza monetario (M1) eta aurrezki-gordailuen batura.

    * M3:M2eta eperako gordailuak. Erabilgarritasun likido bezala ezagutzen da.

    * M4:M3eta publikoaren eskuetan dauden ordaindukoak, altxor-letrak,
      jesapenak eta abar. Publikoaren eskuetan dauden aktibo likidoak bezala
      ezagutzen da.

Diru-eskaintza edo masa monetarioa = Esku-dirua (E) + Gordailuak (G)

Diru-oinarria = Zirkulazioan dagoen dirua = Esku-dirua (E) + Erreserbak (R)

9.4. ERRESERBA PARTZIALEN SISTEMA

Bankuek jasotako diruaren parte bat soilik mantendu behar dutenean kutxan,
erreserba partzialen sistemaren aurrean gaudela esaten da. Izatez, hori da gaur
eguneko banku-sistema orokorraren funtzionamenduaren funtsa.

Horrela, banku-sistemak dirua hedatu dezake.


9.5. BANKU DIRUAREN SORRERA

Ondorengo adibidean banku batek dirua nola sortzen duen azaltzen da.

Honako baldintza hauek betetzen direla kontsideratuko da: Pertsonek bere diru
guztia gordailu bezala gordetzen dute, beraz, ez dago esku-dirurik; banku
bakarra dago; eta legearen araberako kutxa-koefizientea % 20 da.

Kutxa-koefizienteak adierazten du bankuek bere diruaren zein proportzio
mantendu behar duten erreserba bezala, alegia, maileguz eman gabe.

Beraz, kutxa-koefizientea % 20 bada, 100€izanik, bankuak 20€derrigorrez gorde
behar ditu eta maileguz 80€ soilik eman ditzake.

Demagun ekonomia jakin baten diru-eskaintza 100 €-koa dela. Pertsona bakarra da
diru guztiaren jabe (A pertsona) eta urtarrilaren 1ean bankuan gordailu bezala
sartzen ditu 100 €-ak. Horrez gain, maileguen interes-tasa zero da.

Diru-oinarria =E+R= 0 + 100 = 100 €

Zenbat diru berri sortuko da? Nola sortuko da?

Ondorengo egoera balantzean pasiboa eta aktiboa adierazten dira, non:

    * Pasiboa: Zorra edo dirua nondik lortu den adierazten du. Bankuak,
      adibidean, jendeak utzitako gordailuei esker lortzen du dirua, eta diru
      hori nahi duen bezala inbertitzen du.

    * Aktiboa: Dirua non inbertitzen den adierazten du. Bankuak, adibidean,
      gordailuetatik lortutako dirua (pasibotik lortutakoa) hasiera batean
      kutxan uzten du (1. urratsa), baina legezko erreserba-koefizientea % 20
      denez, kutxan dagoen diruaren zati bat, 80 €, maileguz ematea erabakitzen
      du (2. urratsa).

1. URRATSA
                 Bankuaren egoera balantzea urtarrilaren 1ean
                Aktiboa                                 Pasiboa
Dirua kutxan                         100 Gordailua                          100

Diru-eskaintza =E+G= 0 + 100 = 100 €
Diru-oinarria =E+R= 0 + 100 = 100 €

Orain bankuak, dirua irabazi asmoz, mailegu bat ematen dio B pertsonari.
Bankuak, legez, gordailuen % 20a mantendu behar du (kutxa-koefizientea % 20
da). Beraz, 80 € emango dizkio bankuak B pertsonari maileguz urtarrilaren 2an.
Bankuaren balantze berria honako hau izango da:

2. URRATSA
                  Bankuaren egoera balantzea urtarrilaren 2an
                 Aktiboa                                 Pasiboa
Dirua kutxan                           20 Gordailuak                        100
B-ren mailegua                         80

Diru-eskaintza =E+G= 80 + 100 = 180 €

Beraz, dirua sortu da.

Demagun mailegua jaso duenak (B pertsonak) eraikin bat erosten diola C
pertsonari, bere diru guztia gastatuz. C pertsonak jasotako dirua aurreko
bankuan gordetzen du gordailu bezala urtarrilaren 3an. Bankuaren balantze
berria honako hau da:

3. URRATSA
                  Bankuaren egoera balantzea urtarrilaren 3an
                 Aktiboa                                 Pasiboa
Dirua kutxan                          100 Gordailuak                        180
B-ren mailegua                         80

Bankuak jasotako gordailu berriaren % 80a maileguz eman dezake. Horrela, D
pertsonari ematen dion mailegu berria 64 €-koa izango da (urtarrilaren 4an).
Beraz, maileguz jasotako dirua guztira 144 € izango da (64+80). Kutxan
derrigorrez C pertsonaren gordailuaren 16 € gorde behar direnez, kutxan guztira
erreserba bezala gordeta dagoen benetako dirua 36 € izango dira (16+20).
4. URRATSA
                  Bankuaren egoera balantzea urtarrilaren 4an
                  Aktiboa                                 Pasiboa
Dirua kutxan                              36 Gordailuak                     180
B eta D-ren maileguak                    144

Diru-eskaintza =E+G= 64 + 180 = 244 €
Diru-oinarria =E+R= 64 + 36 = 100 €

Demagun D pertsonak maileguz jasotako 64 € horiek E pertsonari gurdi bat
erosteko erabiltzen dituela. E pertsonak diru berria urtarrilaren 5ean gordailu
bezala gordetzen du bankuan, eta bankuak, datorren egunean F pertsonari
maileguz ematen dio eman ahal dion kantitate guztia, legearen araberako kutxa-
koefizientea errespetatuz. Diru-eskaintza berria eta bankuaren egoera balantze
berria urtarrilaren 6an honako hauek izango dira:

5. URRATSA
                  Bankuaren egoera balantzea urtarrilaren 6an
                   Aktiboa                                 Pasiboa
Dirua kutxan                             48,8 Gordailuak                    244
B ,D eta F-ren maileg.                  195,2

Diru-eskaintza =E+G= 51,2 + 244 = 295,2 €
Diru-oinarria =E+R= 51,2 + 48,8 = 100 €

Horrela, diruaren sorrera-prozesuak aurrera jarraituko luke diru-erreserbak
gordailuen % 20 izan arte.

X. URRATSA
                       Bankuaren egoera balantzea X/Xan
                   Aktiboa                                 Pasiboa
Dirua kutxan                              100 Gordailuak                    500
Hirugarrenei maileguak                    400





9.6. DIRUAREN SORRERARI BURUZKO AZALPEN TEKNIKOAGOA

Aurreko adibidean, kontsideratu da pertsona guztiak banku berdinaren bezeroak
direla, eta bai pertsonek bai enpresek dirua berehala sartzen dutela bankuan
gordailu bezala. Errealitatean, ordea, hori ez da horrela gertatzen; izan ere,
pertsonek, normalean, euren sarreren parte bat eskuetan gordetzen dute. Beraz,
diruaren sortze-prozesua ez da aipatu bezain azkarra.

Zenbat diru sortzen den kalkulatzeko diru-biderkatzailearen formula erabiliko
da:

                   Diru-eskaintza = Esku-dirua1+ Gordailuak

Bestalde diru-oinarria (MO) da publikoaren esku dagoen esku-dirua (E) gehi
erreserbak (R), hau da, bankuak jasotako gordailuetatik maileguz eman ezin den
dirua.

                    Diru-oinarria = Esku-dirua + Erreserbak

Bi espresio horiek zatituz:


Bi aldeak diru-oinarriagatik biderkatzen badira eta bigarren atala
gordailuengatik zatitzen bada:


1 baino txikiagoa denez, bigarren ataleko zatiketa 1 baino handiagoa da.

Beraz, Banku Zentralak 100 moneta berri sortzen dituen bakoitzean (diru-
oinarria) sortuko den diru-eskaintza berria bigarren ataleko zatiketaren
araberakoa izango da.

Aurreko adibideanMO100 zen, esku-dirua/gordailuak 0 zen eta erreserbak/
gordailuak % 20 (0,20) zen, beraz dirua (M):


Aldiz, demagun pertsona eta enpresek jasotako diruaren % 20 etxean gordetzen
dutela (% 80 bankuan gordetzen dute), diru-biderkatzailearen efektua ondorengoa
izango da:





ARIKETAK


1. ariketa

Banku Zentralak % 15eko erreserbak izatera behartzen die banku komertzialei. 2
milioi euroko gordailu batek zein hedapen eragingo du gehienez?


2. ariketa

Banku Zentralak % 12,5eko erreserbak izatera behartzen die banku komertzialei.
2,5 milioi euroko gordailu batek zein hedapen eragingo du gehienez? Koadro
batean hedapena adierazi.


3. ariketa

Urte bukaeran herrialde jakin baten honako datuak ditugu:

Ageriko gordailuak: 10.000
Banku-erreserbak: 1.800
Esku-dirua: 3.000


   a. KalkulatuM1agregatua.
   b. KalkulatuMO.
   c. Kalkulatu banku komertzialen erreserba-koefizientea.
   d. Kalkulatu diru-biderkatzailea.


1
Enpresa eta partikularrek dituzten moneta eta billeteak.

                                                                              8
