           NAZIOARTEKO MERKATARITZA Nazioarteko merkataritza                          12. NAZIOARTEKO MERKATARITZA   12.1. NAZIOARTEKO MERKATARITZA  Herrialde desberdinen arteko ondasun, zerbitzu eta kapitalen arteko elkartrukean datza nazioarteko merkataritza.   12.2. ABANTAILA ABSOLUTUA ETA NAZIOARTEKO MERKATARITZAN ESPEZIALIZAZIOA  Demagun ondorengo ekoizpenak ditugula langile eta orduko:                      1 produktua                      2 produktua  1 herrialdea            2                                3  2 herrialdea            1                                5  1 herrialdea hobea da 1 produktua ekoizten, eta 2 herrialdea hobea da 2 produktua ekoizten.  Herrialde bakoitza hobea den horretan espezializatzen bada, bi herrialdeen ekoizpena handitu egingo da. 1 herrialdeak, 2 produktuko pertsona bat lekualdatzen badu, eta 2 herrialdeak 1 produktuko pertsona bat 2 produktura lekualdatzen badu, orduan ekoizpen berria honako hau izango da:                      1 produktua                      2 produktua 1 herrialdea            + 2                              - 3 2 herrialdea            - 1                              + 5                         + 1                              + 2  Ikus daitekeen bezala, baliabideak handitu gabe eta soilik baliabideen berresleipen bat eginez, bi herrialdeen ekoizpena handitzea lortu da.   12.3. ABANTAILA KONPARATIBOA  David Ricardo ekonomialariak (1772-1823) baieztatu zuen espezializazioa izateko ez dela zertan abantaila absolutua izan behar. Beraz, bi herrialderen artean merkataritza ez da izango abantaila absolutua dagoenean bakarrik. Demagun ondorengo adibidea dugula:                           1 herrialdea                2 herrialdea       1 produktua          2 lanordu                   4 lanordu       2 produktua          3 lanordu                   4 lanordu  1 herrialdeak abantaila absolutua du 1 eta 2 produktuetan; aldiz, 2 herrialdeak abantaila konparatiboa du 2 produktuan. Taulan ikus daitekeen bezala, 1 herrialdeak 1,5 aldiz lanordu gehiago behar du 2 produktua ekoizteko, 1 produktuarekin alderatuz. Ordea, 2 herrialdeak lanordu kopuru bera behar du.  David Ricardok frogatu zuen bi herrialdeak irabazle atera daitezkeela truke eta espezializazioarekin.  Gure adibidean, 1 produktuaren aukera-kostua 2 produktuaren arabera, 2/3 da; aldiz, 2 herrialdean aukera-kostua 1 da. Termino erlatiboetan 2 produktua 2 herrialdean 1 herrialdean baino merkeagoa da. Ordea, 1 produktuarekin alderantziz gertatzen da. Beraz, logikoena da 2 herrialdeak 1 produktua inportatzea eta 1 herrialdeak 2 produktua inportatzea.  Hala ere, trukea eman dadin beharrezkoa da 1 produktuaren eta 2 produktuaren artean truke-erlazio erreala izatea. Erlazio hori 2/3 eta 1 artean egongo da; izan ere, truke-erlazioa 2/3 baino handiagoa izan behar da 1 herrialdeari interesatzeko, eta 1 baino txikiagoa 2 herrialdeari interesatzeko.   12.4.NAZIOARTEKO MERKATARITZAREN IRABAZIA  Aurreko ataletako adibidea kontuan izanik, 1 herrialdeak 2 lanordu behar ditu 1 produktuaren unitate bat lortzeko.  2 herrialdearekin salerosketa hasten badu, 2 produktuaren unitate bat lortu dezake 1 produktuan 3 ordu baino gutxiago lan eginez; beti ere, 1 produktua 2 produktuarengatik aldatzen badu 2 herrialdean.  Laburbilduz, nazioarteko merkataritzarekin herrialdeek mozkinak izango dituzte; ondasun-trukeari esker, ekonomiak ondasun gehiago ekoitzi eta kontsumitzeko gai baitira baliabide kopuru bera erabiliz.    12.5. PROTEKZIONISMOA  Nahiz eta merkataritza askeak abantailak izan, batzuetan, atzerriko zenbait produkturen sarrera mugatu asmoz, ohikoa da protekzionismo maila jakin bat izatea. Jarduera horiei neurri protekzionistak esaten zaizkie. Neurri horiek justifikatzeko honako argudio hauek erabiltzen dira:      * Estrategikotzat hartzen den industria bat babestea.      * Inportatu beharrean herrialdean bertan produktuak ekoitziz, lana sortzea       eta industrializazioa sustatzea.      * Jaio berri diren industriak garatzea.      * Esportazio eta inportazioen arteko defizitari aurre egitea.   12.6. NEURRI PROTEKZIONISTAK  Neurri protekzionista nagusiak honako hauek dira:      * Muga-zergak.     * Kuotak.     * Esportazioei diru-laguntzak.     * Muga-zergak ez diren neurriak.       * Muga-zergak  Herrialde batek atzerriko produktuei kobratzen dizkien zergak dira. Horrela, herrialdean bertan ekoizten diren produktuak babestu asmoz, kanpoko produktuen prezioa igo egingo da.       * Kuotak  Atzerriko produktu batzuen inportazio-kopuruan herrialdeek ezartzen dituzten murrizketak dira.       * Esportazioei diru-laguntzak  Produktu-fabrikatzaile batzuei administrazioak ematen dizkien diru-laguntzak dira. Horrela, prezio baxuago eta lehiakorragoan esportatzeko gai izango dira.         * Muga-zergak ez diren neurriak  Atzerriko produktuak baztertu asmoz, muga-prozesu konplexu eta garestiak, kalitate eta osasun-arau oso zorrotzak eta abar dira.   12.7. ORDAINKETA-BALANTZA  Herrialde batek atzerriarekin egiten dituen salerosketak, ordainketa-balantze bezala ezagutzen den dokumentu batean jasotzen dira.  Ordainketa-balantzean sarrerak (merkantzia-esportazioak, kapital-sarrerak eta abar) eta ordainketak (merkantzien inportazioak eta kapitalaren irteerak) kontabilizatzen dira. Ordainketa-balantzeko saldoa sarrera eta gastuen arteko diferentzia izango da.  Ordainketa-balantzea honela banatzen da:      * Kontu korrontea (merkantziak, zerbitzuak, errentak eta transferentzia       arruntak).     * Kapital-kontua (kapital-transferentziak).     * Kontu finantzarioa.   12.7.1. Kontu korrontea  Kontu korronteko balantzea, balantza komertzialak, zerbitzu-kontuak, errenta- kontuak eta transferentzia-kontuak osatzen dute.       * Balantza komertziala  Herrialdeen arteko ondasun-trukeak hemen jasotzen dira, hau da, ondasunen esportazio eta inportazioak hemen sartzen dira.       * Zerbitzu-kontua  Zerbitzuen esportazio eta inportazioak hemen jasotzen dira. Herrialde batean bizi direnek zerbitzu informatiko bat ematen dietenean beste herrialde batean bizi direnei, zerbitzu hori sarreren zutabean jasoko da.           * Errenta-kontua  Pertsona batek bizi ez den beste herrialde batean jasotzen dituen kapital finantzarioko errentak (dibidenduak, interesak eta abar) eta lanagatiko sarrerak. Eta alderantziz, hots, kontzeptu horiengatik herrialde batek atzerritarrei ordaintzen dizkien errentak.       * Transferentzia arrunten kontua  Kontraprestaziorik ez duten eragiketak jasotzen ditu; esaterako, emigratzaileen bidalketak, transferentzia arrunt ofizialak, dohaintza pribatu eta publikoak eta abar.   Balantza komertzial, zerbitzu-kontu, errenta-kontu eta transferentzia-kontuaren saldoen baturak, kontu korrontearen saldoa emango du.   12.7.2. Kapital-kontua  Bi transakzio mota jasotzen ditu:      * Kontraprestaziorik gabe egiten diren kapital-transferentziak; esaterako,       emigratzaileen ondarearen likidazioa egitean sortzen diren funtsak,       Europar Batasunak bere estatuei egiten dizkieten ekarpenak (FEDER eta       kohesio fondoak).      * Ekoitziak izan ez diren aktibo ez finantzarioen eskuratze eta       besterentzea; esaterako, lurra, lurpeko baliabideak, patenteak eta abar.   12.7.3. Kontu finantzarioa  Kontu horretan honako kontzeptu hauek jasotzen dira: herrialde baten inbertsioa atzerrian, kanpo-inbertsioa herrialdean, herrialdearen mailegu eta gordailuak atzerrian, atzerriko mailegu eta gordailuak herrialdean, eta erreserbak. Kontu hori honela sailkatzen da:      * Zuzeneko inbertsioa.     * Balore-zorroko inbertsioa.     * Beste inbertsio batzuk.     * Erreserben aldakuntza.          * Zuzeneko inbertsioa  Akzio eta partaidetzen salerosketa, eta higiezinen eragiketak jasotzen ditu.      * Akzioak: akzioen harpidetza eta salerosketa, baina soilik enpresaren %       10a edo gehiago badira.     * Erlazionatuta dauden enpresen arteko finantziazioa: esaterako, maileguak       enpresa nagusi eta bere filialen artean.     * Higiezinetan inbertsioak: ondasun higiezinen erosketa, eta baita jabego       anitza eta higiezinen erosketa leasing finantzario bidez.       * Balore-zorroko inbertsioa  Negoziagarriak diren baloreen salerosketak, baita zuzeneko inbertsioak direnak.      * Akzioak: jabegoaren % 10 baino gutxiago direnean.     * Inbertsio-funtsak.     * Zor-tituluak (bonuak eta obligazioak).     * Merkatuko monetarioko tresnak (epe laburrerako tituluak).       * Beste inbertsio batzuk  Mailegu komertzialak eta finantzarioak. Atzerrian dauden gordailuak edo herrialdean dauden atzerriko gordailuak ere jasotzen dira.       * Erreserben aldakuntza  Erreserben aldakuntzak jasotzen ditu, hala nola, urrea, Nazioarteko Diru Funtsean erreserben posizioa eta abar.   12.8. ERAGIKETEN OHARPENA ORDAINKETA-BALANTZEAN  Oharpenak taula batean egiten dira non, kontzeptu bakoitzari ilara bat dagokion. Ondoren, sarrerak dakartzaten eragiketak sarreren zutabean islatzen dira, eta ordainketak dakartzatenak ordainketen zutabean. Azken zutabean saldoa islatzen da.  Eragiketa guztiek bi oharpen izango dituzte: alde batetik, herrialdearentzat sortzen diren sarrera edo ordainketak, eta beste alde batetik, eragiketa horiek kobratu edo ordaintzeko eragiketak. Eragiketak eskura izan daitezke, eta horrek, herrialdearen dibisa erreserbetan aldakuntza bat eragingo du; edo bestela, eragiketak kreditu bidez egin daitezke, eta horrek, herrialdeak atzerriarekin duen hartzekodun edo zordun posizioa aldatuko du. ARIKETAK   1. ariketa  X herrialdearen ordainketa-balantzean ondoren adierazten diren eragiketen oharpenak egin, eta saldoak lortu.     1. Ehun-gaiak inportatzen dira 200 m.u.-ko balioagatik. 100 m.u. eskura       ordaintzen dira eta gainontzekoa hiru hilabetetara.     1. Enpresa batek luminariak esportatzen ditu 400 m.u.-ko baliogatik. Eskura       kobratzen dira.     1. X herrialdeko biztanleek finantza-tituluak erosten dituzte atzerriko       burtsan 50 m.u.-ko balioagatik.     1. Turismoagatik 30 m.u.-ko sarrerak daude, eta kontzeptu berdinagatik 10       m.u. ordaintzen dira.   2. ariketa  X herrialdearen ordainketa-balantzean ondoren adierazten diren eragiketen oharpenak egin, eta saldoak lortu.     1. X herrialdeko enpresa batek produktuak esportatzen ditu 7000 m.u.-ko       balioagatik. 2000 m.u. eskura kobratzen ditu eta gainontzekoa hiru       hilabetetara.     1. Produktuak inportatzen dira 8000 m.u.-ko balioagatik. 5000 m.u. eskura       ordaintzen dira eta gainontzekoa bi hilabetetara.     1. Turismoagatik 500 m.u.-ko sarrerak daude.     1. Familia bat Londresera doa oporretan. Gastuak 400 m.u.-koak dira.     1. Makina bat inportatzen da 5000 m.u.-ko balioagatik. Atzerriko ontzi-       konpainia batek egiten dituen pleiten kostua 500 m.u.-koa da, eta eskura       ordaintzen dira bai makina bai pleitak.     1. X herrialdekoak diren langileak alboko herrialdera joan dira nekazaritza       arloko zenbait lan burutzeko. Lan horiengatik lortu duten soldata 1000       m.u.-koa da.     1. Etorkinek 300 m.u.-ko bidalketak egiten dituzte.     1. X herrialdeko pertsona batek atzerriko enpresa batean akzioak ditu eta       200 m.u.-ko dibidenduak jasotzen ditu.     1. X herrialdeak Y herrialdera laguntza humanitarioa bidaltzen du.     1. Atzerritar batek X herrialdeko enpresa baten akzioen % 12a erosten du.       Eragiketa horren balioa 4000 m.u.-koa izango da.     1. X herrialdeko familia batek Y herrialdean apartamentu bat erosten du 4000       m.u.-gatik. Ordainketa eskura egiten da.     1. X herrialdeko inbertitzaileek beste herrialde bateko banku batean 500       m.u.-tako gordailu bat irekitzen dute.     1. X herrialdeko gobernuak Europar Batasuneko laguntza bat jasotzen du       errepide bat egiteko. Laguntza hori 2000 m.u.-koa da.     1. Y herrialdeko kreditu-erakunde batek X herrialdeko bere filialari mailegu       bat ematen dio. Maileguaren balioa 1000 m.u.-koa da.                                                                                 9
