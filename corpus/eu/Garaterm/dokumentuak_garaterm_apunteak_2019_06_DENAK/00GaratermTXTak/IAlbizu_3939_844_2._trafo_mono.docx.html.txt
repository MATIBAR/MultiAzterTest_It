











                Energia Berriztagarrietan Ingeniaritzako Gradua
                              Makina Elektrikoak
                                    2014/15

                        2._Transformadore_monofasikoak

2.1. Sarrera
Transformadorea zirkuitu magnetiko bat eta bi harilez osaturiko makina
elektriko estatikoa da
*
Ahalik eta potentzia elektriko gutxiena galduz, tentsioa eta intentsitatea
transformatzea da bere funtzioa




V2> V1bada, transformadorea jasotzailea da. Hau horrela denean, I2< I1
V2< V1bada, transformadorea eraislea da. Hau horrela denean, I2> I1
Energiaren garraioan energia galerak intentsitatearengatik ematen dira.
Intentsitatea murriztuz, galerak murrizten dira. Horregatik, energia
elektrikoaren sorgailuen irteeran tentsioa igo eta intentsitatea murrizten
duten transformadoreak erabiltzen dira. Kontsumitzaileak, segurtasunagatik,
behe-tentsioan kontsumitzen du. Horregatik, sare elektrikoa eta
kontsumitzailearen artean, tentsioa murrizten duten transformadoreak kokatzen
dira.
Ezaugarri-plaka
3300/220 V
3,03/45,45 A
10 kVA
50 Hz
εzl= % 5
3300/220 V primarioko eta sekundarioko tentsio izendatuak dira:
    * V1N=3300 V
    * V2N=220 V
Tentsio izendatua transformadorearen funtzionamendu egokia bermatuko duen
tentsioa da.
3,03/45,45 A primarioko eta sekundarioko intentsitate izendatuak dira:
    * I1N=3,03 A
    * I2N=45,45 A
Intentsitate izendatua transformadoreak kaltetu gabe jasan dezakeen gehienezko
intentsitatea da.
10 kVA transformadorearen itxurazko potentzia izendatua da
    * SN=10 kVA
Transformadorean zehar, tentsioa izendatua dela suposatuz, transformadorea
kaltetu gabe pasa daitekeen itxurazko potentzia irudikatzen du. Kasu honetan,
ez da bereizten primarioko eta sekundarioko potentzia izendatua, bientzat
berdina baita eta aipaturiko transformadorearen potentzia izendatua da:
    * S1N= V1NI1N=3300 . 3,03=10 kVA
    * S2N= V2NI2N=220 . 45,45=10 kVA
Transformadoreak korrontea alternoan egiten du lan. Europan korronte
alternoaren maiztasuna 50 Hz da.
εzl= % 5, zirkuitulaburreko tentsioaren portzentajea da. Sekundarioa
zirkuitulaburrean egonda, intentsitatea izendatua izan dadin, primarioko
tentsioak izan behar duen balioa zehazten du. Adibide honetan, 3300 V-en %5a
da, beraz 165 V.
2.2. Transformadore errealaren funtzionamendua
PrimarioaV1tentsio alternoaren bidez elikatzean, nukleo magnetikoanΦmfluxu
alternoa agertuko da. Fluxu honek primarioanE1aurkako indar magnetoeragilea
induzitzen du eta sekundarioanE2indar magnetoeragilea.
Primarioan ekuazio hau betetzen da:
V1=(R1+jX1)·I1+E1
Sekundarioan berriz, honako hau:
E2=(R2+jX2)·I2+V2
Sekundarioak karga duenean,I2≠0, primarioak xurgatzen duenI1intentsitatea:
I1=I10+I2/a
I10: Hutseko intentsitatea (kargarik gabe)
a: Transformazio-erlazioa (N1/N2)
2.3. Oinarrizko ekuazioak
Eman dezagun transformadore ideal bat dugula: galerarik ez dago nukleo
magnetikoan eta harilak ez du ez erresistentziarik ezta induktantziarik ere.
Primarioan v1tentsio alterno sinusoidala ezartzen bada, honen ondoriozfluxu
magnetiko sinusoidala agertuko da nukleo magnetikoan:


Fluxu honek primarioko N1espirako harilean e1aurkako indar elektroeragilea
induzitzen du:


Bere E1balio efikaza:


Sekundarioan N2espirako harila badago, fluxuak e2indar elektroeragilea
induzitzen du:


Bere E2balio efikaza:




Primario eta sekundarioko harilen tentsioen arteko erlazioa:


a: transformazio-erlazioa
Bektorialki adierazita:
                                       *
Transformadore erreal bat hutsean dagoenean, V1eta E1ez dira berdin-berdinak
hutseko korrontea dela eta, baina hau oso txikia denez, elkarren artean asko
hurbiltzen dira. Ondorioz, esan daiteke:


V10>V20bada, transformadore eraislea da.
V10<V20bada, transformadore jasotzailea da.
V10=V20bada, transformadore isolatzailea da.
Primarioko tentsio erorketa baztertuz:




Ondorioz, fluxua konstante manten dadin, tentsio eta maiztasunaren arteko
erlazioa konstante mantendu behar da.
2.4. Hutseko korrontea
Hutseko korrontea, primarioak xurgatzen duen korrontea da (I1=I10), sekundarioa
hutsean dagoenean (I2=0).
*
Hutseko korronteak bi osagai dauzka:
    * IFe: Burdineko galeren intentsitatea (E1tentsioarekin fasean)
    * Im: Magnetizazio intentsitatea (E1tentsioarekiko perpendikularra)
                                       *
Transformadore monofasiko batean:








2.5. Zirkuitu baliokidea
Zirkuitu baliokideak transformadorearen portaera irudikatu nahi du (tentsio-
jaitsiera, potentzia-galerak…). Transformadoreak bi zirkuitu elektriko banandu
ditu (primariokoa eta sekundariokoa). Zirkuitu baliokideak praktikan
erabiltzeko erraza izan dadin bi zirkuitu elektrikoak bakar batean eman beharko
lituzke. Horretarako, haril batean (primarioan edo sekundarioan) magnitude
elektrikoak aldatu egingo dira. Horrela, eman dezagun transformadorearen
zirkuitu baliokidea primariotik begiratuta lortu nahi dela. Horretarako,
primarioko magnitudeak dauden bezala utziko dira eta sekundariokoak aldatu
egingo dira. Sekundarioko magnitudeak, transformatuta (komatxo batekin
adieraziko da):
                                    V’2=aV2
                                    E’2=aE2
                                   I’2=I2/a
                                   Z’2= a2Z2
Horrela, primarioko harilaren A-B muturretako E1tentsioa eta transformaturiko
sekundarioko harilaren a-b muturretako E’2tentsioak balio berdina dute eta bi
zirkuitu elektrikoak bakar batean jar daitezke.
*
Hutseko intentsitatea irudikatzeko, G0konduktantzia erabiliko da burdineko
galerak irudikatzeko eta B0suszeptantzia magnetizazioa irudikatzeko.




*
Zirkuitu baliokidea sinplifikatu daiteke kontuan hartuz:




Ondorioz, paraleloko adarra ezkerrera mugitu daiteke, zirkuitua sinplifikatuz
eta kalkuluak erraztuz.
*




2.6. Saiakuntzak
2.6.1. Hutseko saiakuntza
Primarioa tentsio izendatuan elikatzen da eta sekundarioa hutsean uzten da:




*
Egiten diren neurketak:
    * Tentsioa: V10
    * Intentsitatea: I10
    * Potentzia aktiboa: P0




Transformadorea hutsean dagoenean, potentzia aktiboa burdinako galerei
dagokiona da: P0= PFe. Ondorioz, G0parametroa kalkula daiteke:




B0kalkulatzeko, Y0admitantziaren balioa kalkulatuko da lehenbizi:






Intentsitateak:






Parametroak kalkulatzeko, beste modu batera ere egin daiteke, lehenbizi
intentsitateak kalkulatuz:










Kalkulua ondo dagoela egiaztatzeko:


2.6.2. Zirkuitulaburreko saiakuntza
Sekundarioa zirkuitulaburrean jartzen da eta primarioa
tentsiomurriztuanelikatzen da. Intentsitate izendatua izatea egiten duen
tentsioaren balioa aukeratzen da:






*
Egiten diren neurketak:
    * Tentsioa: V1zl
    * Intentsitatea: I1zl
    * Potentzia aktiboa: Pzl




Tentsio murriztua dela eta, burdinako galerak oso txikiak dira, eta potentzia
aktiboa harilen erresistentzian galdutakoari dagokiona da: Pzl= PJ1+PJ2.
Ondorioz, Rbparametroa kalkula daiteke:




Xbkalkulatzeko, Zbinpedantziaren balioa kalkulatuko da lehenbizi:






Parametroak kalkulatzeko, beste modu batera ere egin daiteke, lehenbizi
intentsitateak kalkulatuz:








Kalkulua ondo dagoela egiaztatzeko:


Sarreran aipatu den bezala,εzlzirkuitulaburreko tentsioaren portzentajea da.
Sekundarioa zirkuitulaburrean egonda, intentsitatea izendatua izan dadin,
primarioko tentsioak izan behar duen balioa zehazten du.








2.7. Errendimendua
Errendimenduak irudikatzen du primariotik sartzen den potentziatik zenbat
irteten den sekundariotik. Beste modu batera esanda, irudikatzen du primariotik
sartzen den potentziatik zenbat galtzen den bidean, transformadorearen galerak
direla eta. Transformadoreko galerak burdinako galerak eta hariletako
erresistentzietako Joule galerak dira.


Errendimendua ez da balio finkoa, transformadoretik igarotzen den
intentsitatearen araberakoa baita.
Intentsitateak balio izendatuarekiko duen balio erlatiboa irudikatzeko i karga-
indizea erabiltzen da:


Adibidez, I1N=200 A bada, eta transformadorera sartzen den I1intentsitatea 86 A
bada, i karga-indizea 0,43 da. Beraz, intentsitatea izendatua denean karga-
indizea 1 da eta intentsitatea izendatuaren erdia denean 0,5.
Karga-indizea, intentsitatearentzat ez ezik, S itxurazko potentziarentzat ere
erabiltzen da esanahi berdinarekin. Hau horrela da, tentsioa balio izendatutik
asko aldentzen ez delako normalean.


Transformadorearen errendimendua i karga-indizearen eta cosφpotentzia-
faktorearen arabera adierazi daiteke.
Horretarako, lehenbizi P2sekundariotik irteten den potentzia aktiboa, i karga-
indizearen eta cosφpotentzia-faktorearen arabera adieraziko da.


Burdinako galerak tentsioaren mendekoak dira eta ondorioz ez dira asko
aldatzen. Burdinako galerak tentsio izendatuan egiten den hutseko saiakuntzan
lorturiko baliora hurbil daiteke.


Joule galerak, i karga-indizea eta intentsitate izendatuarekin dauden galeren
arabera adierazi daiteke. Intentsitate izendatuarekin dauden galerak
zirkuitulaburreko saiakuntzan lortzen direnak dira.
                                       =
Horrela geratzen zaigu errendimenduaren adierazpena i karga-indizearen eta
cosφpotentzia-faktorearen arabera:


Potentzia-faktoreari dagokionez, bere balioa zenbat eta handiagoa izan, orduan
eta handiagoa izango da errendimendua. Honen arrazoia da galera jakin
batzuentzat, orduan eta P2potentzia aktibo gehiago igaroko dela sekundariora
cosφzenbat eta handiagoa izan.Potentzia-faktorearen balio maximoa cosφ=1 denez,
hau izango da errendimendu maximoa emango duen balioa.
Karga-indizea igotzean,P2potentzia aktiboa modu proportzionalean igotzen da,
baina Joule galerak karga-indizearen karratuarekiko proportzionalak dira.
Beraz, karga-indizea handia izatea txarra da errendimenduarentzat Joule galeren
eragina indartzen delako. Alderantziz, karga-indizea txikia denean, Joule
galerak txikiak izango dira, baina sekundariora iristen den P2potentzia aktiboa
ere bai eta ondorioz, finkoak diren burdinako galeren eragina indartu egingo
da. Ondorioz, errendimendu maximoa izatea egingo duen karga-indizearen balioa
Joule galeraren eta burdinako galeren balioak orekatzen dituena izango da.








Karga-indize horrekin ematen diren Joule galerak kalkula daitezke eta ikusten
da burdinako galeren balio berdina daukala.


Ondorioz, errendimendu maximoa burdinako galeren arabera adieraz daiteke modu
honetan:


Beste alde batetik, kontuan izan behar da intentsitatea bere balio izendatua
baino berdina edo txikiagoa izango dela. Hau da, karga-indizea 1 edo txikiagoa
izan ohi da. Ondorioz, errendimendu maximoa ere tarte horretan egotea komeni
da. Beraz, ondo diseinatutako transformadore batean burdinako galerak Joule
galera izendatuak baino txikiagoak izan behar dira:


2.8. Tentsio-erregulazioa
Tentsio-erregulazioa bi eratara defini daiteke, tentsio konstantea primarioan
edo sekundarioan dagoen arabera.
Primarioan tentsio konstantea mantentzen bada, tentsio-erregulazioak
sekundarioa hutsean egotetik kargan egotera aldatzean sekundarioan ematen den
tentsio-jaitsieraren portzentajea irudikatzen du.


Aldiz, tentsioa sekundarioan konstante dela suposatuz, tentsio-erregulazioak
sekundarioa hutsean egotetik kargan egotera aldatzean primarioan eman behar den
tentsio-igoeraren portzentajea irudikatzen du.


Bi kasuetan, tentsio-erregulazioaren balioa berdina da karga jakin batentzat.
Tentsio-erregulazioa adierazteko beste koefiziente bat u tentsioaren
aldakuntza-koefizientea deritzona da:


2.9. Burdinako galerak
Histeresiak eragindako galerak
Korronte alternoan, material ferromagnetiko batean, korrontearen i
intentsitatearen balio jakin batentzat, B indukzio magnetikoaren balioa ez da
berdina intentsitatea igotzen ari denean eta jaisten ari denean. Honi
histeresi-zikloa esaten zaio.
Potentzia galerak ematen dira eta hauek zikloaren barneko azalerarekiko
proportzionalak dira
                                       *
Korronte parasitoak edo Foucault-en korronteak
Fluxu aldakor bat dagoenez, Lenz-en legearen arabera, materialaren barnean
indar elektroeragileak induzituko dira, zeinek, materiala metalikoa denez,
korronte parasito edo Foucault-en korronte deritzenak eragingo baitituzte.
Galerak minimizatzeko, pieza bakarreko nukleoa egin beharrean, elektrikoki bata
bestetik isolaturiko xaflak pilatuz osatutako nukleo bat egiten da.
                                       *




*Irudiak liburu honetatik hartu dira: “Makina Elektrikoak. Oinarrizko
kontzeptuak eta aplikazio-ariketak”, J. Mazon, J.F. Miñambres, M.A. Zorrozua,
G. Buigues, V. Valverde, UPV/EHU, 2012.
                                      15
