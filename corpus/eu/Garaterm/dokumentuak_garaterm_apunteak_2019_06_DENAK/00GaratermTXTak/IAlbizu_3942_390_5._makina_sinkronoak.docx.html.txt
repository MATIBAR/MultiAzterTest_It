











                Energia Berriztagarrietan Ingeniaritzako Gradua
                              Makina Elektrikoak
                                    2014/15

                             5._Makina_sinkronoak

****** 5.1. Sarrera ******
Makina sinkronoa makina birakaria da. Makina sinkronoak trifasikoak izaten dira
gehienetan. Osagai finko baten (estatorea) eta osagai birakari baten
(errotorea) elkarrekintza elektromagnetikoaren bidez energia elektrikoa energia
mekaniko bihurtuko du motorren kasuan eta alderantziz sorgailuen kasuan. Makina
sinkronoaren bereizgarri da errotoreko biraketa-abiadura sinkronoa dela, hau
da, errotorea sinkronizaturik dago sareko maiztasunarekin.
Estatorea induzitua da eta harilkatu trifasikoa du. Korronte alternoko sistema
trifasiko baten bidez elikatzen da.
Errotorea induktorea da. Korronte zuzenaren bidez elikatzen den harilkatua
dauka. Errotorea polo irtenekoa edo zilindrikoa izan daiteke.
                                       *
                                       *
                                      **


Errotoreko korronte zuzenari eszitazio esaten zaio. Eszitazio-sistema batek
eszitazioa sortzen du eta bere balioa kontrolatzen du. Eszitazioren balioa muga
batzuen artean alda daiteke.
                                       *


                                       *
Induktorea (eszitaturiko errotorea) biratzen jartzean, induzituan (estatorea)
tentsioa induzitzen da.
                                      **
Argazkian makina sinkrono baten borne-plaka ikus daiteke. Estatoreko hiru
harilen hasierako eta bukaerako muturrak ikus daitezke (U1, U2, V1, V2, W1,
W2). Errotoreko harilaren hasierako eta bukaerako muturra ere bai (F1, F2).
Irudian, eraztun igurzleak eta eskuilak ikus daitezke. Eskuilak F1, F2
borneekin konektaturik daude eta eraztunak errotoreko harilen bukaerekin.
Makina asinkronoak azaltzean motorra hartu zen erreferentzia bezala, hori baita
erabilera nagusia. Ondoren, azalpenak sorgailu funtzionamendura zabaldu zen.
Makina sinkronoaren kasuan alderantziz egingo da, sorgailu izatea baita
erabilera nagusia.
****** 5.2. Sorgailu sinkronoaren funtzionamendua ******
Sorgailuaren funtzionamendua ulertzeko, lehenbizi bere hutseko portaera
azalduko da. Makina hutsean egongo da estatorean ez dagoenean intentsitaterik,
saretik deskonektatuta dagoelako. Errotorea eszitatzen bada Ieintentsitate
baten bidez, honek errotoreko Fmeeindar magnetoeragilea sortuko du. Errotorea
biraka jartzen bada n1abiadura sinkronoan, estatorean f1maiztasuna duen V
tentsioa induzituko da, nahiz eta intentsitaterik ez agertu hutsean badago.
Horregatik, estatoreari induzitua ere esaten zaio makina hauetan. Egoera
honetan tentsioak duen balioari E0deitzen zaio eta hutseko tentsio esaten zaio.




N1estatoreko faseko espira kopurua da eta f1estatoreko maiztasuna.
                                       *
Estatorea sarera edo karga batera konektatzean, estatoreanIintentsitatea
agertuko da.IintentsitatearenVestatoreko tentsioarekiko desfasea, kargaren
cosφpotentzia-faktorearen araberakoa izango da. Hau da,VetaIarteanφdesfasea
dago (Iatzeratuta karga induktiboa bada eta aurreratuta kapazitiboa bada).
EstatorekoIintentsitateak eremu magnetiko birakaria sortuko duen induzituaren
(estatorearen)Fmeiindar magnetoeragilea sortuko du. Beraz, makina kargan
dagoenean, batera abiadura berdinean biratzen duten bi indar magnetoeragile
daude:Fmeeerrotorekoa etaFmeiestatorekoa. Nahiz eta batera biratu, elkarren
artean desfase bat dago, atzerapen bat dago elkarren artean. Beraz, bien batura
bezala lortuko den Fmerindar magnetoeragile erresultantea, bien batura
bektoriala eginez lortzen da. Fmerindar magnetoeragilea izango da
estatoreanErtentsioa induzituko duena. Beraz, errotoreko eszitazio jakin
batentzat ez da berdina izango estatorean induzitzen den tentsioa hutsean (Eo)
edo kargan (Er) estatoreko intentsitateak sortzen duen eremu magnetikoa dela
eta. Estatorean tentsio-jaitsiera bat egongo da bere R erresistentzia eta
Xσsakabanatze-erreaktantzia dela eta. Azkenik, estatoreko borneetan agertzen
den tentsioaVizango da.
                                       *
****** 5.3. Sorgailu sinkronoaren zirkuitu baliokidea ******
Hutsean (Eo) edo kargan (Er) induzitutako tentsioen arteko diferentzia
Xierreaktantzia batean estatoreko I intentsitateak duen tentsio-jaitsieraren
bidez irudika daiteke. Horrela, 10.32 irudiko zirkuitu baliokidea lortzen da.
XσetaXierreaktantziak batuz, Xserreaktantzia sinkrono bezala ezagutzen dena
lortzen da. Irudian, sorgailu sinkronoak,Zinpedantziako karga bat elikatzen du.
                                       *


****** 5.4. Potentzia aktiboa eta erreaktiboa ******
Sorgailu sinkronoak sarean injektatzen duen P potentzia aktiboa eta Q potentzia
erreaktiboa:




Adierazpen hauek orokorrak dira eta edozein gailu elektrikorentzat balio dute.
Sorgailu asinkronoaren zirkuitu baliokidetik ondoriozta daitezke beste
adierazpen batzuk, R baztertuz, R<<Xsdela suposatuz:




Adierazpen hauetan,θangeluaE0etaVarteko angelua da. Momentu- edo potentzia-
angelua deitzen zaioθangeluari.
Aurreko ekuazioak balioagatik zatituz:




Potentzien adierazpenak eta diagrama bektoriala konparatuz, argi ikusten da
elkarren arteko erlazioa. Sorgailu baten kasuan P>0 positiboa da beti. Q aldiz,
positiboa edo negatiboa izan daiteke. Q positiboa bada, delako, sorgailua karga
induktibo bat elikatzen ari da, Q sortzen ari da. Aldiz, Q negatiboa bada,
delako, sorgailua karga kapazitibo bat elikatzen ari da, Q kontsumitzen ari da.






Sorgailu bat sarera konektaturik dagoenean, normalean sorgailuaren potentzia
sarean dagoen potentzi osoaren zati txiki bat izaten da. Ondorioz egiten den
hurbilketa bat da suposatzea sorgailuaren estatoreko V tentsioa konstante dela
suposatzea, errotorean edozein eszitazio egonda ere. Honi potentzia infinituko
sarearen hurbilketa esaten zaio.
****** 5.5. Motor sinkronoa ******
Motor batek saretik P potentzia elektrikoa xurgatuko du eta ardatzean
Pepotentzia mekaniko erabilgarria ezarriko du. Errotoreko eszitazioa ez da
aldatzen makinaren portaera sorgailu edo motor izan. Beraz, nahikoa da
estatorekoIintentsitatearen noranzkoa sorgailuaren eredutik motorraren eredura
pasatzeko eta alderantziz.
                                       *
                Irudia. Motor sinkronoaren zirkuitu baliokidea
Ondorioz,E0etaVarteko tentsio-jaitsierak ere alderantzizko noranzkoa dauka:




Sorgailuarentzat P potentzia aktiboa sarean injektaturikoa den bezala,
motorrarentzat saretik kontsumiturikoa da. Q positiboa edo negatiboa izan
daiteke. Q negatiboa bada, delako, motorra karga induktibo bat bezala
kontsumitzen ari da, hau da, Q kontsumitzen ari da. Aldiz, Q positiboa bada,
delako, motorra karga kapazitibo bat bezala kontsumitzen ari da, hau da, Q
sortzen ari da.






****** 5.6. Eszitazioa eta potentzia erreaktiboa ******
Eszitazioa eta Q potentzia erreaktiboaren artean erlazio zuzena dago.
Eszitazioa igotzean, E0igo egingo da eta ondorioz, Q ere positiboago egingo da:
    * Makina gaineszitatuta dago denean
          o Sorgailu bezala karga induktibo bat elikatuko du, Q sortzen du
          o Motor bezala karga kapazitibo bat izango da, Q sortzen du
          o Ondorioz, egoera honetan (), potentzia erreaktiboaren ikuspegitik,
            makinaren erantzuna baliokidea da sorgailu moduan edo motor moduan
            egonda ere: Q sortzen du
          o Sare elektriko batean, Q potentzia erreaktiboa sortzeak puntu
            horretako tentsioa igotzen laguntzen du
    * Makina azpieszitatuta dago denean
          o Sorgailu bezala karga kapazitibo bat elikatuko du, Q kontsumitzen
            du
          o Motor bezala karga induktibo bat izango da, Q kontsumitzen du
          o Ondorioz, egoera honetan (), potentzia erreaktiboaren ikuspegitik,
            makinaren erantzuna baliokidea da sorgailu moduan edo motor moduan
            egonda ere: Q kontsumitzen du
          o Sare elektriko batean, Q potentzia erreaktiboa kontsumitzeak puntu
            horretako tentsioa jaistea eragiten du


Makina sinkronoak funtzio garrantzitsua betetzen du sareko tentsioa
kontrolatzeko orduan. Makina sinkronoen eszitazioa erabiltzen da sareko
tentsioa gora eta behera eramateko.


*Irudiak liburu honetatik hartu dira: “Makina Elektrikoak. Oinarrizko
kontzeptuak eta aplikazio-ariketak”, J. Mazon, J.F. Miñambres, M.A. Zorrozua,
G. Buigues, V. Valverde, UPV/EHU, 2012.
**Irudiak liburu honetatik hartu dira: “Máquinas Eléctricas”, J. Fraile Mora,
Mc Graw Hill, 2008.
                                       9
