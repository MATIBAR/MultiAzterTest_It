







                                 2. KAPITULUA

                       OZEANOEN EGITURA ETA KONPOSAKETA


2.1 SARRERA

Lurrak, kanpotik ikusita, itxura konplexua dauka, praktikan bi osagaitan banatu
daitekeena: geoidea eta erliebea. Geodiea altitudeen neurketako erreferentziako
gainazal-ekipontentziala da. Erreferentzi-gainazal honen gainetik eta azpitik
kontinenteko erliebea zein itsas hondoen erliebea daude. Lurreko geoidea,
lehenengo hurbilketan, biraketa-elipsoide batekin lotu daiteke, bi indarren
arteko orekatik sortzen dena: grabitazio-indarra, planeta esfera batean
kolapsatu lukeena, eta indar zentrifugoa, geoidea esferikotasunetik urruntzen
duena, ekuatorealdean bereziki, Lurraren errotazio-higiduragatik. Geoidaren
gainazala lotu daiteke Lurreko ozeanoen batezbesteko azalarekin, gehi ozeano
horiek kontinenteen azpikaldean osatuko luketen gainazalarekin beren urak
zorupean sartu ahal izango balira. Beraz lurreko erliebea eta itsas hondoa beti
daude geoideren gainazal gainetik edo azpitik.

Ozeanoak dira kontinenteen arteko kubetak betetzen dituen lurrazaleko zati
likidoa. Beren azalera 350 milioi km2 baino handiagoa da (lurrazaleko %69) eta,
guztira, 1369 milioi km3 inguruko ur daukate. Ozeanoen batezbesteko sakonera
3900 m ingurukoa da; Lurreko eremu kontinentaleko erliebearen batezbesteko
altuera, aldiz, 840 m ingurukoa da bakarrik.

Duela denbora gutxi arte ozeanoak orain dela 4000 milioi urte inguru sortu
zirela uste zen, sumendi-aktibitate handiko tarte baten ondoren, planetako
azala hoztu egin zenean eta azkenik ura egoera likidoan geratzea eragin zuena.
Hala ere, azterlan berrien arabera, beren jatorria Lurraren kontra talka egin
zuten izotzez estalitako asteroide erraldoitan dago, planeta sortu eta 80 eta
130 milioi urte bitartean geroago.

Ozeanoak hiru ozeano handitan sailkatzen dira: Atlantiko, Indiar eta Barea; eta
bi txikiagoak, Arktiar eta Antarktiar, partzialki mugatuak kontinente eta
artxipielogoen formagatik.

Ozeano Barea eta Atlantikoa sarritan Iparrean eta Hegoan banatzen dira, zein
hemisferioan dauden, Iparra edo Hegoa. Kontinenteen artean badaude ur-masa
zabalak itsasoak deritzenak, esate baterako Mediterraneo Itsasoa, Arabiako
Itsasoa eta Txinako Hegoaldeko Itsasoak.[]

Itsas hondoa oso konplexua da eta arroilak, lautadak, mendiak eta lurrazalean
agertzen diren bezalako egiturak aurki daitezke. Hurrengo diagraman (2.1
irudia) xehetasun batimetriko hauek irudikatzen dira. Bereziki kostaldetik
gertu dauden hiru egitura nabarmendu behar dira: plataforma kontinentala,
kontinente-ezponda eta itsas hondoa bera. Ozeano guztietako erdialdeko
eskualdean dortsal erdi-ozeanikoa deritzona dago (mid Ocean Ridge), non
sumendi-materialak Lurraren barnetik irteten baitira etengabe, zoru ozeaniko
berria sistematikoki sortuz.




                                   Kostaldea

Itsasgorarenmaila

Itsasbeherarenmaila

Itsasoaren batezbesteko maila

                            Plataforma kontinentala

                               Uharte ozeanikoa

Kontinente-ezponda

                                 Itsas-mendia

Itsas-harana

                            Dortsal erdi-ozeanikoa

                                 OZEANO SAKONA

                                    OZEANO
                       2.1 irudia. Itsas.hondoko egitura
(Iturria: P. R. Pinet, “Invitation to Oceanography”, Jones and Barnett Pub., 5.
arg., 2009)

2.2 URAREN PROPIETATE FISIKOKIMIKOAK

Ur-molekula oxigeno-atomo batez eta bi hidrogeno-atomoz osaturik dago. Osatzen
duten atomoen elkartze eragatik polaritate-maila handia dauka. Polaritate
horrek ur-molekulak elkarrekin taldekatzea dakar, clusterrak (agregakinak)
sortuz, zeinen tamaina teneperaturaren menpe dagoen (2.2 irudia).

     2.2 irudia. Uraren egitura dipolarra eta molekula-clusterren sorrera
                       (Iturria: P. R. Pinet, op. cit.)

Uraren bero-ahalmena gramoko eta graduko (Celsius) kaloria batekoa da, ozeanoei
inertzia termiko handia ematen diena Lurreko atmosferako klima motelduz
itsasoko tenperatura edozein puntutan ia konstante mantentzen baita denboran
zehar, urtaroko aldaketa txikiak bakarrik izanez. 2.3 irudiko mapan Lurreko
ozeanoen batezbesteko azaleko tenperatura irudikatzen da, planeta osoan 25ºC
eta –3ºC bitartean alda daitekeena.




            2.3 irudia. Ozeanoaren batezbesteko azaleko tenperatura
       (Iturria: NOAA-ren datuak; irudiahttp://aquarius.nasa.gov/images/
                              global_sst_map.jpg)


2.4 irudia. Batezbesteko gainazaleko gazitasuna ozeanoetan abuztuko hilabetean
                                     zehar
                       (Iturria: P. R. Pinet, op. cit.)

Bere xehetasun dipolarragatik urak gatz kopuru nabarmena disolbatzen du,
gazitasuna ematen diona, bere batezbesteko balioa 35 zati ur gaziaren beraren
mila bat zatiko izanik (35 gramo ur gaziaren 1000 gramoko, edo 35 gramo ur
gezaren 965 gramoko, edo 35 gramo gatz ur gaziaren kg bakoitzako – g/kg –).
Itsasoko gatzaren ioietako %99 sodioz (Na+), kloruroz (Cl-), sulfatoz (SO4-2),
magnesioz (Mg+2), kaltzioz (Ca+2) eta potasioz (K+) osaturik dago. Ozeanoaren
gainazaleko aldean gazitasuna ez da konstante eta bereziki lurrinketaren eta
euriaren (ur gezia) arteko erlazioaren arabera aldatzen da. 2.4 irudian
ozeanoen gainazalean gazitasun banaketa irudikatzen da. Irudi honetatik
ondorioztatzen da:

- Gazitasuna 31 eta 37 g/kg bitartean aldatzen da
- Gazitasuna maximoa da tropikoetan eta jaisten da poloetara eta ekotorera
hurbiltzean.
- Mediterraneo Itsasoa eta Itsaso Gorria gazitasun handieneko eskualdeak dira.

Tenperatura eta gazitasun aldaketek uretan dentsitate aldaketa nahiko
nabarmenak eragiten dituzte. Dentsitatea 1,025 g/cm3 eta 1,030 g/cm3 artean
alda daiteke bi parametro horien balioen arabera 2.5 irduian agertzen denez,
non ur gaziaren dentsitate erlatiboaren t balioak, kg/m3-tan, irudikatu diren,
σt= ρ -1000 izanik.

                               Gazitasuna (g/kg)

                             Dentsitateerlatiboaσt
       2.5 irudia. Uraren dentsitate erlatiboaren aldaketa gazitasun eta
                            tenperaturaren arabera

2.3 OZEANOETAKO GERUZAPEN BERTIKALA

Ezer baino lehen, gogoratu behar dugu ozeanoak sakonerarekiko presioaren
geruzapena daukala. Ekuazio hidrostatikoa ozeanoetako uretara aplikatzen
badugu, presioak ia konstante den 9800 Pa/m-ko gradientearekin gora egiten
duela aurkitzen dugu. Horrek esan nahi itsas hondoan, 3000 m inguruko
sakoneran, presioa 3·107 Pa-koa dela (3·105 mb).

Presioa sakonarekiko ia linealki aldatu arren, tenperatura eta gazitasuna ia
konstanteak dira ur ozeanikoetan gainazaleko eskualdean izan ezik, non ozeanoek
eguzki-erradiazioa jasotzen duten. 2.6 irudiak, adibidez, sakonerarekiko
tenperaturaren aldaketa irudikatzen du urtaroen zehar ozeanoko eskualde
tropikal batean.

Grafika horretan ikus daiteke sakonerako 100 m-tik ozeanoko tenperatura ia
konstante mantentzen dela, 4ºC-ko baliotik gertu; sakonera horren gainetik,
aldiz, urtaroko berotze eta hozte aldaketak, 8ºC ingurukoak. Sakonerarekiko
tenperaturaren aldaketa eskualde horri termoklina esaten zaio.
Termoklinaeskualde tropikal eta azpitropikaletan nabariagoa da, beti ur-geruza
beroago eta dentsitate gutxiagoko hori erakusten baitute; eskualde polarretan,
ostera, ia ez da existitzen eta gainazaleko urak gutxi gora-behera ozeanoko
hondoko tenperatura bera dauka.

 2.6 irudia. Ozeanoko tenperaturaren aldaketaren adibidea eskualde tropikalean
       sakonerarekiko eta urtarorekiko (Iturria: P. R. Pinet, op. cit.).

Gazitasuna ere aldatzen da sakonerarekiko 2.7 irudian ikus daitekeenez.
Gazitasun aldatze geruzari haloklina deritzo. Gaziatasunaren eta dentsitatearen
arteko loturagatik, gainazaleko geruzetan dentsitatea azkar alda daitekeen
eskualde bat dago hondo ozeanikoko balio konstanteetara iristeraino. Eskualde
horrek piknoklina du izena.

Hitz batean, hurrengoa gogoan izan behar dugu:

- Presioa aldizka igo egiten da sakonerarekin, baina gazitasuna eta tenperatura
aldakorragoak dira.

- Itsasoko uraren dentsitateak gora egiten du tenperatura jaisten den ahala.

- Ur ozeanikoa, oso gazia bada, gazitasun gutxiagoko ur gainean gera daiteke
haien arteko tenperaturako desberdintasuna nahiko handia izanez gero.

- Piknoklina ur-zutabeko dentsitatea bizkor aldatzen den edozein itsasoko
geruza da.

Ohar hauen arabara, ozeanoa bertikalean hiru eskualde desberdinetan egitura
daiteke: gainazaleko geruza, piknoklina eta ozeanoko geruza sakona (dentsitate,
tenperatura eta gazitasun konstantekoa), 2.7 irudian ikus daitekeenez.

 2.7 irudia. Ozeanoan egon litezkeen geruza desberdinak(Iturria: P. R. Pinet,
                                  op. cit.).

Ozeanoko geruza hauei buruz gogoan izan behar dugua:

- Gainazaleko geruza 100 m inguruko lodiera dauka eta ozeanoetako bolumen
guztiaren %2 da. Oso aldakorra da bere xehetasunetan atmosferarekin kontaktuan
baitago eta eguzki-erradiazio zuzena jasotzen baitu. Oro har, hurrengo geruza
baino dentsitate txikiagoa dauka gazitasun txikiagoa daukalako edota beroago
dagoelako.

- Piknoklina gainazaleko eskualdearen eta ozeano sakonaren arteko trantsizio-
geruza bat da non dentsitatea aldatzen den. Ur ozeaniko guztiaren %18 da.
Latitude baxuetan piknoklinak termoklinarekin bat egiten du, baina latitude
ertainetan haloklinarekin bat egiten du. Bere sakonera 100 eta 100 m artean
koka daiteke.

- Ozeanoko geruza sakona ur ozeanikoaren bolumenaren %80 da. Ur-geruza honek
latitude altuetan du bere jatorria, non ura hozten eta dentsoago bihurtzen den,
zoru ozeanikoraino hondoratuz eta horren zehar mugituz. Horrela oso abiadura
txikia baina denboran zehar konstante duen zirkulazio bat sortzen da,
zirkulazio termohalina izenekoa. 2.8 irudian prozesu honek irudikatzen du.


   2.8 irudia. Uraren dentsitatea eta dentsitatearen egitura ozeanoetan, eta
     zirkulazio termohalinaren jatorria (Iturria: P. R. Pinet, op. cit.).



                                                        Testua: Agustín Ezcurra
                                                         Itzulpena: Ibon Alonso







