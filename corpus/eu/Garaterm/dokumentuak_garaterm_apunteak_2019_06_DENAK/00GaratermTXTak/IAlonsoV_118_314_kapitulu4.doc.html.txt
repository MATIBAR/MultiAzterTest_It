







                                 4. KAPITULUA

                       BERO-BALANTZEA LURREKO ATMOSFERAN


4.1 SARRERA

Atmosfera eskala desberdinetan azter dezakegu. Behaketako eskalek, mapetako
antzera, fenomeno atmosferikoak irudikatzeko erabiltzen dugun zehaztasun maila
adierazten dute. Funtsean, eskala horiek hurrengoak dira:

1. Planetarioa/Klimatikoa:
Lur osora aplikatzendena. Eskala honetako fenomenoek iraupen denbora luzeak
dituzte, urtekoak gutxi gorabehera. Bere hedadura 10000 km ingurukoa da.
Adibideak: “El Niño”, berotegi efektua, zirkulazio orokorra,...

2. Sinoptikoa (eguraldia):
Eguneroko eguraldian eragina du. Gertaeren iraupena hainbat egun edo astetakoa
da. 1000 km-ko hedadura.
Adibideak: depresioak, fronteak, etab.

3. Mesometeorologikoa
Eskualde-mailako fenomenotan eragina du. 24 ordu inguruko iraupen zikloak
dituzten perturbazioen menpe dago, gehienetan haien jatorria eguneroko eguzki-
zikloarekin lotuta baitago. 100 km-ko hedadura.
Adibideak: brisak, ekaitzak, etab.

4. Mikrometeorologia
Ordutako eskala da. Fenomeno garrantzitsuena turbulentzietakoa da. 10 km baino
gutxiagoko hedadura.
Adibideak: kumuluak, bero-uharteak, MGP-ko (muga-gruza planetario) inbertsioak,
etab.

Gai honetan arduratuko garen eskalaz klimatikoa da eta, bereziki, lurreko
atmosferaren batezbesteko tenperatura 263 K ingurukoa izatea eragiten duten
mekanismoak ulertzen saiatuko gara.


4.2 LURREKO ATMOSFERAREN TENPERATURAREN EBOLUZIOARI BURUZKO DATUAK

Atmosfera osoaren batezbesteko tenperatura 263 K inguruan dago, lurrazalean
15ºC-tik gertu izanik, baina datu geofisikoek argi uzten dute batezbesteko
tenperatura hori ez dela konstante bat Lurreko historia geologikoan zehar eta
aldatu egin dela.

Gurea baino lehenagoko beste periodo batzuetan atmosferaren batezbesteko
tenperatura lurrazaleko mailan zehazteko metodoak, abiadura konstatean eratzen
diren jalkin geologikoen analisian oinarritzen dira gehienbat. Horren adibide
bat Ipar Poloko izotz jalkinak edo zenbait ibai, estuario eta lakuetako
jalkinak dira. Jalkin horietan atomo batzuen isotopo-erlazioak azter daitezke,
zeinek jalkinak eratu ziren uneko tenperaturaren mendean daude. Azterketa mota
hauteko adibide klasikoa O18-ren eta O16-ren arteko isotopo-erlazioak neurtuz
egiten dena da, izotz polarreko jalkinetan harrapatutako aire burbiletan
aurkitzen dena.
    4.1 irudia. Atmosferako batezbesteko tenperaturaren eboluzioa historia
                               geologikoan zehar

Bere historia geologikoan zehar Lurra glaziazioekin periodo hotzetatik igaro
da, eta periodo beroagotatik, glaziazio horien ondoko eta aurrekoak.

 4.2 irudia. Tenperaturaren eboluzioa azken 1000 urteotan. Ardatz bertikalean
            batezbesteko tenperaturarekiko aldaketa irudikatzen da.

Glaziazioen eta beroaldien txandaketa (4.1 eta 4.2 irudiak) lurreko
atmosferaren batezbesteko tenperaturaren eboluzioaren oinarrizko ziklotzat
hartu zen hasiera batean, eta XXI. mende hasieran gure planeta glaziazio berri
baterantz edo, gutxienez, hozte aldi baterantz zihoala oso litekeena zela uste
zen.

Hala eta guztiz ere, XX. mendeko azken 100 urteotan neurtutako datuetan
batezbesteko tenperaturen oso igoera nabarmena aurkitu zen, zeinek ez zuen
adierazten glaziazio bateranzko joera, guztiz kontrakoa baizik.


4.3 ATMOSFERAREN BATEZBESTEKO TENPERATURA MUNDU MAILAKO ENERGI-BALANTZE BATEN
ONDORIO BEZALA

Lur planetako edo beste edozein planetako atmosferaren batezbesteko tenperatura
oreka baten ondoriotzat jo daiteke, Eguzkitik irtendako energiatik planeta
horretara iristen denaren eta planeta horretatik irtendako energiatik, bai
isladapenen bai igorpen termikoren bidez, espazioan galtzen denaren artekoa.

Eguzkiak zein Lurrak erradiazio elektromagnetikoa igortzen dute, 0 K baino
gehiagoko tenperaturan egoteagatik soilik. Gorputz beltzaren teoriak 0 K-ez
bestelako tenperatura duen gorputz zehatz baten igorpen-espektroa nolakoa den
azaltzen du.

Gorputz beltz bat iristen zaion erradiazio elektromagnetiko (EM) guztia
xurgatzen duen eta sor lezakeen erradiazio EM guztia igortzen duen gorputz
ideala da. Gorputz beltzaren teoriak gorputzak tenperatura bat izateagatik
zergatik erradiazio EM igortzen duten azaltzen digu, hots, 0 K baino gehiago
duen gorputz bateko erradiazio prozesuak azaltzen ditu:

1. Gorputz baten tenperaturak hark osatzen duten partikulen (atomoak,
molekulak, ioiak, etab.) batezbesteko energia zinetikoa zehazten du. Beraz,
partikula horietako karga elektrikoak mugituko dira gorputz horren tenperatura
0 K baino handiagoa bada (T = 0  Ez = 0). Materiako kargak azeleratzean uhin
elektromagnetikoak sortuko dira. Horregatik gorputz guztiek, T > 0 K izatean,
uhin elektromagnetikoak igortzen dituzte.

2. Gorputz beltz baten uhin elektromagnetikoen igorpenak osaera berezia dauka,
igorpen-espektro jarraitua erakusten duena. Gorputz beltzaren espektroa esaten
zaio. Espektro hori hurrengo ezaugarriak ditu:

    * Uhinluzera zehatz batean maximo bat dauka. Igorpen maximo hori Wien-en
      legeak ematen du: M·T = kte., non M = maximoaren uhinluzera (fotoi
      gehienak igortzen diren uhinluzera) eta kte. = 0,288 cm·K.
    * Gorputz beltzak igorritako energia elektromagnetiko guztizkoa (Et) T4
      balioa-rekiko proportzionala da Stefan-Boltzmann-en legeraren arabera: Et
       (·T4), non  = 56,7·10-9 W/(m2·K4).

Idei horiek Eguzkiari aplikatzen badiogu, 6000 K inguruko tenperatura duena,
hurrengo irudian (4.3) agertzen den bezalako igorpen-espektro bat lortuko dugu.


                               uhinluzera(10-6m)
         4.3 irudia. Eguzkiaren igorpen elektromagnetikoko espektroa.

Eguzkiaren igorpen elektromagnetiko espektroaren ezaugarri nagusiena da bere
igorpen maximoa espektro elektromagnetikoko alde ultramorearen eta ikusgaiaren
artean dagoela. Hori egiaztatzeko, Wien-en legea erabiliz eta 6000 K balioa
hartuz Eguzkiaren tenperaturarako:

    M·T = kte.  0,288/6000 = M  M = 0,48 m (ikusgai-urdin-ultramorea)

Bestalde, Lurreko atmosfera gutxi gorabehera 263 K-eko batezbesteko tenperatura
duela dakigu. Hortaz, Lurrari legea bera aplikatuz: 0,288/263 = 10,9 m (IR,
infragorria). Honek esan nahi du Lurrak ere fotoiak igortzen dituela,
infragorri termikoaren aldean gehienbat.

Horrela ikus dezakegu azken finean gertatzen ari dena: Eguzkiak erradiazio
elektromagnetikoa igortzen du; Lurrak erradiazio horretako zati bat xurgatzen
du; erradiazio hori dela medio azkenean Lurra berotzen da hainbesteko
tenperaturara heldu arte non Eguzkitik datorren energiatik xurgatzen duen adina
energia igortzen baitu. Puntu horretako tenperatura oreka-tenperatura da.

Hau da, atmosferaren batezbesteko tenperatura oreka-tenperatura da, non Lurrak
xurgatutako erradiazioa, Eguzkitik datorrena, berak igorritako erradiazioarekin
orekatzen baita, isladapenagatik zein gorputz beltz efektuagatik.

Oreka-tenperatura horri eragin diezaioketen faktoreetako azterketak eta
balioespenak Eguzkiaren eta Lurraren arteko energia-balantzea ezagutzea
eskatzen dute.


4.4 EGUZKIAREN ETA LURRAREN ARTEKO ENERGIA-FLUXUA

Mundu mailako neurketei esker, Eguzkiaren eta Lurraren arteko energia
elektromagnetikoko igarotzearen batezbesteko balantze globala egin dezakegu.
Datu hauek hurrengo diagraman irudikatzen dira (2.4 irudia).

Datu hauek hurrengoa erakusten dute:

EGUZKIA

                                   islatuta

                                                                        LURRUN.

KONBEK.

KOND.

                                                                    infragorria

                                                                          L.-B.

                                                                          B.-E.

                                      EZ

LURRA
   4.4 irudia. Lurreko erradiazio elektromagnetikoaren fluxuko datuglobalak

1. Batez beste, m2 bakoitzeko, Eguzkitik 340 W jasotzen dugu kanpoko
atmosferan. Fotoi batzuk elastikoki (energiarik trukatu gabe) talka egiten dute
atmosferako edo lurrazaleko osagaiekin eta, orduan, 102 W/m2 kanporantz irteten
dira haiek eta lurreko atmosfera elkarri eragin gabe (islatutako zatia).
Adibidez horregatik kanpotik Lurra urdina ikusten da.

Iristen den energiaren eta islatutakoaren arteko proportzioak albedo du izena.
Beraz, Lurreko albedoa %30 ingurukoa da (102/304). Bi faktoreen menpe dago:

    * Hodei geruzaren mota eta kopurua. Hodei altuak badaude, albedoa igotzen
      da.
    * Lurrazala estaltzen duen elurra edo izotza (erradiazioa elurrean edo
      izotzean islatzen da).

2. 238 W/m2 daukagu, atmosferara iristen direnak atmosfera zein lurrazala
berotzeko. Horietatik, 65 W/m2 atmosferaren barnean barreiatuak izango dira
norabide guztietan, azkenik atmosferak xurgatuta bukatzeko. Horrek berotzen du,
bere barne-energia (bere tenperatura) handituz.

3. Azkenean 173 W/m2 geratzen dira lurrazala berotzeko.

    * Lurrak xurgatutako energiatik, 78 W/m2 uraren lurruntzean erabiltzen
      dira, gutxieneko lurruntze-bero sor balio bat behar duena. Ur lurrun hori
      kondentsatzen da eta hodeiak sortzen ditu, lurruntzean xurgatutako
      energia itzuliz (78 hauek aurreko 65-ei gehitzen dira atmosfera
      berotzeko, hau da, bere T igotzeko, hots, bere barne-energia handitzeko).
    * Beste 27 W/m2-k lurrazaletik gertuko aire burbuilak berotzen dituzte,
      konbekzioaren bidez igotzen hasten direnak. Aire burbuila berotzean
      dentsitatea galtzen du, bere igoera eraginez. Horrelaxe beroa
      atmosferaren goialdeetara garraiatzen dute, energia horrek azkenik
      lurreko atmosferaren tenperaturaren igoerarako ere zenbatzen du.

4. 3 W/m2 gas atmosferikoa hainbat fenomeno meteorologikotan mugiarazteko
erabiltzen dira. Higidura hau sortzen da Eguzkiak eragindako atmosferako
berotzea homogeneoa ez delako eta airea mugitzen da oreka termikoa lortzeko,
beroa eskualde hotzetara eramanez.

5. Energia oreka gertatzeko lurrazalak 68 W/m2 igorri behar ditu (173 – 78 –
27), energia infragorri bezala igortzen direnak, lurrazalak gorputz beltz bat
moduan irradiatzen baitu. 68 W/m2 horietatik, atmosferako berotegi-efektuko
gasek 17 W/m2 xurgatzen dituzte, bere barne-energia handituz, osagai batzuk
(CO2, H2O, CH4,...) erradiazio infragorri mota hau xurgatzen ohi dutelako.
Atmosfera gorputz beltz perfektu bat izango balitz, 68 W/m2 horiek guztiak
xurgatuko lituzke, baina 17 bakarrik xurgatzen ditu, beraz parametro bat dago
zenbateraino beltza den adierazteko. Parametro hori emisibitatea da (), 1 eta
0 bitarteko balioak har ditzakeena, eta gorputz erreal bat gorputz beltz
perfektuari ( = 1) zenbateraino hurbiltzen den neurtzen du. -ren balioa
lurreko atmosferan, bertan dagoen berotegi-efektuko gas kantitate erlatiboaren
eta motaren arabera izango da.

6. Azkenean, lurzoruak igorritako 51 W/m2, berotegi-efektuko gasek xurgatu ez
dituenak, atmosferak infragorri termikoko uhin elektromagnetiko moduan
kanporantz igorriko ditu. Gehi aurretik azaldutako prozesuen bidez atmosferak
berotzeko jaso zituen 187 W/m2-ak. Hortaz atmosferak 238 W/m2 igorriko ditu
espaziorantz, energia-balantzea orekatzen dituztenak, atmosferak eta lurrazalak
xurgatu zuten kantitate bera baita. Prozesua honetan batezbesteko tenperatura
egonkor batera iristen da, oreka horrek mantentzen duena.

7. Prozesu honetan parte hartzen duten osagairen batean edozein aldaketak oreka
tenperatura ere aldatuko du. Horietako batzuk hurrengoak izan daitezke:

    * Albedoa handitzea: izotzaren kopurua handitzeagatik gerta liteke.
      Tenperatura jaisten bada, izotz gehiago sortzen da.
    * Berotegi-efektuko gasen kopurua handitzea. Erradiazio gehiago xurgatzen
      da, hortaz tenperatura igotzen da.
    * Hautsaren (aerosolak) kopurua handitzea. Albedoa handitzen da, beraz
      tenperatura jaisten da.

8. Sistemak berrelikadura edo feedback prozesuak deritzenak ditu. Adibidez,
lurrazaleko tenperatura igotzen denean berrelikadura positiboa gertatzen da:
atmosferak ur lurrun gehiago eduki dezake,  handituz eta, hortaz, tenperatura
gehiago igo eginez, atmosferako ur lurrun edukiaren igoera ere eragingo duena.
Berrelikadura negatiboa kontrako prozesua da. Adibidez, lurrazaleko tenperatura
jaisten denean gertatzen da izotz azala handitzen delako. Honek albedoa
handitzea eragiten du eta, aldi berean, tenperatura gehiago jaistea.

Egungo arazoa da Lurrean pertsona asko bizi garela, gero eta energia gehiago
kontsumitzen dugunok. Funtsean kontsumitzen dugun energia erregai fosiletatik
dator (petrolio eta ikatza), eta erregai horiek CO2 igortzen dute atmosferara,
gas hau berotegi-efektukoa izanik.

Energiairaunkortasuna lortzeko gure sistemak guztiak eta teknologia Eguzkitik
jasotzen dugun energia berarekin (batez beste 173 W/m2) erabili beharko genuke.

Ideiak finkatzeko, 2010. urtean munduko batezbesteko kontsumoa pertsonako 2000
W-koa zen, planetan guztira 6100 milioi (6,1·109) biztanle inguru izanik.
Gogoan izan gizakiak bizirik irauteko behar duen gutxieneko energi kantitatea
pertsonako 100 W-ren baliokidea dela.

Kontsumo batezbesteko maila hori (2000 W/pertsona) igotzen ari da herrialde
txiroek herrialde garatuetako ongizate berdina lortu nahi dutelako, non batez
beste 4000 W/pertsona inguru kontsumitzen den, oso garatutako eskualde
batzuetan pertsonako 10000 W-raino iritsiz.

Horren guztiaren ondorioz, XX. mendeko azken 100 urteetan atmosferako CO2-ren
kontzentrazioa 280 ppm izatetik 370 ppm izatera pasatu da, erradiazio
infragorriaren xurgapen ahalmena nabarmenki handituz atmosferan. Prozesu horri
berotegi-efektuak sortutako Lurreko berotzea esaten zaio jada.


4.5 ENERGIA-BALANTZEAREN ZENBAKIZKO EREDUA

Orain arte azaldutakoarekin zenbakizko eredu bat egin dezakegu Lurreko energia-
balantzean eragina duten prozesuak ulertzeko. Lehenik eredu erraz bat erabiliko
dugu, non erradiazio ultramorearen xurgapen terminoak baztertu egin diren. Gero
eredua osatuko dugu termino horiek gehituz:

Ultramorean xurgapen atmosferikorik gabeko eredua:

Eguzkiaren, lurreko atmosferaren eta lurrazalaren arteko batezbesteko
irradiatze-energia igarotzea hurrengo diagramaren bidez irudika daiteke (4.5
irudia):

LURZORUA

                                                            ERRADIAZIOIKUSGAIAS
           4.5 irudia. Irradiatze-energiaren batezbesteko igarotzea

Eskema honetan:

    * S = Lurreraino iristen den eguzki-erradiazioa, ikusgai-ultramorean (340
      W/m2)

    *  = albedoa, islatutako erradiazio proportzioa. Bere batezbesteko balioa
      0,3 da. Beraz, (1  )·S geratzen zaigu, atmosferatik igarotzen eta
      lurrazalera iristen den erradiazioa (xurgapena kontuan hartu gabe).
      Bestalde, espaziora ·S islatuta igorriko da.

    * Lurra berotzen denean gorputz beltz bihurtzen da eta erradiazioa igortzen
      du ·Ts4 formularen arabera.  = 1 hartzen dugu lurzoruak gorputz beltz
      idealtzat jotzen dugulako.

    * Erradiazio igorpen hori atmosferaraino heltzen da, zein berotzen da
      berotegi-efektuko gasek erradiazioaren zati bat xurgatzen dutelako.
      Atmosferak gorputz beltz bat bezala jokatzen ez duenez, xurgatutako
      kantitatea ··Ts4 izango da1, non  aldatuko den atmosferako berotegi-
      efektuko gasen kopuruaren arabera. Horrek esan nahi du gainontzeko
      kantitateak, (1  )··Ts4, espaziora igaroko duela.

    * Bestetik, atmosfera TA tenperaturaraino berotzen da eta infragorri
      termikoan igorri ere egingo du, ··TA4 energi kantitatea, espaziorantz
      zein behekalderantz, hau da, berriro lurrazalerantz.

Atmosferako tenperatura (TA) edo lurrazalekoa (Ts) lortzeko, gure ereduko bi
geruzetan energia-balantzea egin behar dugu. Balantze honek sartzen dena
irteten denarekin orekatu behar du:

S = ·S + (1  )··Ts4 + ··TA4 (atmosferako geruza) (1)

(1  )·S + ··TA4 = ·Ts4 (lurrazaleko geruza) (2)

Bi ekuazio horietatik adibidez Ts bakanduko dugu:

(1)  TA4 = [S  ·S  (1  )··Ts4] / (·) = [(1  ·S  (1  )··Ts4] /
                                    (·) 

       (2) ≡ (1  )·S + ··[(1  ·S  (1  )··Ts4] / (·) = ·Ts4

                      2·(1  )·S  (1  )··Ts4 = ·Ts4

                      2·(1  )·S = ·Ts4 + (1  )··Ts4

                       2·(1  )·S = Ts4··[1 + (1  )]

                       Ts4 = [2·(1  )·S] / [·(2  )]

Lortutako emaitzan airearen emisibitatea (berotegi-efektuko gasen edukia)
izendatzailean agertzen dela ikus dezakegu. Hortaz, bere balioaren aldaketa
txikiek ere Ts tenperaturaren azkenengo balioan aldaketa handiak sortuko
dituzte.

Ultramorean xurgapen atmosferikorekin eredua:

LURRA
S = erasotze erradiazioa
 = erreflektantziak
a = absorbantziak
= emisibitateak / absorbantzia infragorrian
(c = atmosferan, g = lurzoruan)
               4.6 irudia. Energiaren igarotze orokorreko eskema

Energia-balantzeko oreka egiten badugu (2.6 irudia):

1. Atmosferaren goialdeko mugan:

S = c·S + ag·(1  ac)·(1  c)·S + (1  )··Tg4 + ··Tc4

2. Atmosferan:

ac·c·Sg·ac·(1  ac)·(1  c)·S + ··Tg4 = 2···Tc4

3.Lurzoruan:

g)·(1  ac)·(1  c)·S + ··Tc4 = ·Tg4

Ekuazio horietatik berriro Tg (lurzoruko tenperatura) bakan dezakegu:

                     ·Tg4 = S·(2  ac)·(1  c) / (2  )

Hitz batean, bi ereduetan lurrazaleko tenperatura zehazten duten balioak , 
(eta a xurgapenekin kasurako) dira. Parametro horiek aldatzen badira,
tenperatura ere bai.

Adibidez, lurzoruko tenperatura kalkula dezakegu aldagai haiei balio
desberdinak emanez:

1. Atmosfera garbirekin:
c = 0,08
ac = 0,15
 = 0,43
Kasu horretan c-k eta ac-k balio txikiak izango lituzkete. Tg = 283 K

2. Hautsarekin:
c = 0,12
ac = 0,18
 = 0,43
c asko igoko litzateke, beraz tenperatura apur bat jaitsiko litzateke. Tg =
280 K

3. Hodeiekin:
c = 0,30
ac = 0,20
 = 0,90
Parametro guztiak igoko litzateke, beraz tenperatura ere bai. Tg = 288 K

Proposatutako eredua hobetzeko:

    * Konbekzioarekin eta lurruntzearekin lotutako energia-fluxuak sartu
      beharko genituzke.
    * Atmosferan eta lurrean geruza gehiago jarri beharko genuke eta balantze
      bera egin geruza guztietan. Lur osoa kontuan har genezake eta puntu
      askotan kalkulatu (zenbat eta puntu gehiago, orduan eta zehaztasun
      handiagoa).
    4.7 irudia.Simulazioaren bidez aurreikusitako tenperaturaren eboluzioa
                        berotegi-efektuagatik Euskadin
Ondorio garrantzitsuena da etorkizuneko klima mota berotegi-efektuko gasen eta
atmosferako hautsaren (albedoari eragiten diona) menpe dagoela. Kantitate
hauek, azken batean, biztanleriaren eta bere erregai fosilen kontsumoaren
araberakoak dira. Aldagai horien balioa zehazteko eta eredu sofistikatuenetan
erabiltzeko etorkizuneko eszenatoki desberdinak eraikitzen dira, eszenatoki
sozioekonomikoak. Eredu horietako ondoriorik garrantzitsuena da biztanleriaren
eta erregai fosilen eskaintzaren hazkunde joerak gaur bezala mantentzen badira,
lurreko atmosferaren batezbesteko tenperatura igo egingo da 2100. urterako,
eskualde batzuetan tenperatura maximoen igoerak 5ºC-raino iritsiz
industriaurreko aldiko batezbestekoarekin alderatuta (2.7 irudia).

1 Kirchhoffen erradiazio termikoaren legearen arabera, emisibitatea () eta
absorbantzia berdinak dira.
