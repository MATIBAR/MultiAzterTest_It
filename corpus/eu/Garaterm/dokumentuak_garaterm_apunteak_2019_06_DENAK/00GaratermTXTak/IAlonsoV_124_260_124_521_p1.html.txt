



                             P1. IRRATIZUNDAKETAK


Irratizundaketa atmosferako neurketa bertikaleko prozesu bat da bere egoera
termodinamikoa ezagutzeko helburuarekin. Prozesu horretan, ia abiadura
konstanterekin aske igotzen diren globoak jaurtitzen dira, zeinek zunda bat
eramaten dute zenbait neurgailurekin: barometro bat presioa neurtzeko,
termometro bat tenperatura neurtzeko, higrometro bat hezetasuna neurtzeko eta
GPS bat haizearen abiadura kalkulatzeko globoaren kokapena ezagututa (estazio
polarretan ozono neurgailuak ere daude). Tresna hauek datuak irratiren bidez
bidaltzen dituzte neurketa estaziora, non ordenagailu batean biltzen diren. Ia
presiorik ez dagien altitudera iristean (normalean estratosferan), globoak
eztanda egiten du eta zunda jausten da, eta horregatik identifikadore bat
eramaten dute berreskuratu ahal baldin badira.

Zundaketa estazio bakoitzean gutxienez bi globo egunean jaurtitzen dira, bat
UTC 00an eta beste bat UTC 12etan (UTC = denbora unibertsala, Greenwich-eko
eguzki-denbora ia baliokidea dena eta batzuetan Z batez adierazten denadenbora
zulu terminoagatik). Zundaketa estazio guztiek atmosferako behaketarako mundu-
sare bat osatzen dute, une berean planeta osorako haren deskribapen bat izanik.
Horrelaxe, bildutako datuak guztien artean partekatzen dira Interneten bidez.
Herrialde bakoitzeko zerbitzu meteorologiko publikoek datu horiek iragarpen
meteorologikoak egiteko erabiltzen dituzte (adibidez, hegazkintzarako).
                        [124_521_p1_html_4789d160.png]

P1.1 irudia. Irratizundaketa baten irudikapena SKEW-T motako diagrama batean
(Iturria: begiratu testua).

Zundaketen bidez lortutako datuak diagrama berezietan irudikatzen dira,
emagramak izenekoak, SKEW-T motakoa erabiliena izanik. Diagrama hauek
atmosferaren prozesu eta ezaugarrietako balioztatze erdikuantitatiboak erabil
daitezke. Hurrengo irudian (P1.1) diagrama hauetako adibide bat agertzen da
(irudia hemendik lor daiteke: http://weather.uwyo.edu > Upper Air Observations
> Soundings > Type of Plot  GIF: Skew-T eta estazioa aukeratuz).

Diagrama hauetan, P1.1 irudikoa bezala, hainbat argibide aurkitzen dugu:

- Lerro horizontal urdinak: presio atmosferikoa hPa-etan metrotan emandako
altituearekin lotuta.

- Lerro (zuzen) urdinak eskuinerantz makurtuta: isotermak grado zentigradutan.

- Eskuinaldeko lerro beltza: giro-tenperatura (ºC) globoko sentsoreak neurtuta
altitudearen arabera eta lerro isotermak jarraituz kalkutzen dena. Esate
baterako, goiko irratizundaketan, 600 hPa-ean, giro tenperatua 8ºC ingurukoa
da.

- Ezkerraldeko lerro beltza: ihintz-tenperatura (ºC) altitudearen arabera,
hots, toki horretan dagoen aireak izan beharko lukeen tenperatura bere barneko
ur-lurruna kondentsatzeko. Ihintz-tenperatura eta giro-tenperatura berdinak
badira, horrek esan nahi du lurruna kondentsatu egin dela eta eskualde hori
hodeitsu dagoela %100 hezetasunarekin. Ihintz-tenperatura, noski, ezin da giro-
tenperatura baino hanidagoa izan inoiz.

- Lerro moreakihintz-tenperatura altitudearen arabera, ur-lurrun eduki
konstanterako, g/kg-tan adierazita (gramo ur aire lehorraren kg bakoitzeko).
Altitude batean hezetasun absolutua g/kg-tan ezagutzeko (nahaste-
erlazioedomixing ratio), ihintz-tenperaturatik lerro more hauekiko paraleloan
jaitsi behar da.

- Lerro (kurba) berdeekairearen prozesu termodinamiko adiabatiko lehorrak
irudikatzen dituzte. Horiek dira burbuila batek izaten dituen berotze edo hozte
prozesuak konprimatzean edo hedatzean ur-lurruna kondetsatu gabe atmosferan
igotzen edo jaisten denean.

- Lerro (kurba) urdinak ezkerralderantz makurtuta: airearen prozesu
termodinamiko adiabatiko hezeak irudikatzen dituzte. Aurreko prozesu bera da
baina baina ur-lurruna kondentsazioarekin. Kasu honetan kondentsazioak
burbuilari lurruntzeko bero sorra itzultzen dio eta berotzen du, hoztea aurreko
kasuan baino txikiagoa izanez.

                        [124_521_p1_html_1adedcb2.gif]
Haizearen modulua.
Marratxo bakoitzak
10 korapilo = 1 milia/ordu balio du
Marratxo erdi batek 5 korapilo balio du

Lerro honek haizea nondik datorren adierazten du, kasu honetan Ekialdetik (E)

haizea = 30E
      P1.2 irudia.Irratizundaketetan haizeko ikurren erabileraren eskema.

- Grafikoaren eskuinaldeko irudiak: altitude desberdinetan haizearen modulua
(abiadura), norabidea eta noranzkoa adierazten duen bektore bata da. Lerro
luzeenak norabidea adierazten du eta, noranzkoa irakurtzeko, haizea marra txiki
perpendikularra dauden aldetik etortzen da, haize-arrosaren norabideen arabera
(P1.2 irudia). Marra txikiak berak abiadura adierazten dituzte, marratxo handi
bakoitza 10 korapiloko balioa izanik eta txikiak 5 korapilokoa (1 korapilo = 1
knot (kt) = 1 milia/h = 1,85 km/h = 0,51 m/s).

-Eskuinaldeko zenbakiak eta letrak: metodo desberdinen bidez kalkulatutako
zutabe atmosferikoaren ezegonkortasun osoa adierazten dute

Diagrama hauetatik atmosferari eta bere egoerari buruz hainbat ondorio eta datu
gehiago ere atera dezakegu, bereziki azpimarragarriak dira:

- Lehenik, bi irratizundaketa alderatzean haien artean 12 orduko diferentzia
dutenek, zutabe atmosferikoaren egoera ia ez dela aldatzen. Egoera honi oreka
geostrofikoa esaten zaio.

- Irratizundaketetan haizeek batzuetan aireko zutabean norabide desberdinak
dituztela ikus daiteke. Horrek adierazten digu atmosfera geruzatuta dagoela,
nahaste bertikalik ez dagoela, nahiz eta ezegonkortasun maila handia dagoen
halako nahaste bertikala gertatuko da.

- Bestaldetik, giro-tenperaturari erreparatzen badiogu, altitudearekiko jaisten
dela ikus daiteke, inbertsio estratosferikoan izan ezik, 200 hPa inguruan,
ozono-geruza estratosferikoaren hasierako puntuan.
Tenperatura jaisten ez denean, baizik eta altitudearekin igotzen dela,
inbertsio bat daukagula esango dugu. Era berean, troposferan tenperaturaren
inbertsioren bat aurkitzen badugu, honek antizikloi bat dagoela adieraziko
digu. Inbertsioa oso behean badago, antizikloi subsidente baxua aurkituko dugu,
aurkako egoera bat dena kutsadurari dagokionez, nahaste bertikala ez baita
egongo (P1.3 irudia)

                        [124_521_p1_html_m6b5beee.gif]
estratosferako inbertsioa

inbertsioa troposfera, antizikloi bat dagoela adierazten duena
              P1.3 irudia. Antizkloiko inbertsio baten adibidea.
IRRATIZUNDAKETENERABILERA PRAKTIKOAK (I)

Atmosferako hezetasuna altitude edo maila batean

- Hezetasun absolutua zehazteko ihintz-tenperatura erabiliko da. Bere baliotik
altitude horretan lerro moreekiko zuzen paralelo baten zehar jaitsiko da.
Aurkeztutako lehenengo zundaketaren adibididean, 600 hPa-ean  1g/kg.

- Aire-burbuila baten hezetasunaren ehunekoa asetasun hezetasunarekiko honela
kalkulatuko da:

Hezetasun erlatiboa = (hezetasun erlatiboa / asetasun hezetasuna)  100

Asetasun hezetasuna giro-tenperaturaren datua erabiliz kalkulatuko da, balio
horretatik lerro more batekiko paraleloki jaitsiz. Adibidez, P1.3 irudiko
diagraman, asetasun hezetasuna (600 hPa)  3,5 g/kg. Hortaz, hezetasun
erlatiboa (600 hPa)  (1g/kg / 3,5g/kg)  100 = %29.

Konbekzioa abiarazteko tenperatura

Egunean zehar eguzki-erradiazioak lurrazala berotzen du eta berotze honek
lurrazalekin kontaktuan dauden aire-burbuilen tenperatura igotzen du. Prozesu
horretan aire-burbuilek dentsitatea galtzen dute eta igotzen hasten dira.
Beraz, konbekzioa abiarazteko tenperatura izango litzateke lurrazaletik gertu
dagoen burbuila batek aske igotzeko eta kondetsatzeko, hots, hodei bat
sortzeko, behar duen gutxieneko tenperatura.

Tenperatura hori kalkulatzeko metodoa hurrengoa da: lurrazaleko aire-
burbuilaren ihintz-tenperaturatik, lerro morearekiko paraleloki igo behar dugu
giro-tenperaturako lerroa ebaki arte. Gero, puntu horretatik lerro adiabatiko
lehorrarekiko paraleloki jaitsiko gara lurrazaleraino eta puntu horretako
tenperatura begiratuko dugu (P1.4 irudia). Adibidea: hurrengo irratizundaketako
konbekzioa abiarazteko tenperatura T = 30ºC.

                        [124_521_p1_html_26473ae1.gif]
P1.4 irudia. Konbekzioa abiarazteko tenperatura kalkulatzeko eskema. Ihintz-
tenperaturako neurketaren maila baxuenetik igotzen daur-lurrun eduki
konstanteko (lerro moreak) lerro batetik (L1), giro-tenperaturaraino iritsi
arte. Puntu horretatik prozesu adiabatiko lehor batetik (lerro berdeak)
zundaketaren maila baxueraino (L2) jaisten da.

Aszendentziazko kondentsazio-maila

Aireak mendi-hesi bat aurre egiten duenean, aire-burbuilak hesi horretatik igo
daitezke eta, gora egitean hozten direnez, beren barneko ur-lurruna kondentsa
daiteke. Hortaz, guri interesatzen zaigu burbuilako ur-lurruna zein mailatik
kondentsatuko den.

Maila hori kalkulatzeko metodoa hurrengoa da: zoruko lehenengo burbuilaren
ezaugarrietatik, bere tenperatura lerro adiabatiko lehorretik igoko da.
Bestetik, burbuila hori beraren ihintz-tenperatura hezetasun eduki konstanteko
lerroak jarraituz aldatuko da. Bien arteko ebakipuntuaren altitudea
aszendentziazko kondentsazio mailaren altitudea da (P1.5 irudia). Adibidea:
hurrengo zundaketan, lurrazaletik gora egitera behartua izan den aire-burbuila
bat (konbekzio behartua edo bortxatua) kondentsatuko den altitudea h = 1450 m.

                        [124_521_p1_html_70751057.gif]
                                             aszendentziazko kondentsazio-maila
 [124_521_p1_html_4759da39.gif]
P1.5 irudia. Aszendentziazko kondentsazio maila zehazteko eskema. Neuketaren
maila baxuenetik, aldi berean ur-lurrun eduki konstanteko (lerro moreak) lerro
batetik (L1) eta prozesu adiabatiko lehorreko (lerro berdeak) lerro batetik
(L2) igotzen da, biek elkar ebaki arte. Ebakipuntua aszendentziazko
kondentsazio maila da.

IRRATIZUNDAKETEN ERABILERA PRAKTIKOAK(II)

Ezegonkortasun atmosferikoa

Emagramen bidez atmosferako egonkortasun edo ezegonkortasun bertikalari buruzko
informazioa ere lor dezakegu. Ezaugarri hau oso garrantzitsua da euri arriskua
zehazten duelako, atmosfera ezegonkorrek aire igoera askeko prozesuak izan
baititzakete eta, beraz, hodeiak eta euria sortu.

Atmosferako airea beti egoera turbulentuan dago, hau da, aire-burbuilen
ezaugarri mekaniko edota termodinamikoak beti fluktuatzen ari dira. Hortaz,
gerta daiteke aire-burbuila bat gorantz mugitzea turbulentziagatik. Hau
gertatuz gero, burbuila hedatuko da presioaren jaitsieragatik. Hedapen hau
gertatzeko, burbuilako aireak inguratzen duen airearen aurka lana egiten du.
Lan hori egiteko, burbuilak bere barne-energia erabiliko du, airea oso
isolatzaile dela eta, burbuilak ez du harremanik bere ingurunearekin prozesu
honetan. Hedatzeko bere barne-energia erabiltzean, burbuila hoztu egingo da.
Hots, hedapen prozesu adiabatiko bat izango dugu, hasiera batean ur-lurruna ur-
likido bihurtu gabe. Burbuila jaisten bada, konprimatuko eta berotuko da.

Gora egitean, bere barneko ur-lurruna kondentsatzen bada, burbuila bat ez da
hoztuko era berdinean, kondentsazio horrek lurruntzeko bero sorraren askapena
baitakar. Jaistean ere ez da berotuko era berdinean, energia xurgatu edo askatu
behar baita bere barneko ura lurrun edo kodentsa dadin. Beraz, lerro adiabatiko
lehorra baino astiroago berotu edo hoztuko da.

Horregatik diagraman transformazio adiabatiko lehorretarako lerro batzuk
aurkitzen ditugu eta beste batzuk hezeetarako. Lerro hauei esker aire-
burbuilaren tenperatura aldaketa aireko zutabean igotzean edo jaistean jakin
dezakegu.

Prozesu hau aztertzen badugu, hiru egoera ezberdin aurki ditzakegu:

- Atmosfera ezegonkorra: burbuila bat igotzean, hozten da presioa galtzen
duelako eta prozesu adiabatiko batez hedatzen delako. Bere tenperatura
aldaketak transformazio adiabatiko lehor eta hezeetako lerroek adierazten
dituzte. Kolpe turbulentu batengatik burbuila bat igotzean, inguruko burbuilen
tenperatura berea baino txikiago den eskualde batera iristen bada, inguruneko
dentsitatea berea baino handiagoa izango da eta burbuila inguru horretan
flotatzeko joera izango du. Orduan igotzen jarraituko du eskualde bateraino
non, azkenik, topatzen dituen burbuilen tenperatura berea bezalakoa baita.
Egoera honi ezegonkorra esaten zaio aire-burbuilek aske igotzeko joera izango
dutelako turbulentziak sortutako desplazamendu bertikaleko efektupean.
Ezegonkortasuna aurkitzen dugunean, aire-zutabean nahaste bertikala eta euri-
arrisku handia daude. Dena den, ezegonkortasuna nahiko arraroa da, atmosfera
oro har egonkorra baita eta bere geruzak ez dira nahasten. Aurkako arrazoibidea
erabiltzen da turbulentziagatik altitudean jaisten diren burbuilen kasuan.

Egoera honek irudikatu dezakegu burbuila kaiku baten gainean jarrita balego
bezala kokapen ezegonkorrean, halako moldez non, bere posizioa Z ardatzean
aldatzen bada, desplazamendu hori zabalduko eta itzulezina izango da (P1.6
irudia).

                        [124_521_p1_html_16ea2b42.gif]
             P1.6 irudia. Egoera ezegonkorrerako irudi mekanikoa.

- Atmosfera egonkorra: turbulentziagatik burbuila bat tenperatura handiagoko
inguru bateraino igotzen bada, bere dentsitatea bere inguruko burbuilenena
baino handiagoa da eta, hortaz, burbuila berriz jaitsiko da bere hasierako
posiziorantz. Horregatik Troposfera ez da nahasten Estratosferarekin,
troposferako burbuilen tenperatura inguruko estratosferakoenena baino txikiagoa
izango baitlitzateke eta flotagarritasun positiborik ezak jaitsiaraziko
lituzke. Estratosferako burbuilak jaitsiko balira, kontrako efektua izango
litzateke. Egoera hauetako irudi mekanikoa P1.7 irudian agertzen da. Aire-
burbuila kaiku baten hondoan balego bezala, non edozein desplazamenduk alde
batera edo bestera oszilarazten du hasierako posizio beran gelditu arte.

                        [124_521_p1_html_27839922.gif]
              P1.7 irudia. Egoera egonkorrerako irudi mekanikoa.

- Atmosfera neutroa: burbuila bat igotzen edo jaisten bada eskualde bateraino
non bera dagokion prozesuagatik iritsi den tenperatura inguruko burbuilena
berdina baita, eskualde horretan geratzen da (P1.8 irudia).

                        [124_521_p1_html_3a7ce541.gif]
                P1.8 irudia. Egoera neutrorako irudi mekanikoa.

Adibide praktikoa

Adibide praktiko gisa, egonkortasuna edo ezgonkortasuna aztertuko dugu
Santanderren 2009.eko urriaren 14ean Z00-ean egindako zundaketan (P1.9 irudia).

                        [124_521_p1_html_m24e478f.gif]
aszendentziazko kondentsazio-maila

                                                       konbekzioa abiarazteko T

                                                      igoera adiabatiko lehorra

igoera adiabatiko hezea
                                 P1.9 irudia.

Hori baino lehen, egun horretako atmosferaren ezaugarri batzuk berrikusiko
ditugu:

- Troposfera 13000 m-raino iristen da, non tropopausa adierazten duen
tenperaturaren inbertsioa baitago. 1000-1200 m bitartean (900 mb)
tenperaturaren beste inbertsio bat dago, antizikloi (subsidente) baten seinale.

- Haizea 450 mb-ean iparmendebaldekoa (NW) eta 10 korapilokoa da baina, oro
har, zundaketa honetan airea ekialdetik dator (SE-ko, E-ko eta NE-ko haizeak).

- 500 mb-ean hezetasun erlatiboa berdin 0,3/4 zatiketa da. Hots, %7,5
ingurukoa. Atmosferaren goialdeko airea lehorra da eta 900 mb-eko
tenperaturaren inbertsiotik behera, aldiz, hezeagoa da, 4 g/kg inguruko
hezetasun absolutu edukiarekin eta 4/10, hau da, %40 inguruko hezetasun
erlatiboarekin. Beraz, ondo bereiztutako bi geruza ikus daitezke.

- Ez dago hodeirik zutabe atmosferikoan, ihintz-tenperaturak ez baitu inon bat
egiten giro-tenperaturarekin. Beraz zerua oskarbi egongo da, eguerdian
tenperaturaren igoerak, eta tokia eta urtaroa direla, gau freskoak dakartzena.

- Konbekzioa abiarazteko tenperatura lortzeko, lehenengo neurketako
(irratizundaketak neurtutako lehenengo burbuila) ihintz-tenperaturako puntutik
hasita, ur-lurrun eduki konstanteko lerrotik (lerro moreekiko paraleloa den
lerro batetik) igoko gara zundaketak neurtutako giro-tenperaturako lerroa ebaki
arte. Ebakipuntutik (gure kasuan 650 mb-ean dago) transformazio adiabatiko
lehor batetik jaitsiko gara (lerro berdeekiko paraleloki) zundaketaren mailarik
baxueneraino eta bertan dagokion tenperatura begiratuko dugu. Gure kasuan 40ºC
ingurukoa da (P1.9 irudian deskribatutako prozesu osoa lerro gorriz agertzen
da). Horrek esan nahi du eskualdeko lurrazaleko giro-tenperatura 40ºC-raino
igotzen badela, lurrazaletik gertu dauden aire-burbuilak 650 mb inguruko
mailaraino aske igoko liratekeela, non kondentsatuko lirateke hodeiak sortuz.
Zundaketako lekua eta urtaroa direla, egunean zehar tenperatura horretaraino
iristeko aukera oso txikia izango litzateke.

- Burbuila bat haizeak bultzatuta mendi hurbil bat igotzera behartua izango
balitz, aszendentziazko kondentsazio-maila kalkulatzeko zundaketaren lehenengo
neurketa erabiliko dugu. Neurketa horretatik igoera bertikala egiten badugu
hezetasun edukia mantenduz eta, aldi berean, burbuila hoztuz transformazio
adiabatiko lehor bat jarraituz (lerro berdeak), 900 mb-ean edo 1000 mb-etik
gertu kondentsatuko litzatekeela ikus dezakegu (igotzen den lerro gorria
berdearekin elkartzen da). Bertan dago aszendentziazko kondentsazio-maila.

Egonkortasuna/ezegonkortasuna_550_mb-ean

Eskualde atmosferiko honetako egonkortasun/ezegonkortasun mota eta maila
zehazteko, diagraman altitude horretan kokatzen gara eta bi lerro marrazten
ditugu gorantz (gure kasuan urdina eta lila), eraldaketa adiabatiko lehorretako
lerro berdeekiko eta eraldaketa adiabatiko aseetako (adiabatiko hezeak) lerro
urdineekiko paraleloak direnak. Bi lerro hauek 550 mb-eko mailatik
turbulentziak mugitutako burbuila baten tenperatura aldaketa irudikatzen dute.

Bi lerro hauen bidez mugitutako burbuilak hartzen duen tenperatura iristen den
inguruko burbuiletakoarekin (giro-tenperatura, eskuinaldeko lerro beltza)
aldera dezakegu. Adibide honetan, eraldaketa adiabatiko lehorrek burbuila beti
girokoa baino txikiagoa den tenperaturarekin uzten dute. Horrren ondorioz,
burbuila igotzean ingurua baino hotzago dago eta, hortaz, dentsitate
handiagorekin. Beraz, prozesu mota horietarako egoera egonkorra dela esan
dezakegu. Burbuila ase ez dagoenez (zundaketa osoan hodeirik ez dago), hau
izango da burbuilak naturalki jarraitutako prozesua. Horrexegatik maila
horretan egonkortasun absolutua daukagula esango dugu.

Urdineekiko (eraldaketa adiabatiko aseko edo hezeko prozesuak) paraleloa den
lerroak, berriz, adierazten du burbuila ase balego, igotzean iritsiko
litzatekeen tenperatura heltzen den ingurukoa baino beroagoa izango
litzatekeela, hortaz dentsitate gutxiago izango luke eta igotzen jarraituko
luke. Kasu horretan ezegonkortasuna daukagu, baina baldintzazko ezegonkortasuna
esaten zaion motakoa (baldin eta burbuila prozesu baten bidez asetzen bada).
P1.9 irudian zundaketako maila bateko egonkortausna aztertzeko prozesua
laburbiltzan da.

         [124_521_p1_html_m181b1668.gif][124_521_p1_html_3cc9d600.gif]
                               Erabat Egonkorra

                              Erabat Ezegonkorra

                           Baldintzazko Ezegonkorra
   P1.9 irudia. ZundaketakoZ0mailako egonkortasun edo ezegonkortasun egoera
                               aztertzeko eskema

Puntu bateko burbuilak egonkortasun absolutua badauka eta ez badago
baldintzazko ezegonkortasunik, maila horratan Erabateko egonkortasuna dagoela
esango dugu. Kontrako kasua, hots, ezegonkortasun absolutukoa, aldi berean
baldintzazko ezegonkortasuna ere dauka eta, beraz, Erabateko ezegonkortasuna.

Burbuila bere jatorrizko mailan ase dagoenean, baldintzazko ezegonkortasuna
ezin da gertatu eta ezegonkortasun absoluturik dagoen aztertzen da prozesu
adiabatiko aseak erabiliz.

Azkenik, aztertzen ari garen kasuan, zundaketako tokian atmosferan gerta
daitezkeen ezegonkortasun bertikaleko prozesuei dagokienez, lau eskualde
desberdin daudela azpimarratu behar dugu.

Lehenengoa inbertsio azpian (900 mb azpian) dagoen geruza atmosferikoari
dagokion tartea da. Eskualde honetan atmosferak baldintzazko ezegonkortasuna
dauka baina, ezegonkortasuna gertatuz gero, 900 mb-eraino mugatuta egongo
litzateke. Inbertsioagatik burbuila atmosferikoetako igoera askeko prozesuak
bertan geldituko lirateke. Beraz ezegonkortasun hori ez litzateke oso sakona
izango, ezta hodei oso lodiak sortzeko gai ere.

Bigarren tartea 900 eta 800 mb-en artean dago, non atmosfera erabat egonkorra
den.

Hirugarren tartean, 800 eta 550 mb-en artean, berriro baldintzazko
ezegonkortasuna agertzen da, zeinak 550 mb-eko mailaraino bakarrik aske igotzen
utziko lukeena. Lehen bezala, sakonera gutxiko ezegonkortasuna.

550 mb-etik aurrerako azken tartean burbuilak tropopausako mugaraino (13000 m
inguruan) igo litezke.

Baldintza hauetan, espero dugun eguneko eguraldia oro har eguzkitsua izango da,
ia euri arriskurik gabe (ezegonkortasunak ez dira oso sakonak atmosferaren
behealdean) eta hodei baxu eta ertainak sor litezke konbekzio bortxatutako
prozesuengatik.
