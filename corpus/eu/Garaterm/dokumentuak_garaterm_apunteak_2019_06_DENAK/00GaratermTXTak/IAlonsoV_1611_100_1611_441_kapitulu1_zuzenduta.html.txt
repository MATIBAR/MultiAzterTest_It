



                                 1. KAPITULUA

                 LURRAREN ATMOSFERAREN EGITURA ETA KONPOSIZIOA


1.1 SARRERA

Atmosferak planetak inguratzen dituzten gas-geruzak dira. Atmosfera horiek
osatzen dituzten gasak planeten inguruan kokatuta daude grabitazio-indarrak
harrapatuta geratzen direlako. Bestalde, edozein atmosfera osatzen duten
partikulen batez besteko energia zinetikoa atmosfera horren batez besteko
tenperaturaren araberakoa da. Energia zinetiko hori planetaren grabitazio-
eremutik ihes egiteko gutxieneko energia baino txikiagoa bada, gasak
harrapatuta geratuko dira eta atmosfera iraunkorra osatuko dute. Hortaz, bi
energia motaren arteko balantzea gertatzen da: gasaren batez besteko
tenperatura (bere barneko energia, funtsean bere partikulen energia zinetikoa)
eta grabitatearen energia potentziala (planetaren masa solidoak sortutakoa).
Grabitatearen energia potentzial horrek gutxieneko ihes-abiadura bat eskatzen
du atmosferaren gasa planetaren erakarpenpeko grabitazio-eremutik irten ahal
izateko.

Ihes-abiadurada edozein gorputzek, baita fotoiek ere, masa handiko beste
objektu baten grabitazio-erakarpenetik ihes egiteko eta balizko distantzia
infinituraino zero abiadurarekin iristeko behar duen abiadura. Lurraren azalean
ihes-abiadura 40270 km/h-koa da, hau da, 11,2 km/s-koa.

 ______________________________________________________________________________
|**** GOGORATU! ****                                                           |
|Hotz eta bero nozioak gizakiaren gorputzeko zentzumen-pertzepzio              |
|arruntenetariko bati erantzuten dio. Ideia intuitibo hau teoria fisikoan      |
|tenperatura kontzeptuan irudikatu da, gorputz batzuetatik beste batzuetarako  |
|bero-transferentziaren balioa adierazten duen magnitudea izanik eta           |
|termometroen eta beste tresna batzuen bidez neurtzen delarik.                 |
|***** Tenperatura eta agitazio termikoa *****                                 |
|Termino fisikoetan, bero- eta hotz-sentsazioak neurtzeko erabiltzen den       |
|magnitude fisikoatenperaturadeitzen da. Zentzu teoriko zorrotz batean, hainbat|
|interpretazio proposatu dira tenperaturarako.                                 |
|I[1611_441_kapitulu1_zuzenduta_html_m4421fda6.jpg]kuspuntu mikroskopiko       |
|batetik, tenperatura aintzakotzat hartutako gorputza osatzen duten molekulen  |
|batezbesteko barnekoenergia zinetikoaren adierazpentzat hartu izan da.        |
|Maila makroskopikoan, tenperatura gehitzeak hainbat ondorio hautemangarri edo |
|neurgarri sortzen ditu: gorputzaren bolumena handitzea, dentsitatea jaistea,  |
|egoera-aldaketa edo kolorea aldatzea (esate baterako, gorritasuna).           |
|Tenperatura gradutan neurtzen da, bere definizioa aintzakotzat hartutako      |
|eskala termikoen araberakoa izanik:Celsius,Fahrenheit,absolutua               |
|(Kelvin),Réaumur, etab. Nazioarteko Sisteman, tenperatura-unitatea Kelvina da|
|(K sinboloa).                                                                |
|__________________________________________________________Iturria:www.hiru.com|
Dena dela, esan daiteke edozein atmosferak muga zehatzik ez daukala. Altitudean
igo ahala, gero eta molekula gutxiago daude eta dentsitatea jaitsi egiten da,
gasaren molekula azkarrenak bakarrik atmosfera-maila horietara igotzeko gai
baitira. Bestalde, gas-partikulen batez besteko ibilbidea gero eta handiagoa da
molekula gutxiago daudelako. Horrela, azkenik, kanpoko espaziora iristen gara,
non huts handiko gune batean aurkitzen garen.

Meteorologia atmosfera eta haren fenomenoak aztertzen dituen zientzia da.
Lurrean, adibidez, prozesu antropogenikoetiko gas poluitzaileak atmosferara
igortzen dira. Hortik dator ingurumen-zientzietan adar zientifiko honetaz
dagoen jakinminaren zati handia. Gainera, biziak eta horrek sortu ohi dituen
sistemek atmosfera behar dute, sistema horiek garatzen diren inguru
naturaletako bat baita.


JAKIN-MINA?
▪ Why Air Sticks Around?(EN)
Zergatik Lurrak atmosfera dauka? Zergatik beste planeten atmosferak desberdinak
dira? Artikulu labur honetan erantzunak aurkituko dituzu.Moodle-en irakur
dezakezu.


1.2 LURRAREN ATMOSFERAREN EGITURA

Lurraren atmosfera lau geruzatan banatu ohi da, tenperaturak altitudearen
arabera azaltzen duen aldaketa kontuan hartuta (1.2 irudia)

Troposfera

Troposfera fenomeno meteorologiko garrantzitsuenak gertatzen diren eskualdea da
(1.1. irudia), zeinean atmosferaren masaren % 80 inguru dagoen.

               [1611_441_kapitulu1_zuzenduta_html_2d063197.gif]
          1.1 irudia. Troposfera espaziotik ikusita (Iturria: NASA1)
Troposferaren batez besteko temperatura 265 K ingurukoa da eta tenperatura
gutxi gorabehera 0,7ºC jaisten da 100 m-ko, altitudean gora goazen heinean.
Haren barnean Lurraren azaletik gertu dagoen geruza bat bereizten da,
Planetaren Muga Geruza (PMG) edo Atmosferaren Muga Geruza (AMG) deritzona.
Muga-geruza horrek kilometro bateko sakonera du, eta tenperatura, batez beste,
1ºC jaisten da 100 m-ko, altitudean igo ahala.

Troposferaren mugak Tropopausa du izena eta 10 km inguruan kokatuta dago, baina
altitude hori alda daiteke. Tropopausaraino iritsi garela esaten dugu
temperaturak jaisteari uzten dionean. Troposferak bakarrik 10 km inguruko
lodierako erradioa betetzen duela eta Lurraren erradioa 6370 km-koa dela
kontuan harturik, geruza hori Lurraren 1/600 dela esan daiteke. Beraz,
Lurrarekin alderatuta, Troposfera oso gas-geruza txikia da.

                [1611_441_kapitulu1_zuzenduta_html_9b50745.png]
                    1.2 irudia. Atmosfera-geruzen banaketa
   (Iturria: Zientzia eta Teknologia Hiztegi Entziklopedikoa, Elhuyar, 2009)

Estratosfera (Ozonosfera)

 Estratosfera Troposferaren gainean kokatutako geruza da eta Ozonosfera ere
esaten zaio, bertan ozono-geruza batago. Ozonoa erreakzio fotokimiko baten
bidez sortzen den gasa da: eguzki-erradiazioak O2 molekulak apurtu eta O3-
a sortzen du; aldi berean, erradiazio ultramore horrek O3-a apurtu eta O2
bihurtzen du. Ozonoarena aldi berean sorkuntza eta suntsiketa erreakzioa da,
oreka fotoegonkorrean dagoena, eta horren emaitza ozono-sorrera garbia da.
Ozonoa sortzen duen erreakzio horretan fotoiak xurgatzen direnez, ozono-
geruzaren tenperatura igo egiten da, Troposferaren amaieran dagoen
tenperaturaren balioarekiko. Troposferako gasaren dentsitatea
Estratosferakoarena baino askoz handiagoa da eta Troposferako partikulek oso
gutxitan truka dezakete beren posizioa estratosferako gunekoekin. Hori dela
eta, geruza biak ia ez dira nahasten.

O3-aren sorkuntza garrantzitsua da Eguzkiak igorritako erradiazio ultramorea
xurgatzen duelako. Erradiazio hori kaltegarria da lurreko egitura
biologikoetarako, haren izaera mutageniko handiagatik. Baina gizakiak
igorritako klorofluorokarburoek (CFC), estratosferaraino iristen direnean, O3-
aren sorreraren oreka apurtu eta sortutako ozono kopuru garbia murrizten dute.
Horren ondorioz, erradiozio ultramore gehiago uzten dute pasatzen Lurraren
azalerantz.

Mesosfera

Mesosferan molekulen batez besteko ibilbide askea 1 cm-koa da, eta dentsitatea
oso txikia. Bestalde, tenperatura altitudearekiko jaisten da.

               [1611_441_kapitulu1_zuzenduta_html_23b8788f.gif]
                                     LURRA

                                 ozono-geruza
      1.3 Lurraren atmosferaren geruzen arteko distantziak (kilometrotan)
(Iturria: NASA,http://geo.arc.nasa.gov/sgg/E.S.Outreach/Jr_SrHighEducation.htm)

Termosfera

Termosferaren barruan bi eskualde bereizten dira: Ionosfera (1.3 irudia) eta
Magnetosfera

- Ionosfera:

Tenperatura nabariki igotzen da altitudearekin batera geruza honetan, Eguzkiak
neurgailuak berotzen dituelako. Hutsa dela eta, tenperatura-igoera hori ez da
gasaren tenperatura-igoera bat, ia gasik ez baitago. Eguzki-erradiazio
indartsuak bere bidean aurkitzen duen materia urria ionizatzen du eta ioiak
sortzen dira. Hori dela eta, eskualde hau eroankortasun handiko gunea da eta,
horri esker, bertara iristen diren irrati-igorpenak islatu egiten dira.

- Magnetosfera:

Magnetosferan agerian geratzen da Lurraren magnetismoa, eta bertan sortzen dira
aurorak.

Guri Troposfera bakarrik interesatzen zaigu (1.3 irudia), bertan gertatzen
baitira fenomeno meteorologikoak eta bertan baitago atmosferaren masaren % 90
inguru.


JAKIN-MINA?
▪ Bideoa:Earth. The Power of the Planet - Atmosphere(EN)
BBC-k ekoiztutako dokumentalaLur planetaren funtzionamendua azaltzeko.Osorik
ikusteko, begiratu moodle-en:
“...the atmosphere, the most finely balanced of all the forces, but the one
that has the greatest power over our lives. It's easy to take the air we
breathe for granted. It's invisible, but we depend on it completely. The
atmosphere creates our climate and protects us against the cold hostility of
space, and it provides oxygen to fuel our bodies...
Our atmosphereis full of contradictions. It's immensely powerful and yet it's
incredibly sensitive. It's destructive and at the same time it protects us.
It's essential for all life and yet it was created by life.Without it the
planet would be utterly uninhabitable.”
▪ Troposferaraino, Bill Brysonen“Ia denaren historia labur bat”liburutik
(EU).Osorik irakurtzeko, begiratu moodle-en:
“Eskerrak atmosferari. Epel mantentzen gaitu. Atmosferarik gabe, Lurra bizirik
gabeko izotz-bola bat izango litzateke; –50 °C izango luke batez besteko
tenperatura. Gainera, atmosferak xurgatu edo desbideratu egiten ditu trumilka
iristen zaizkigun izpi kosmikoak, partikula kargaduna, izpi ultramoreak eta
abar. Atmosferako gas betegarria, guztira, porlanezko 4,5 metroko babes-geruza
baten baliokidea da; hori gabe, espazioko bisitariek ebaki egingo gintuzkete,
aizto txikiak balira bezala. Euri-tantek konorterik gabe utziko gintuzkete,
atmosferak moteldu ezean.
Atmosferaren ezaugarri harrigarriena da ez dagoelaasko. Ehun eta laurogeita
hamar kilometro inguruko garaiera du; lurraren mailatik begiratuta, asko
dirudi, baina, Lurra etxeko lurbira-globo arrunt baten tamainara txikituz gero,
berniz-geruza pare baten lodiera izango luke atmosferak.
Atmosfera lau geruzatan banatzen da, zientzialariei horrela komeni zaielako:
troposfera, estratosfera, mesosfera eta ionosfera (askotan, termosfera deitzen
zaio azken horri gaur egun). Troposfera da gure kuttuna. Guk behar ditugun
beroa eta oxigenoa berak bakarrik dauzka, baina, troposferan gora egin ahala,
bizkor uzten dio bizitzeko gozo izateari. Troposfera (edo “esfera birakaria”)
hamasei kilometroko geruza bat da ekuatorean, eta hamar edo hamaika
kilometrokoa gehienok bizi garen latitude epeletan. Geruza fin eta xehe
horretan daude atmosferaren masaren % 80, atmosferako ia ur guztia eta, beraz,
ia eguraldi-fenomeno guztiak. Ez dago tarte handirik zure existentziaren eta
desagertzearen artean.”


1.3 ATMOSFERAREN KONPOSIZIOA

Airea batez ere N2-z (% 78) eta O2-z (% 21) osatuta dago (1.4 irudia). Nahiz
eta ur-lurrun gutxi izan, oso garrantzitsua da hainbat arrazoirengatik. Izan
ere, sei aldiz erradiazio infragorri gehiago xurgatzen du atmosferaren beste
edozein osagaik baino. Bestalde, ur-lurruna oso adierazgarria da gure
atmosferan, bizia mantentzeko behar baitugu; azkenik, planetako ur geza guztia
sortzen duen gasa da. Gainera, ur-lurruna kondentsatzen denean, lurruntzean
bereganatu duen bero-sorra atmosferari itzultzen dio eta, horrela, atmosfera
berotzen du.

Beste osagai batzuk daude zeinen iraunkortasuna atmosferan handiagoa edo
txikiagoa baita, beren bizitza-erdiko denboraren arabera. Bizitza-erdia espezie
horretako molekula batek erreakzionatzeko eta atmosferatik desagertzeko behar
duen batez besteko denborarekin lotuta dago. Gasak oso erreaktiboak badira, oso
gutxi iraungo dute eta, beraz, kontzentrazio txikian azalduko dira (baldin eta
osagai horiek etengabe berriztatzeko intentsitate handiko iturri bat ez
badago). Hain erreaktiboak ez diren gasek, aldiz, luzeago iraungo dute.
Adibidez, Ar, Ne eta beste gas noble batzuk osagai iraunkorrak dira, ia ez
baitute erreakzionatzen, eta haien kontzentrazioa atmosferan ia konstantea da.
Hortaz, atmosfera osatzen duten gasak beren iraunkortasunaren arabera sailkatu
daitezke:

- Gas iraunkorrak. Bizitza-erdiko denbora luzea (urteak): N2, O2, Ar, CO2, Ne,
He, Kr, Xe.

- Gas erdiraunkorrak. Bizitza-erdiko denbora ez hain luzea: CH4, CO, H2, N2O.

- Gas aldakorrak. Bizitza-erdiko denbora motza (egunak-orduak). Beren
kontzentrazioa atmosferan oso aldakorra da: O3, H2S, SO2, NH3, NO2.

       ___________________________
      |Nitrogenoa______|%_78,08___|
      |Oxigenoa________|%_20,95___|
      |Argona__________|%_0,93____|
      |Karbono_dioxidoa|%_0,03____|
      |Neona___________|%_0,018___|
      |Helioa__________|%_0,0005__|
      |Kriptona________|%_0,0001__|
      |Hidrogenoa______|%_0,00006_|
      |Ozonoa__________|%_0,00004_|
      |Xenona__________|%_0,000008|
              1.4 irudia. Atmosferan aurki ditzakegun zenbait gas

Aldakorrak eta erreaktibotasun handikoak diren gasei poluitzaile deritze.
Adibidez, troposferako O3-a poluitzailetzat hartzen da bere oxidazio-gaitasun
handiagatik. Estratosferan sortzen den ozonoak, ordea, izpi ultramoreetatik
babesten gaitu, eta ez da poluitzailetzat hartzen.

Gas aldakorren bizitza-erdiko denbora txikia da, asko erreakzionatu ohi
dutelako eta egun gutxitan beste molekula batean eraldatzen direlako. Adibidez,
SO2-a atmosferan H2SO4 bihurtuko da 5 egun inguruko denbora-tartean.

Bost egunean SO2 molekulak 1000 km mugi daitezke. Beraz, H2SO4-rako bihurketa
beste toki batean gertatuko da, airearen mugimenduak lekualdatu ondoren.
Fenomeno horri mugan zeharreko poluzio edo poluzio azido deritzo.

SO2-a lehen mailako poluitzailea da eta H2SO4-a bigarren mailakoa. Izan ere, bi
azido horiek osatzen dute euri azidoa. Ozonoa ere bigarren mailako poluitzailea
da, eta Europan EEBBetatik eta Asiatik datozen O3-sarrerak gertatzen dira.

Gasez ari garenean kontuan hartu behar dira igorlea (iturria), atmosferaren
baitan izan ditzaketen erreakzioak eta jalkitzearen bidezko desagerpen prozesua
(hau da, haien hustubideak). Atmosferaren osagai batzuetarako ziklo hori oso
motza den arren, beste gas batzuek, batez ere aldakorrak, kilometro asko egin
ditzakete desagertu baino lehen.

Gasen erreakzioak bi eratakoak izan daitezke:

- Homogeneoak  gasen artean

- Heterogeneoak  gas eta aerosolen artean

Horiek guztiak Eguzkitik datorren erradiazio elektromagnetiko ugariaren pean
gertatzen dira. Gainera, erradiazio elektromagnetikoak bidea ematen die
erreakzio fotokimikoei.

Ingurune-inpaktua edo azkenean sortutako substantzien eragina (bigarren mailako
poluitzaileak), poluitzailea iristen den tokiaren eta toki horretako
poluitzaile horren hartzailearen edo hartzaileen sentikortasunaren araberakoa
izango da.

Gasez gain, partikula materialak ere aurki ditzakegu (aerosolak). Hauts-
partikula horiek materiazko agregakinak dira, sulfatoak eta kloruroak
esaterako, higadurak, olatuen itsasausteek, sumendietako igorpenek edo
ibilgailuetako igorpenek sortutakoak. Partikula horiek materia organikoa ere
badute, hala nola, esporak, bakterioak eta birusak. Materia organikoak haiekin
batera bidaiatzen du.

Aerosol horiek materia solidozko zatiak badira ere, kilometro asko ibil
ditzakete jalki arte. Nahiz eta grabitazio-indarrak erortzera behartu, haien
formagatik erortze-abiadura terminala oso txikia da, eta parapente txikien
antzeko zerbait bihurtzen dira.


JAKIN-MINA?
José Miguel Viñasen“Introducción a la Meteorología”(CA) liburuaren 1. atalean
(El océano gaseoso) gehiago ikas dezakezu atmosferaren egituraz eta
konposizioaz. Gainera, 13. atalean (Atmósferas extraterrestres) azaltzen du
nolakoak diren beste planeten atmosferak: ba al zenekien Marten zerua arrosa
dela, Artizarren hodeiak azido sulfurikoz osaturik daudela edota, aditu batzuen
ustez, Jupiterren eta Saturnon zerutik diamanteak eror litezkeela?. Gai horri
buruz ere hitz egiten du Agustín Sánchez Lavega EHUko ikerlariak“Unibertsoko
bizilekuak”(EU) bideoan (moodle-en ikus dezakezu).
1.4 PRESIO ATMOSFERIKOA

Grabitazio-indarrak harrapatutako aire-masak bere pisua du eta, beraz, presioa
egiten du (P = F/S). Aire-masak egiten duen presio horri presio hidrostatiko
deritzo. Altitudean igo ahala, presio hidrostatikoa jaitsi egiten da aire-masa
txikiagoa baitugu gainean. Lurraren azaleko batez besteko presioa 1012 mb =
1012 hPa-ekoa da, edo 101200 Pa-ekoa nazioarteko sisteman (SI).

Ariketa
Lurraren azaleko batez besteko presioa 1012 mb-ekoa bada eta atmosferak 10 km-
ko altuera badauka, zenbat balio dute atmosferaren masak (MA) eta dentsitateak
(? (Lurraren erradioa, RT= 6370 km)

ρ = MA /V
V = S ·h = 4πRT2·h = (4π·63700002 m2) ·(10000 m) = (5,1·1014 m2) ·(104 m) =
5,1·1018 m3
P = F/S = (MA · g)/S  101200 Pa = (MA · 9,8 m/s2)/ 5,1·1014 m2  MA =
5,25·1018 kg
 = 5,25·1018kg/5,1·1018 m3 = 1,03 kg/m3


 _____________________________________________________________________________
|**** GOGORATU! ****                                                          |
|**** Presioa ****                                                            |
|Lurrean aurki ditzakegun ia material guztiak fluidoak dira edo likido- edo   |
|gas-itxura dute. Atmosfera eta hidrosfera osatzen dituzten substantziek      |
|fluido-itxura izan ez ezik (ozeanoak, itsasoak, ur kontinentalak), Lur       |
|barneko hainbat elementuk ere holako itxura dute. Horregatik oso             |
|garrantzitsua da presioa aztertzea, gure planeta ezagutu ahal izateko.       |
|***** Fluidoak *****                                                         |
|Isurtzeko gaitasuna duen substantzia orokfluidoizena du. Kategoria horren    |
|barruanlikidoaketagasakaurkitzen dira. Bi horien arteko desberdintasuna      |
|dentsitateko balioaren araberakoa da, likidoen dentsitate-balioa handiagoa   |
|delarik.Dentsitateajakiteko gorputz batenmasaeta okupatzen duenbolumenaren   |
|arteko zatiketa egin behar da:                                               |
|              [1611_441_kapitulu1_zuzenduta_html_m41a3adfc.png]              |
|Dentsitatea balio eskalarra da eta bere unitateak kg/m3dira, nazioarteko     |
|sisteman (SI).                                                               |
|***** Fluidoen_propietateak *****                                            |
|Gasek eta likidoek hainbat propietate komunak dituzte. Hala ere, bi fluido-  |
|mota horien artean zenbait desberdintasun aurki daitezke:                    |
|    * Gorputz batean, gasek dena delako ontziaren bolumen guztia okupatzeko  |
|      joera dute, likidoek, berriz, ontziaren itxura hartzen dute, baina ez  |
|      dute bolumen guztia okupatzen.                                         |
|    * Gasak konprimagarriak dira, beraz, bere bolumen eta dentsitatea        |
|      presioaren arabera alda daitezke; likidoen bolumena eta dentsitatea    |
|      berriz, ez dira aldatzen, tenperatura jakin bati dagokionez            |
|      (konprimaezinak dira).                                                 |
|    * Gasen molekulek ez dute elkarreragin fisikorik, likidoek ez bezala.    |
|      Elkarreragin horren efektu nagusienabiskositateada.                    |
|***** Presio_hidrostatikoa *****                                             |
|Fluido bat orekan dagoenean, bere puntu guztiek tenperatura-balio berdina eta|
|bestelako propietate berdinak izango ditu. Holako egoera batean, fluidoaren  |
|pisuak azalera baten gainean egiten duen presioaren balioa honela adieraziko |
|da:                                                                          |
|              [1611_441_kapitulu1_zuzenduta_html_m7f044b2f.png]              |
|ppresio hidrostatikoaizango da;, fluidoaren dentsitatea; g, grabitatearen |
|azelerazioa, eta h, fluidoaren azaleraren altuera. Hau da, presio            |
|hidrostatikoa altueraren araberakoa izango da.                               |
|Horrenbestez, fluidoaren edozein A eta B punturen arteko diferentzia         |
|kalkulatzeko, horrelako adierazpena erabili behar da:                        |
|              [1611_441_kapitulu1_zuzenduta_html_533d5071.png]               |
|Fluido baten bi punturen arteko presio hidrostatikoaren diferentzia,         |
|bakarrik, bi horien arteko altueraren diferentziaren araberakoa da.          |
|***** Pascal-en_printzipioa *****                                            |
|Fluido batorekandagoenean, bertako edozein puntuan egiten denpresioanorabide |
|guztietara transmititzen da, intentsitate berdinarekin. Lege horrekPascal-en |
|Pintzipioadu izena.                                                          |
|***** Gorputz_murgilduen_bultzada *****                                      |
|Fluido batek ontziaren hormetan eta ontzi beran murgildutako gorputzen mugan |
|egiten duen presioak goranzko indarra eragiten du aipatutako gorputzetan.    |
|Indar horrekbultzadaizena du.                                                |
|Horrenbestez, gorputz murgildu batean aurkako norabidea duten bi indarrek    |
|eragiten dute: beheranzko pisua eta goranzko bultzada.                       |
|B[1611_441_kapitulu1_zuzenduta_html_bfec00f.png]                             |
|[1611_441_kapitulu1_zuzenduta_html_5b5f0c55.jpg]ultzada pisua baino handiagoa|
|bada, gorputza ur-gainera aterako da, bestela, urperatuko da.                |
|***** Arkimedes-en_Printzipioa *****                                         |
|Guztiz murgildutako gorputz orok, bere bolumenaren adinako fluido-bolumena   |
|aterarazten du. Orekari dagokionez, fluido batean murgildutako gorputz batek |
|goranzko indar bertikala izaten du. Indar hori urtarazitako likidoaren       |
|bolumena bezalakoa da. Hori guztia Arkimedes-en Printzipioa da, eta          |
|bultzadaren balioa honela kalkula daiteke:                                   |
|              [1611_441_kapitulu1_zuzenduta_html_m138296af.png]              |
|ffluidoaren dentsitatea da, Vcaterarazitako likidoaren bolumena           |
|(murgildutako gorputzaren bolumena) eta g, grabitatea.                       |
|_________________________________________________________Iturria:www.hiru.com|



1.5 ALTITUDEA ETA PRESIO ATMOSFERIKOA: EKUAZIO HIDROSTATIKOA

P[1611_441_kapitulu1_zuzenduta_html_m75ed1290.gif]resio hidrostatikoa jaisten
da altitudean gora goazen heinean; beraz, badago altitudearen eta presio-
aldaketaren arteko lotura bat. Presioa neurtzeko erabiltzen den tresna
barometroa da. Barometroak estazio meteorologikoetan jartzen dira eta
itsasmailaren gaineko altitude batean kokatuta daude. Presioa altitudearekiko
aldatzen denez, ezin dira alderatu altitude ezberdinetan kokatutako barometroen
neurketak. Neurketa horiek alderatu ahal izateko, presioaren itsasmailarako
bihurketa (edo geoiderako bihurketa) egiten da.

Presio atmosferikoaren lehenengo neurketa Torricelli-k egin zuen eta, harekin
batera, atmosferak pisua duela frogatu zuen. Horretarako, berak asmatutako
barometroa erabili zuen: merkurioz betetako zutabe bat hartu eta merkurioz
betetako beste ontzi batean ezarri zuen (Torricelli-ren barometroa, 1.5
irudia). Garai hartan jada ohartu zen batez besteko presio atmosferikoaren
balioa merkuriozko 760 mm-ko zutabe bati eusteko nahikoa zela.

           760 mm Hg = 1012 mb = 1012 hPa = 101200 Pa = 101200 Nm-2

Torricelli ohartu zen presioa jaitsi egiten zela altitudean igo ahala. Horri
esker, atmosferak goiko muga bat zuela ondorioztatu zuen eta, hortaz,
barometroaren gaineko aire-zutabea gero eta lodiera txikiagoa zeukala
altitudean gora joan ahala. Hori dela eta, neurketa barometrikoak askotan
erabili dira mendien altuera neurtzeko.

Torricelli-ren azterlanetatik metro koadro bateko oinarria duen atmosfera-
zutabe baten pisua zehaztu daiteke:

                      101200 Pa ≡ N/m2  1 m2  101200 N
               101200 N = m·g  m = 101200 N/10 m/s2 = 10120 kg

Atmosferak 10 km-ko altuera daukala onartuta, honela kalkula daiteke haren
dentsitatea:

              dentsitatea  = m/V = 10120 kg/ 10000 m3 ≈ 1 kg m-3

Baina dentsitatea ez da berdina atmosfera osoan. Adibidez, Lurraren azalean
airea presio handiagoaren eraginpean dago eta, beraz, haren dentsitateak gora
egiten du. Geroago ikusiko dugunez, airearen dentsitatearen balioa presioaren
eta tenperaturaren menpe dago. Esate baterako, airearen dentsitatea 1,25 kg m-
3 eta 1,30 kg m-3 bitartean aldatzen da, tenperatura 10ºC eta 0ºC bitartean
aldatzen denean, presioa 1013 hPa-etan konstante mantenduz gero.
Presioaren geoiderako bihurketa egiteko, altitudea eta presioa lotzen dituen
ekuazio bat aurkitu behar da. Ekuazio horri Atmosferaren Ekuazio Hidrostatikoa
deritzo.

Presioaren aldaketa altitudearekiko jarraian azaltzen da, g-ren (Lurraren
grabitazio-azelerazioa, 9,8 ms-2) eta -ren (airearen dentsitatea) balioetatik
hasita:
[1611_441_kapitulu1_zuzenduta_html_m291099d4.gif]

P2  P1 = dP = pisua/1 m2 = m·g = ρ·g·V, m = ρ·V baita.

dP = ρ·g· (1 m2·dz) = ρ·g·dz

dP = ρ·g·dz  Atmosferaren Ekuazio Hidrostatikoa.


Airearen dentsitatea tenperaturarekin aldatzen da. Dentsitatea jaitsi egiten da
tenperatura igotzen denean, airea dilatatzen delako. Hau da, aire-masa berak
bolumen handiagoa hartzen du gasa hedatzen delako. Bestalde, dentsitatea
presioaren menpe ere badago, presioak aire-bolumena gehiago edo gutxiago
konprimatzen duelako.

Gas baten dentsitatea haren tenperaturaren eta presioaren menpe dagoenez, gas
perfektuen ekuazioa erabiliko dugu airearen dentsitatearen balioa aurkitzeko
presioaren eta tenperaturaren arabera:

                                  P·V = N·R·T

Ekuazio horretatik beste hau ondorioztatuko dugu:

                  ρ = m/V = (N·Mm)/(N·R·T/P) = (P·Mm)/(R·T),

N: molekula-kopurua

R: gas perfektuen konstante unibertsala

Mm: gas atmosferikoaren batez besteko masa molekularra.

Emaitza ekuazio hidrostatikoan sartzen badugu,

                             dP = (P·Mm/R·T)·g·dz
                            dP/P = (Mm/R·T)·g·dz.

Beraz, bi altituderen arteko presio-diferentziak presio beraren, toki horretako
airearen tenperaturaren eta altitude-diferentziaren araberakoak dira. Ekuazio
diferentzial hori ebatz daiteke hurbilketa hidrostatiko esponentzialaren bidez:

                             P(z2) = P(z1)·ez/H,

non:

                H= [R·Tm(z1,z2)]/[Mm·g] eta z = z2 – z1 diren.

H batez besteko balio bat da, zeina formula esponentziala aplikatzen den tokiko
aire-zutabearen batez besteko tenperaturaren menpe dagoen. Haren balioa
desberdina izango da atmosfera osorako edo eskualde jakin baterako bakarrik
kalkulatzen badugu. H-ren batez besteko balioa Troposfera osorako 8 km
ingurukoa da. Formulan parte hartzen duten beste datuek balio hauek dituzte
(nazioarteko unitate-sisteman):

R = 8,314 J/(mol·K)
Mm = 28,96·10-3 kg/mol
Tm = airearen batez besteko tenperatura z1-en eta z2-ren artean (K-etan)

Laburbilduz, presioaren altitudearen araberako aldaketa ez da lineala,
esponentziala baizik. Hala ere, atmosferaren behealdean presioaren murrizketa
(gradientea) –1 mb/10 m ingurukoa dela esan dezakegu.

Ekuazio hidrostatikoaren forma esponentziala erabil dezakegu altitude
desberdinetan neurtutako presioaren balioak alderatzeko, presioaren
itsasmailarako (geoide mailarako) edo SLP (Sea Level Pressure) bihurketa
eginez. Prozesu horren bidez altitude desberdinetako behatokietako neurketak
alderatzeko gai izango gara (1.6 irudia).

Adibidea:

938 mb 510 m-an, T (z = 510 m) = 13ºC

Zenbat balio du itsasmailara bihurtutako presioak (z = 0)?

H = 8,31·Tm/(9,8·28,96·10-3)

Tm  100 m-ko, tenperatura 1ºC inguru jaisten da; beraz, T2 (z = 0) beroagoa
izango da: T2 = 13ºC + 1ºC ·510 m/ 100 m = 18,1ºC  Tm = (18,1+13)/2 + 273 =
288,1 K

H = 8,44·103 m

Pz = P0·ez/H  938 hPa = P0·e510/8440

P0 = 996 hPa = 996 mb (SLP)

               [1611_441_kapitulu1_zuzenduta_html_58dcd920.gif]
                 1.6 irudia. Presioaren bihurketaren adibidea
 _____________________________________________________________________________
|**** GOGORATU! ****                                                          |
|***** Gas idealak *****                                                      |
|Disolbatutako gasaren portaera ikuspuntu termodinamikotik aztertzean, zera   |
|esan dezakegu:                                                               |
|    * Etengabekopresioan, gasarenbolumena, gradu absolutuetan espresaturiko  |
|      tenperaturarekiko erabat proportzionala da.                            |
|    * I[1611_441_kapitulu1_zuzenduta_html_m55cb433c.jpg]raunkor mantentzen   |
|      dena bolumena denean, presioatenperaturaabsolutuarekiko proportzionala |
|      izaten da.                                                             |
|Bi fenomeno hauek, Robert Boyle (1627-1691) eta Edmé Mariotte (1620-1684)   |
|bere kabuz deskubritu zuten lege orokorrago baten manifestazioak dira, zeinen|
|arabera P presioko produktuagas idealabaten V bolumenarekin biderkatuta, T   |
|bere tenperaturarekiko erabat proportzionala da:                             |
|              [1611_441_kapitulu1_zuzenduta_html_49ecfd73.png]               |
|A proportzionaltasunaren konstantea izanik.                                  |
|Gas idealaren presio-bolumenezko grafikoa. Adierazpena hiperbola bat da,     |
|zeinen trazatua tenperaturaren balorearen araberakoa baita.                  |
|***** Gas_perfektuen_ekuazioa *****                                          |
|Boyle Mariotte-ren legearen A faktorea, sistemak dauzkan molekula            |
|kopuruarekiko proportzionala da, beraz, lege hori ondorengoa bihurtzen da:   |
|              [1611_441_kapitulu1_zuzenduta_html_m76906e30.png]              |
|non N gorputzeko molekula kopurua baita eta kBoltzmann-en                    |
|konstanteadeiturikoa.                                                        |
|Aurreko ekuazioa ondorengo eran ere idatz daiteke (gas perfektuetako         |
|egoeraren ekuazioa):                                                         |
|              [1611_441_kapitulu1_zuzenduta_html_20e147af.png]               |
|non n gasaren molen zenbakia baita eta Rgas perfektuetako konstante          |
|unibertsaladeiturikoa, bere balioa honako hau izanik: R = 8,314 J/(K·mol).  |
|_________________________________________________________Iturria:www.hiru.com|

Lurraren azalean egindako presioaren neurketa jarraituek erakusten dute bertan
ondo mugatutako eskualdeak agertzen direla, non presioa batezbestekoa baino
handiagoa (P > 1012 hPa) edo txikiagoa (P < 1012 hPa) dena. Eskualde
antiziklonikoak eta depresioak deritze, hurrenez hurren.

Ipar hemisferioan, antizikloiek sortzen dituzten haizeek erlojuaren orratzen
noranzkoan biratzen dute antizikloiaren zentroaren inguruan (biraketa
destrogiroa). Haize horien norabideek isobarak (presio berdineko lerroak)
kanporantz mozten dituzte. Hortaz, airea Lurraren azalean eskualde
antizikloietatik irteten da eta haien barnean goitik behera mugitu behar da.
Depresioen kasuan, prozesua alderantzizkoa da: biraketa lebogiroa da
(erlojuaren orratzen kontrako noranzkoan), airea Lurraren azalean sartzen da
(konbergentzia) eta, hortaz, depresioen barnean igo egin behar da (1.7 irudia).
               [1611_441_kapitulu1_zuzenduta_html_611ad3dd.png]
           1.7 irudia. Ipar-hemisferioko antizikloi eta depresioiak.


JAKIN-MINA?
Altimetroak presio atmosferikoarenaltitudearen araberako aldaketaz baliatzen
dira altitudea neurtzeko. Ikasi nola Jesús Miguel Viñasen liburuan (op. cit.,
15. atala:El fundamento del altímetro).


1.6 ALTITUDEA ETA TENPERATURA: TENPERATURA-GRADIENTE BERTIKALAK

 _____________________________________________________________________________
|**** GOGORATU! ****                                                          |
|Beroa ulerterraza den nozio intuitiboa da baina termino sistematikoetan      |
|azaltzea oso zaila dena. Zientzialari nabarmen batzuek gorputz batzuetatik   |
|beste batzuetara transferitzen zen fluido material misteriotsua zela         |
|defendatu zuten. Gaur egun, ordea, energiaren adierazpenik arruntenetariko   |
|bat legez azaldu egin da.                                                    |
|***** Beroa, iragaitzazko energia *****                                      |
|Gorputz batentenperatura, termino mikroskopikoetan, bere molekulak           |
|astintzearen ondorioa da. Gorputz bat hozten denean, bere molekulak astiroago|
|astintzen dira, era honetan, antza denez, sistemako energiaren parte bat     |
|desagertu egin delarik. Hala ere, energia hori egia esan beste gorputz       |
|batzuetara igaro egiten da forma edo sistema desberdinetan, nagusiki bero,   |
|lan, argi edo beste erradiazio-mota legez.                                   |
|Gorputz batetik beste baterako bero-transferentzia hiru forma posibletan     |
|ematen da:                                                                   |
|    * Eroapena,bero-transferentziaren formarik arruntenetariko bat. Gorputz  |
|      baten barnean gertatzen da bere zatietako bik tenperatura desberdina   |
|      dutenean.                                                              |
|    * Konbekzioa, fluidoen (likidoen eta gasen) berezkoa, fluidoaren masen   |
|      mugimendu fisikoa dagoelarik noranzko bertikalean,korronte             |
|      konbektibodeiturikoetan.                                               |
|    * Erradiazioa, ingurune ez-materialetan gertatzen dena, planetarteko     |
|      espazioan bezala, eta posible egiten du, adibidez, Eguzkiak askatzen   |
|      duen beroa Lurrera heltzea.                                            |
|***** Egoera aldaketak *****                                                 |
|Energia kalorifikoak ekartzen dituen eragin komunenen artean, gorputzen      |
|egoera aldaketa dago. Izotza, berotzean, ur likido bihurtzen da eta hau      |
|tenperatura jakin baten gainetik, lurrun bihurtzen da. Faseen jarraipen hau, |
|era ezberdinetan eta ezaugarri ezberdinekin ugaritzen da naturaren           |
|substantzia orotan.                                                          |
|Egoera aldaketen eskema grafikoa.                                            |
|F[1611_441_kapitulu1_zuzenduta_html_27062f3f.jpg]                            |
|ase aldaketahauetan energia kalorifikoaren eraginez gorputzek barne egitura  |
|molekularreko aldaketak jasaten dituzte. Prozesu horietan zehar ez da        |
|tenperaturaren igoera gertatzen beroa ekartzen denean.                       |
|***** Bero-sorra *****                                                       |
|Substantzia bateko masa unitatearen erabateko egoera aldaketa eragiteko      |
|beharrezko beroaribero-sorraderitzo. Egoera aldaketa prozesu bakoitzerako    |
|bero-sor mota bat existitzen da (adibidez, fusiozko bero-sorra,              |
|lurrintzezkoa, kondentsaziozkoa, etab.).                                     |
|Bero-sor oro substantzia bakoitzeko parametro bereizgarriak dira, eta bere   |
|balioa fase aldaketa gertatzen den presioaren araberakoa da.                 |
|_________________________________________________________Iturria:www.hiru.com|

Altitudearen araberako tenperatura-aldaketa azaltzen da gas bat presioagatik
berotu eta hedatzen denean hozten delako. Horrexegatik, altitudea txikiagoa
bada, presioa handiagoa izango da eta, ondorioz, tenperatura ere bai.

Atmosferan tenperaturaren igoera- eta jaitsiera-prozesuak adiabatikoak dira,
airea ia isolatzailea baita. Gradiente adiabatiko lehorra –1ºC/100m ingurukoa
da presioaren aldaketa –1 mb/10 m ingurukoa denean (batez besteko presio-
gradientea atmosferaren lehenengo kilometroetan).

Ur-lurrunaren kondentsazioa kontuan hartuz gero, gradientearen balioa jaitsi
egiten da. Izan ere, ur-lurruna kondentsatzen denean bereganatu zuen lurruntze-
beroa itzultzen du. Presio-aldaketa bererako (–1mb/100 m ingurukoa), aire-
burbuila bat igo eta, aldi berean, haren barneko ur-lurruna kondentsatzen ari
bada, aire-burbuila horren tenperatura-aldaketari gradiente adiabatiko hezea
edo asea deritzo: –0,6ºC/100 m ingurukoa izaten da.

Laburbilduz, tenperatura altitudearekiko jaisten da 0,7ºC 100 m-ko batez
besteko gradientearekin, atmosferan prozesu adiabatiko lehorrak eta adiabatiko
hezeak gertatzen direlako.

JAKIN-MINA?
Zerk dauka pisu handiagoa, aire hezeak ala aire lehorrak? Airearen tenperatura
non ote da handiagoa, eguzkipean ala itzalpean? Zergatik? Jesús Miguel Viñas
meteorologoak azalduko dizu (op. cit., 63. atala:Falsas creencias).


1.7 IRRATI-ZUNDAKETAK

Atmosferaren egoera ezagutzeko, zundaketak egin behar dira. Neurketa horiek
globo bat jaurtiz egiten dira (1.8 irudia). Globoa aske eta abiadura ia
konstantean igotzen da eta sentsore edo neurgailuak daramatza. Datuak estazio
hartzaile batera bidaltzen ditu irratiaren bidez.

Erabili ohi diren tresnak hauek dira:

- Barometroa: presioa (P) neurtzen du

- Termometroa: tenperatura (T) neurtzen du

- Higrometroa: hezetasuna (He) neurtzen du

- GPS transponder-a: haizea neurtzeko erabiltzen da. Globoa zundarekin batera
abiadura konstantean igotzen da, haizeak horizontalean bultzatzen duen
bitartean. Horregatik, GPS transponderraren bidez, globoak espazioan duen
kokapena ezagutu eta maila bakoitzeko haizea kalkula dezakegu.

               [1611_441_kapitulu1_zuzenduta_html_m348f5236.gif]
       1.8 irudia. Globoaren jaurtiketa atmosferaren zundaketa egiteko.

Globoa ia presiorik ez dagoen altitudera iristen denean, eztanda egiten du.
Zundaketa-estazio bakoitzean gutxienez bi globo jaurtitzen dira egunean, 00:00-
etan eta 12:00-etan UTC (ordu unibertsal koordinatua, Greenwich-eko eguzki-
ordua ia bera dena; UTC denboraren balioak Espainiako denbora ofizialak baino
bi ordu gutxiago ditu udan eta ordu bat gutxiago neguan). Irrati-zundaketarako,
globoak jaurtitzen dituzten munduko estazio guztiek atmosferaren behaketa-sare
bat osatzen dute eta, ondorioz, planeta osoraren atmosferaren egoeraren
deskribapen bat izatea ahalbidetzen dute. Herrialde guztietako zerbitzu
meteorologiko publikoek datu horiek partekatzen dituzte. Iragarpen
meteorologikoa egiteko erabiltzen dituzte, eta bai hegazkintzarako,
untziteriarako eta, oro har, behaketa eta iragarpen horien beharra duen beste
edozein erabiltzailerentzat askotariko produktuak sortzeko ere.

Irrati-zundaketaren bidez jasotako datuak emagrama deritzen diagrama berezietan
irudikatu ohi dira. SKEW-T da diagrama erabiliena. Atmosferaren hainbat
parametro balioesteko erabil daitezke emagramak. Hurrengo irudian diagrama
horien adibide bat ageri da.

[1611_441_kapitulu1_zuzenduta_html_m3e5c8c6.gif]


Horrelako diagrametan honako informazio hau ikus dezakegu:

- Eskuinaldeko ikurrek haizearen abiadura eta norabidea adierazten dituzte.
Haizea ikurraren marren aldetik dator eta marra bakoitzak abiadurako 10
korapilo adierazten du (10 kt edo 5,1 m/s), 5 korapilo marra-erdi bada. Beste
irudi honetan adibide bat dago.

               [1611_441_kapitulu1_zuzenduta_html_m4b4a78d7.gif]
Norabidea: SW (225º)
Abiadura: 15 korapilo

- Eskuinaldeko zenbaki eta letrek atmosferaren ezegonkortasuna adierazten dute.

- Eskuinaldeko lerro beltza: altitudearen araberako giro-tenperatura.
Ezkerraldeko lerro beltza: ihintz-tenperatura, hots, toki horretan dagoen
aireak izan beharko lukeen tenperatura bere barneko ur-lurruna kondentsatzeko.
Ihintz-tenperatura eta giro-tenperatura berdinak badira, lurruna kondentsatu
egin dela eta eskualde hori hodeitsu dagoela ondorioztatu behar da.

- Lerro (kurba) berdeek airearen prozesu termodinamiko adiabatiko lehorrak
adierazten dituzte.

- Lerro (kurba) urdinek airearen prozesu adiabatiko aseak (hezeak) adierazten
dituzte.

- Lerro moreek ihintz-tenperaturaren aldaketak adierazten dituzte, ur-
lurrunaren eduki konstanterako.

- Lerro (zuzen) urdinak: isotermak

Irrati-zundaketetako datuek erakusten dute atmosfera, oro har, egoera
egonkorrean dagoela higidura bertikalekiko, bere barnean nahasketa bertikal
orokorrik gabe. Altitude desberdinetako haizeak ez daude elkarrekin lotuta eta,
hortaz, atmosferaren higidurak geruzatutako izaera dauka. Bestalde, atmosferako
zundaketek ia ez dute aldaketarik erakusten 6 eta 12 orduko denbora-tarteetan.

Praktiketan irrati-zundaketen erabilera praktikorako prozeduren deskribapen
zehatzagoa egingo dugu.


JAKIN-MINA?
Neurgailu meteorologikoei buruzko informazio gehiago nahi baduzu,begirau
bibliografian. Jesús Miguel Viñasen liburua, adibidez, berriro sarrera on bat
izan daiteke (op. cit., 52. atala:Instrumentos meteorológicos).

1 “During the Astro-1 astronomy mission of December, 1990, Space Shuttle
astronauts photographed this stunning view of the setting full moon poised
above the Earth's limb. In the foreground, towering clouds of condensing water
vapor mark the extent of the troposphere, the lowest layer of the planet's
life-sustaining atmosphere. Strongly scattering blue sunlight, the upper
atmospheric layer, the stratosphere, fades dramatically to the black background
of space.” (http://apod.nasa.gov/apod/ap020921.html)
