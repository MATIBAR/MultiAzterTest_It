



                                 2. KAPITULUA

                       BERO-BALANTZEA LURRARENATMOSFERAN


2.1 SARRERA

Atmosfera hainbat eskalatan azter dezakegu. Mapetan bezala, behaketen eskalek
adierazten dute atmosferako fenomenoak irudikatzeko erabiltzen dugun zehaztasun
maila. Funtsean, eskala hauek dira:

1. Planetarioa/Klimatikoa:
Lur osoari aplikatzen dena. Eskala honetako fenomenoek iraupen-denbora luzeak
dituzte, urtekoak gutxi gorabehera. Haren hedadura 10000 km ingurukoa da.
Adibideak: “El Niño”, berotegi efektua, zirkulazio orokorra,...

2. Sinoptikoa (eguraldia):
Eguneroko eguraldian eragina du. Gertaeren iraupena egun edo aste batzuetakoa
da. 1000 km-ko hedadura.
Adibideak: depresioak, fronteak, etab.

3. Mesometeorologikoa
Tokiko fenomenoetan eragina du. 24 ordu inguruko zikloak dituzten perturbazioen
menpe dago, gehienetan fenomeno mesometeorologikoen jatorria eguneroko eguzki-
zikloarekin lotuta baitago. 100 km-ko hedadura.
Adibideak: brisak, ekaitzak, etab.

4. Mikrometeorologia
Ordu gutxitako eskala da. Turbulentziak dira fenomeno garrantzitsuena. 10 km
baino gutxiagoko hedadura.
Adibideak: kumuluak, bero-uharteak, PMG-ko (planetaren muga-geruza)
inbertsioak, etab.

Gai honetan eskala klimatikoaz arduratuko gara eta saiatuko gara, bereziki,
Lurreko atmosferaren batez besteko tenperatura 263 K ingurukoa izatea eragiten
duten mekanismoak azaltzen.


2.2 ATMOSFERAREN TENPERATURAREN EBOLUZIOARI BURUZKO DATUAK

Atmosfera osoaren batez besteko tenperatura 263 K inguruan dago, Lurraren
azalean 15ºC-tik gertu izanik, baina datu geofisikoek argi utzi dute Lurraren
historia geologikoan zehar batez besteko tenperatura hori ez dela konstantea
izan eta aldatu egin dela.

Iraganeko atmosferaren batez besteko azaleko tenperaturaz dauzkagun datuak
oinarritzen dira gehienbat abiadura konstantean eratu diren jalkin geologikoen
analisian. Horren adibide dira Ipar Poloko izotz-jalkinak edo zenbait ibai,
estuario eta lakutakoak. Jalkin horietan atomo batzuen isotopo-erlazioak azter
daitezke, jalkinak eratu ziren uneko tenperaturaren mende baitaude. Adibide
klasikoa O18-ren eta O16-ren arteko isotopo-erlazioa da, eta poloko izotz-
jalkinetan harrapatutako aire-burbuiletan aurkitzen da.
               [1618_587_kapitulu2_zuzenduta_html_m48b2595b.jpg]
    2.1 irudia. Atmosferarenbatez besteko tenperaturaren eboluzioa historia
 geologikoan zehar (grafiko zehatzagoak ikusteko, begiratuwikipedianeta irudi
                              horren iturrietan)

Bere historia geologikoan zehar, Lurra periodo hotzetatik, glaziazioak, eta
periodo beroagoetatik, glaziazio horien ondoko eta aurrekoak, igaro da.

               [1618_587_kapitulu2_zuzenduta_html_5a29fe1d.png]
 2.2 irudia. Tenperaturaren eboluzioa azken 1000 urteotan. Ardatz bertikalean
            batez besteko tenperaturarekiko aldaketa irudikatu da.

Glaziazioen eta beroaldien txandaketa (2.1 eta 2.2 irudiak) Lurraren
atmosferaren batez besteko tenperaturaren oinarrizko ziklotzat hartu zen
hasiera batean, eta XXI. mendearen hasieran gure planeta glaziazio berri
baterantz edo, gutxienez, hozte-aldi baterantz zihoala oso litekeena zela uste
zen.

Hala eta guztiz ere, XX. mendeko azken 100 urteotan neurtutako datuetan batez
besteko tenperaturen igoera oso nabarmena aurkitu zen, zeinek ez zuen glaziazio
bateranzko joera adierazten, guztiz kontrakoa baizik.

JAKIN-MINA?
▪ Iraganeko klima izoztuta(EU)
Nola ezagut dezakegu iraganeko atmosferaren tenperatura? “Glaziarretako izotza
sortzean, gasak, molekulak edo hauts-partikulak geratzen dira harrapatuta. Gaur
egun, izotzetan harrapatutako gasak aztertuta, izotza sortu zen garaiko hainbat
informazio eskuratu eta ingurumen-kondizioak zein ziren jakin daiteke”. Ziur
horretaz zerbait entzun duzula baina, partikula horien zer ezaugarrik kontatzen
digute iraganeko historia?Moodle-en irakur dezakezu.


***** GOGORATU! *****
***** Erradiazio_elektromagnetikoa_eta_espektroak *****
Badakigu irratia eta telebista uhin elektromagnetikoen bidez transmititzen
direla. Argia, izpi infragorriak, izpi ultramoreak, X izpiak eta mikrouhinak
ere uhin elektromagnetikoak dira. Uhin horiek elektrikoki kargatutako zatikiak
mugitzen direnean sortzen dira. Uhin horiei erradiazio elektromagnetikoa ere
esaten zaie, elektrikoki kargatutako zatikietatik erradiatzen direlako. Espazio
hutsean zehar nahiz airean eta beste substantzia askotan zehar hedatzen dira.
Erradiazio elektromagnetikoak bi portaera desberdin ditu aldi berean: alderdi
batetik uhinen antzera portatzen da eta bestetik fotoiak deritzen zatiki
batzuek osatutako zurrusta baten antzera. Uhin elektromagnetikoen arteko
desberdintasuna uhin-luzera da. Erradiazio elektromagnetikoa maiztasunaren edo
uhin-luzeraren arabera nola banatzen den erakusten duen diagramari espektroa
esaten zaio. Zenbat eta uhin-luzera laburragoa, orduan eta energia handiagoa
dute fotoiek. Oso uhin-luzera laburreko uhinak ionizatzaileak dira, hau da, gai
dira atomoetatik elektroiak erauzteko.
                                                             hiru.com(moldatua)
Erradiazio batek osatzen duen maiztasun edo uhin-luzera multzoari
deritzoespektro. Irudian ikus daiteke espektro elektromagnetikoa uhin-luzeraren
() eta maiztasunaren () menpe. Edozein higidura ondulatoriotan bezala, bi
kantitate horiek hedapen-abiaduraren bitartez (c) erlazionatuta daude,c
=Espazio hutsean,c3 × 108m/s]

               [1618_587_kapitulu2_zuzenduta_html_6180a916.gif]
               [1618_587_kapitulu2_zuzenduta_html_m60a7e24d.gif]
Uhinaren eboluzioapuntu_batean(v = 1/T) Uhinaren balioakune_batean
               [1618_587_kapitulu2_zuzenduta_html_2009414c.gif]
           Uhin elektromagnetiko baten itxura (polarizazio lineala)

Erradiazioa nola sortu edo detektatzen den, espektro elektromagnetikoaren
eskualdeak izen bereziekin izendatzen dira. Eskualde ikusgaia —uhin-luzera
bakoitzari kolore bat dagokiona— bi eskualderen artean kokatzen da: eskualde
ultramorea eta infragorria. Hiru eskualde horiek eskualde optikoa osatzen dute,
optika-arloan interes berezia duen eskualdea, alegia.

               [1618_587_kapitulu2_zuzenduta_html_45f6e147.gif]
                          Espektro elektromagnetikoa
Irrati-uhinakedo uhin hertziarrak zirkuitu oszilakorren bidez sortzen dira.
Milimetro batzuetatik ehunka kilometrorainoko uhin-luzera duten uhinak dira,
eta horien erabilera oso zabala da komunikazioetan: telebista, FM eta AM
irrati-emisioak, irratizaleak, haririk gabeko ordenagailu-sareak eta abar.
Irrati-uhin gehienek Lurraren atmosfera aske zehartzen dute. Hala ere,
ionosferako partikula kargatuen ondorioz, maiztasun batzuk islatu edo xurgatu
egin daitezke.Mikrouhinekzentimetro batzuetako uhin-luzera dute gutxi
gorabehera, eta zirkuitu elektronikoetan sortzen dira. Aplikazio asko dituzte,
esate baterako, telekomunikazioetan, irrati-astronomian, topografian,
meteorologian, radarrean, telebistako UHF bandan, medikuntzan eta mikrouhin-
labeetan. Azken kasu horretan, mikrouhinek zeharkatzen dituzten molekulak
berotzeraino iristen dira, baina ez puskatzeraino, eta, horregatik, mikrouhin-
labeen barruan sartutakoa berotzen da. Erradiazioinfragorriaberotuta dauden
gorputzen atomoen oszilazioz sortzen da. Ilunpean, infragorriaren aurrean
sentikorrak diren pelikulekin argazkiak lor daitezke; adibidez, Meteosat
satelite meteorologikoak gauez egiten dituenak. Giza begia sentikorra da uhin
elektromagnetikoen tarte estu batean, 400 nm-tik 700 nm-ra; tarte horri,
normalean,argideritzo. Espektro ikusgaiaren uhin-luzera laburrenei argi morea
dagokie, eta luzeenei, argi gorria, eta bi muga horien artean, ortzadarraren
kolore guztiak daude. Normalean,argiaatomoen kanpo geruzetako elektroi-
trantsizioen ondorioz sortzen da.Ultramoreeneskualdea 400 nm-ren azpiko uhin-
luzerei dagokie. Xizpiakenergia altuko erradiazio sarkorrak dira, eta horien
sorburua atomoen barne-geruzetako elektroi-trantsizioak dira. Medikuntzan
erabiltzen dira, giza gorputzaren ehunen irudiak lortzeko. X izpiek kalterik ez
egiteko, arreta handia ipini behar da, zeharkatzen dituzten material genetikoen
egitura eraldatzeko gai direlako. Gammaizpiak oso maiztasun eta energia
altukoak eta oso sarkorrak dira. Substantzia erradiaktiboetan gertatzen diren
prozesu nuklearretan sortzen dira.
                                  Asun Illarramendi,Espektro elektromagnetikoa,
           ELHUYAR_zientzia_eta_teknologiaren_hiztegi_entziklopedikoa(moldatua)
***** Espektroek_erakusten_dutena *****
Eguzkiaren izpiak prisma batean zehar igaro ondoren horma batean proiektatzen
ditugunean argi ikusgaiaren espektroa ikusten dugu. Ikusten dugun irudian ez
dago etenik koloreen artean eta kolore bakoitzaren barruan ere ez dago argiaren
intentsitatean etenik. Horrelako espektro bat jarraikia dela esaten dugu. Beste
espektro batzuk ez dira horrelakoak. Eguzkiaren izpiak erabili ordez, kandela
batenak edo zenbait lanpara berezirenak erabiltzen baditugu prismarekin
sakabanatzeko, lerro batzuk ikusiko ditugu ingurua baino argiagoak edo,
alderantziz, ingurua baino ilunagoak. Lehenbizikoei emisio-lerroak esaten zaie
eta bigarrengoei xurgapen-lerroak. Espektroen azterketariespektroskopiaesaten
zaio.
Gizakiak betidanik izan du espektroen berri; espektro-mota jakin batena
behintzat: ostadarrarena, hain zuzen. Zientzialariek ordea luzaro ez zuten
espektroetatik ondoriorik ateratzen jakin. 1802an , William Wollaston (1766-
1828) fisikari eta kimikari britainiarrak eguzkiaren espektroan zenbait lerro
ilun ikusi zituen. Uste izan zuen koloreen arteko muga naturalak zirela. Joseph
von Fraunhofer (1787-1826) fisikari alemaniarrak prisma hobeak erabiliz aztertu
zuen eguzkiaren argia eta 600 lerro ilun bereizi ahal izan zituen. Azkenik,
beste alemaniar batek, Gustav Kirchhoff-ek (1824-1887) igarri zuen zer
gertatzen zen eta erregela batzuk definitu zituen hori guztia esplikatzeko:
1) Solido edo likido batek uhin-luzera guztiak dituen espektro jarraiki bat
emititzen du. Ez du lerrorik.
2) Dentsitate txikia izan arte hedatu den gas batek lerro distiratsuak dituen
espektroa eragiten duen argia igortzen du. Lerro hauei emisio-lerroak esaten
diegu.
3) Argi-iturri batetik datorren argiak gas bat zeharkatzen baldin badu, gasak
zenbait energia jakin erauz ditzake espektro jarraikitik. Orduan lerro ilunak
ikusten ditugu energia kendu den espektroaren guneetan. Lerro ilun horiei
xurgatze-lerroak deritzegu.

               [1618_587_kapitulu2_zuzenduta_html_m56672bfa.gif]
Taula periodikoko edozein elementuk izan dezake gas-egoera eta sor ditzake
lerro distiratsuak. Gainera lerro horiek bereziak dira elementu
bakoitzarentzat. Hidrogenoak sortzen duen espektroa eta helioak sortzen duena,
esate baterako, ez dira berdinak. Atomo- edo molekula-mota bakoitzak maiztasun-
multzo jakin bat igortzen du. Hortaz, edozein materia aski berotzen bada argia
igortzen duen arte eta argi horren espektroa aztertzen bada, jakin daiteke zer
elementuk eta konposatuk osatzen duten. Horixe da hain zuzenigorpenezko
espektroskopia.
Antzeko zerbait gertatzen da xurgatze-espektroekin ere: erradiazioa substantzia
batean zehar pasatzean xurgatutako energi bandek espektro jarraian sortzen
dituzten banda beltzek zeharkatutako substantziak zuen konposizioaren berri
ematen digute. Honiabsortziozko_edo_xurgapenezko_espektroskopiaesaten zaio.
Erradiazio elektromagnetikoak materia zeharkatzen duenean, erradiazio gehienak
zekarren norabide berean hedatzen jarraitzen du, baina zatitxo bat beste
norabide batzuetan sakabanatzen da. Fenomeno honetan oinarritzen den
espektroskopiarisakabanatze-espektroskopiaderitzo.
                                                             hiru.com(moldatua)

Erradiazio elektromagnetikoaren eta materiaren arteko elkarrekintzaren
testuinguruan,espektrobat da substantzia batek xurgatutako, igorritako edo
barreiatutako argi-intentsitatearen erregistroa, erradiazioaren frekuentziaren
edo uhin-luzeraren arabera.
Erradiazio elektromagnetikoa edo argia espazioan zehar hedatzen den energia-
mota bat da, eremu elektriko eta magnetiko oszilakorrez osatua. Beste ikuspuntu
baten arabera, erradiazio elektromagnetikoaren energia fotoi-fluxu gisa har
daiteke, eta fotoi bakoitzaren energiaE = hda, nonhPlancken konstantea den,
mekanika kuantikoaren funtsezko konstante bat.
Erradiazio elektromagnetikoak materiarekin (atomo eta molekulekin)
interakzionatzen duenean, materiak erradiazioaren fotoiak xurgatu edo fotoi
berriak igor ditzake, eta, hala, substantzia horren absortzio- edo emisio-
espektroa sortzen da. Molekula batek fotoi bat xurgatu edo igorri ahal izateko,
baldintza hau bete behar da derrigor: fotoiaren energiak molekularen bi
energia-mailaren arteko diferentziaren berdina izan behar du, hau da,E2–E1=
hnonE1etaE2molekularen energia kuantizatuak diren, etahfotoiaren energia.
Baldintza hori betetzen bada, esaten da molekulaktrantsizio espektroskopikobat
jasan duelaE1mailatikE2mailara. Molekula batek energia-maila asko dituenez,
hainbat frekuentziatako fotoiak xurgatu edo igor ditzake. Substantzia
batenabsortzio-espektroaedoxurgapen-espektroada substantzia horrek xurgatutako
frekuentzien seriea. Oro har, grafikoki adieraz daiteke x-ygrafiko batean:
abszisetan, erradiazioaren uhin-luzerak edo frekuentziak daude, eta
ordenatuetan, xurgatutako erradiazioaren intentsitatea.
Substantzia batenigorpen-espektroaedoemisio-espektroada substantzia horrek
igorritako frekuentzien seriea.Lerro-espektroetan, absortzio- edo igorpen-
lerroak frekuentzia diskretuetan agertzen dira. Batez ere gasetan behatzen
dira, presio baxuetan.Espektro jarraitubatean, absortzio- edo igorpen-lerroak
frekuentzia-tarte jarraituetan agertzen dira. Adibidez, berotutako solido batek
frekuentzia-tarte zabalean eman ohi du emisio-espektro jarraitua.Banda-
espektroetanlerroak taldeka agertzen dira, eta multzo edo bandak osatzen
dituzte. Banda-espektroak tipikoak dira presio altuetako gas, likido edo
solidoen absortzio-espektroetan.
Substantzien espektroak
erregistratzeko,espektrometroakedoespektrofotometroakerabiltzen dira.
Erradiazio horren frekuentziak espazialki barreiatzeko,prismaedodifrakzio-
sarebat erabili ohi da.
Espektro batean lagin batek xurgatutako argiaren intentsitatea
determinatzeko,Beer-Lambert legeaerabiltzen da. Beer-Lambert legearen arabera,
lagin batean zehar argiaren intentsitatea esponentzialki jaisten da laginaren
kontzentrazioarekin eta laginaren lodierarekin.
                                              Francisco Basterretxea,Espektroa,
           ELHUYAR_zientzia_eta_teknologiaren_hiztegi_entziklopedikoa(moldatua)


2.3 ATMOSFERAREN BATEZ BESTEKO TENPERATURA MUNDU MAILAKO ENERGIA-BALANTZE BATEN
ONDORIO BEZALA

Lur planetaren edo beste edozein planetaren atmosferaren batez besteko
tenperatura bi osagairen arteko oreka termiko baten ondoriotzat jo daiteke:
alde batetik, Eguzkitik irtendako energiatik planeta horretara iristen dena;
bestetik, planeta horretatik irtendako energiatik kanpoko espazioan galtzen
dena, islapenaren zein bero-igorpenaren bidez.

Bai Eguzkiak, bai Lurrak, 0 K baino tenperatura handiagoa izateagatik,
erradiazio elektromagnetikoa igortzen dute. Gorputz beltzaren teoriak azaltzen
du 0 K-ez bestelako tenperatura duen gorputz baten igorpen-espektroa nolakoa
den.

Gorputz beltza gorputz ideala da, iristen zaion erradiazio elektromagnetiko
(EM) guztia xurgatzen duena. Beraz, ez du erradiaziorik islatzen, eta igortzen
duen erradiazio guztia berak sortutakoa da. Gainera, erradiazio hori haren
tenperaturaren funtzioa da soilik. Gorputz beltzaren teoriak azaltzen digu
zergatik gorputzek erradiazio EM igorri egiten duten bero izategatik, hots, 0 K
baino gehiago duen gorputz baten erradiazio-prozesuak azaltzen ditu:

1. Gorputz baten tenperaturak gorputza osatzen duten partikulen (atomoak,
molekulak, ioiak, etab.) batez besteko energia zinetikoa adierazten du. Beraz,
gorputz horren tenperatura 0 K baino handiagoa bada, partikula horietako karga
elektrikoak mugituko dira (T = 0  Ez = 0). Materiako kargak azeleratzen
direnean, uhin elektromagnetikoak sortzen dira. Horregatik gorputz guztiek, T >
0 K izatean, uhin elektromagnetikoak igortzen dituzte.

2. Gorputz beltz baten uhin elektromagnetikoen igorpenak espektro jarraitua
erakusten du eta osaera berezia dauka (Plancken legea). Gorputz beltzaren
espektroa esaten zaio eta honako ezaugarri hauek ditu:

    * Maximo bat dauka uhin-luzera jakin batean, hots, uhin-luzera horretan
      besteetan baino fotoi gehiago igortzen dira. Igorpenaren maximo hori Wien
      legeak ematen du: M·T = kte., non M = maximoaren uhin-luzera eta kte. =
      0,288 cm·K.
    * Gorputz beltzak igorritako energia elektromagnetiko guztizkoa (Et) T4
      balioare-kiko proportzionala da, Stefan-Boltzmann legeraren arabera Et 
      (·T4), non  = 56,7·10-9 W/(m2·K4).

Idei horiek Eguzkiari aplikatzen badizkiogu, haren azalak 6000 K inguruko
tenperatura duenez, hurrengo irudian (2.3.1) ageri den bezalako igorpen-
espektro bat lortuko dugu.

               [1618_587_kapitulu2_zuzenduta_html_36ffd226.gif]
                             uhin-luzera(x 10-6m)
         2.3.1 irudia. Eguzkiaren igorpen-espektro elektromagnetikoa.

Eguzkiaren igorpen-espektro elektromagnetikoaren ezaugarri nagusiena da bere
igorpen-maximoa espektro elektromagnetikoaren alde ultramorearen eta
ikusgaiaren artean dagoela. Hori egiaztatzeko, Wien legea erabiliz eta 6000 K
balioa hartuz, espektroaren maximoaren uhin-luzera kalkulatuko dugu Eguzkiaren
tenperaturarako:

        M·T = kte.  0,288/6000 = M  M = 0,48 m (urdin-ultramorea)

Bestalde, Lurreko atmosferak gutxi gorabehera 263 K-eko batez besteko
tenperatura duela dakigu. Hortaz, Lurrari legea bera aplikatuz, emaitza hau
daukagu: 0,288/263 = 10,9 m (infragorria, IR). Beraz, Lurrak ere fotoiak
igortzen ditu, baina infragorri termikoaren aldean gehienbat (2.3.2 irudia).

               [1618_587_kapitulu2_zuzenduta_html_24c87503.gif]
 2.3.2 irudia. Eguzkiaren igorpen-espektro elektromagnetikoa (adi, erradiazio
fluxua x 10-6) Lurrarenarekin batera (Iturria:A_Quantum_of_Warmthblog article).

Horrela ikus dezakegu azken finean zer gertatzen ari den: Eguzkiak erradiazio
elektromagnetikoa igortzen du; Lurrak erradiazio horretatik zati bat xurgatzen
du; erradiazio hori dela medio, azkenean Lurra berotuko da harik eta Eguzkiaren
energiatik xurgatzen duen adina energia igortzeko gai izan arte. Puntu
horretako tenperatura oreka-tenperatura da.

Hau da, atmosferaren batez besteko tenperatura oreka-tenperatura da.
Tenperatura horretan Lurrak igorritako erradiazioa, islapenaren zein gorputz
beltzaren efektuaren bidez, Eguzkitik xurgatutako erradiazioarekin orekan dago.

Eguzkiaren eta Lurraren arteko energia-balantzea ezagutu behar da oreka-
tenperatura horri eragin diezaioketen faktoreak aztertzeko.

GOGORATU!
Energiaeta_potentzia_neurtzeko_unitateak
Energia neurtzeko unitateak lana neurtzeko berberak dira. Preseski, nazioarteko
SI sisteman energia-unitatearijoulederitzo, eta J sinboloaz adierazten da.
Joulea honelaxe adieraz daiteke oinarrizko unitateen bidez: 1 J = 1 kg∙m2∙s-2.
Nolanahi den, praktikan bestelako unitateak ere erabiltzen dira. Adibidez:
-Kilowatt-ordua (kWh) elektrizitate-kontsumoa neurtzeko erabili ohi da, eta
balio hau du: 1 kWh = 3,6∙106J.
-Kaloria izeneko unitatea termodinamikan erabiltzen da: 1 cal = 4,187 J.
Halaber, erabiltzen da horren multiploa den kilokaloria (kcal), zeinari
biologian eta elikagaien eta nutrizioaren arloan kaloria handi deritzon (edo
kaloria, huts-hutsean).
-Petrolio-tona baliokidea (ingelesez,toe,ton of oil equivalent):
1 toe = 4,184∙1010J = 1,1622∙ 104kWh.
                                                 Jose Ramon Etxebarria,Energia,
           ELHUYAR_zientzia_eta_teknologiaren_hiztegi_entziklopedikoa(moldatua)

Lana egiten den edo energia transmititzen den abiadaren neurria
dapotentzia;Wlana egiteko edoEenergia transmititzekoΔtdenbora-tartea behar
badugu, honela adieraziko duguPpotentzia:P = W/t = E/t.
Potentziaren unitatea, Nazioarteko Unitate Sisteman, joule/segundo dugu, eta
konbinazio horrek badu bere izena:watt(W da sinboloa). Unitate-sistema
horretatik kanpo gehien erabiltzen den unitatea zaldi-potentzia (zp) da; 1
zp746 W.
            Txema Ezpeleta,Potentzia,ELHUYAR_zientzia_eta_teknologiaren_hiztegi
                                                      entziklopedikoa(moldatua)
Bestalde,irradiantziada gainazal batera azalera-unitateko heltzen den
erradiazio-fluxua, hots, gainazal batera norabide guztietatik denbora- eta
azalera-unitateko heltzen den energia-kantitatea. W/m2-tan neurtzen da.
                     ELHUYAR_zientzia_eta_teknologiaren_hiztegi_entziklopedikoa


2.4 EGUZKIAREN ETA LURRAREN ARTEKO ENERGIA-FLUXUA

Mundu mailako neurketei esker, Eguzkiaren eta Lurraren arteko energia
elektromagnetikoaren igarotzearen batez bestekobalantzea egin dezakegu. Datu
horiek hurrengo diagraman irudikatu dira (2.4 irudia)1.

JAKIN-MINA?
Nondik irten dira datu horiek? Nola neurtu egin dituzte? NASA agentziak
Lurrarenenergia-balantzeari_buruzko_webgunean(EN) azaltzen dute2: “Determining
exact values for energy flows in the Earth system is an area of ongoing climate
research. Different estimates exist, and all estimates have some uncertainty.
Estimates come from satellite observations, ground-based observations, and
numerical weather models. The numbers in this article rely most heavily on
direct satellite observations of reflected sunlight and thermal infrared energy
radiated by the atmosphere and the surface”.

Datuak hurrengoa erakusten dute:

    1. Batez beste, m2 bakoitzeko, Eguzkitik 340 W jasotzen ditugu kanpoko
atmosferan. Fotoi batzuk elastikoki (energiarik trukatu gabe) talka egiten dute
                               atmosferaren edo
               [1618_587_kapitulu2_zuzenduta_html_m705f8cbf.gif]
EGUZKIA

                                   islatuta

                                                                        LURRUN.

KONBEK.

KOND.

                                                                    infragorria

                                                                          L.-B.

                                                                          B.-E.

                                      EZ

LURRA

(B)
2.4 irudia. Lurreko erradiazio elektromagnetikoaren fluxuaren datuak (Iturria:
                                    IPCC):
Irudiko laburdurak:B= atmosferan barreiatutako erradiazioa;LURRUN. = uraren
lurruntzean erabilitako energia-fluxua;L.-B.= lurruntze-beroa;KOND. = ur-
lurrunaren kondentsazioan (hodeiak) askatutako energia-fluxua;KONBEK. =
atmosferak konbekzioaren bidez irabazitako energia-fluxua;B.-E. = atmosferaren
barne energia (tenperatura);EZ= energia zinetikoa (haizea);E= kanpoko espaziora
igorritako energia-fluxua.

Lurraren azalaren osagaiekin eta, horren ondorioz, 102 W/m2 kanporantz irteten
dira, fotoi haiek eta atmosferak elkarri eragin gabe (islatutako zatia).
Horregatik Lurra urdina ikusten da kanpotik.

Jasotako eta islatutako energien arteko proportzioak albedo du izena. Beraz,
Lurraren albedoa % 30 ingurukoa da (102/304). Bi faktoreen menpe dago:

    * Hodei-geruzaren mota eta kopurua. Hodei altuak badaude, albedoa handituko
      da.
    * Lurraren azala estaltzen duen elurra edo izotza (erradiazioa elurrean edo
      izotzean islatzen da).

2. 238 W/m2 atmosferara iristen dira, atmosfera zein Lurraren azala berotzeko.
Horietatik, 65 W/m2 atmosferaren barnean barreiatuak izango dira norabide
guztietan, eta azkenik atmosferak xurgatuko ditu. Beraz, atmosfera berotzen
dute, haren barne-energia (tenperatura) handituz.

3. Azkenean, 173 W/m2 geratzen dira Lurraren azala berotzeko.

    * Lurrak xurgatutako energiatik, 78 W/m2 uraren lurruntzean erabiltzen
      dira. Uraren lurruntzeak gutxieneko bero-kantitate bat, lurruntze-bero
      sorra, eskatzen du. Ur-lurruna kondentsatzen denean, hodeiak sortzen
      ditu, lurruntzean xurgatutako energia itzuliz (78 W/m2 horiek aurreko 65
      W/m2-ei gehitzen dira atmosfera berotzeko).
    * Beste 27 W/m2-k azaletik gertuko aire-burbuilak berotzen dituzte, eta
      burbuila horiek konbekzioaren bidez igotzen hasten dira, airea berotzen
      denean dentsitatea galtzen baitu. Horrela aire-burbuilek beroa
      atmosferaren goialdeetara garraiatzen dute, eta energia horrek ere
      atmosferaren tenperaturaren igoerarako zenbatzen du.

4. Atmosferako hainbat fenomeno meteorologiko mugiarazteko 3 W/m2 erabiltzen
dira. Higidura hori abiatzen da Eguzkiak atmosfera era homogeneoan berotzen ez
duelako, eta airea oreka termikoa lortzeko mugitzen da, beroa eskualde
hotzetara eramanez.

5. Energia-oreka lortzeko, Lurraren azalak 68 W/m2 gehiago igorri behar ditu
(173 – 78 – 27). Energia infragorri bezala igortzen dira, Lurraren azalak
gorputz beltz bat moduan erradiatzen baitu. Gas batzuk. berotegi-efektuko gasek
deritzenak (CO2, H2O, CH4,...), erradiazio infragorri mota hori xurgatzen ohi
dute, eta 68 W/m2 horietatik 17 W/m2 xurgatzen dituzte, atmosferaren barne-
energia handituz. Atmosfera gorputz beltz perfektua izango balitz, 68 W/m2
horiek guztiak xurgatuko lituzke, baina 17 bakarrik xurgatzen ditu. Edozein
gorputzek eta tenperatura berean dagoen azalera bereko gorputz beltz batek
igortzen dituzten erradiazio-energien arteko erlazioa adierazteko parametro bat
dago. Parametro hori emisibitatea da (), 1 eta 0 bitarteko balioak har
ditzakeena, eta gorputz errealak gorputz beltz perfektura ( = 1) zenbateraino
hurbiltzen diren neurtzen du. Atmosferan, emisibitatearen balioa berotegi-
efektuko gas motaren eta kantitate erlatiboaren araberakoa izango da.

6. Azkenean, zoruak igorritako 51 W/m2-ak, berotegi-efektuko gasek xurgatu ez
dituztenak, atmosferak igorriko ditu kanpoko espaziorantz infragorri termikoko
uhin elektromagnetikoen bidez. Gainera, aurretik azaldutako prozesuen bidez
atmosferak jaso zituen 187 W/m2-ak gehitu behar ditugu. Hortaz, atmosferak 238
W/m2 igorriko ditu espaziorantz, hau da, atmosferak eta Lurraren azalak xurgatu
zuten kantitate bera, energia-balantzea orekatuz. Prozesu honetan, oreka
mantentzeko, batez besteko tenperatura egonkor batera iristen da.

JAKIN-MINA?
Berotegi-efektua, berotegi-efektuko gasak,…Azken urteotan oihartzun handiko
hitzak dira, kutsu ezkorra dutenak gainera. Hala ere, zer dira? Benetan hain
kaltegarriak dira? Non dago arriskua? Hona hemen gai honetan sakontzeko moodle-
en aurki dezakezun hiru artikulu:
▪ Estalki babeslea(EU)
“Imajinatzen nolakoa litzatekeen bizia atmosfera hau ez bagenu? Horrelakoa ez,
hori ziur. Agian planeta hila izango litzateke...Alderdi biologikotik, oxigenoa
eta nitrogenoa ezinbestekoak dira... Baina ez batak ez besteak ez dute
ardurarik planetaren tenperaturan.”
▪ Berotegi efektua, zer da?(EU)
“Aire-koltxoi batek inguratzen duelako, “nahikoa epela” da Lurra... Ilargia eta
Lurra gutxi gorabehera distantzia berdinera daude Eguzkitik–Eguzki-sistemako
bero-iturritik–, baina Ilargia atmosferarik gabeko “planeta” da. Airerik gabeko
Ilargian, tenperatura 100°C-raino igotzen da eguzki-galdatan eta -150ºC-raino
jaisten da gauez... Aire-koltxoiak gure planetaren tenperatura legokiokeena
baino 33°C epelago mantentzen du. Baina hori nola gertatzen da?”
▪ CO2et al. CO2-a da ezagunena, baina ez da bakarra(EU)
“Sei dira, Kyotoko protokoloaren arabera, berotegi-gasak: karbono dioxidoa
(CO2), metanoa (CH4), oxido nitrosoa (N2O), hidrofluorokarbonoen familia (HFC),
perfluorokarbonoen familia (CFC) eta sufre hexafluoruroa (SF6). Zer dute horiek
guztiek berezia? Zergatik ikertzen eta hitz egiten da batik bat CO2-ari buruz?”
Bestalde, WMO-k (Munduko Meteorologia-Erakundea) urtero argitaratzen du
berotegi-efektuko gasei buruzko txosten bat. Azken neurketen datuakesteka
honetan(CA) aurki ditzakezu.
Dena den, gehienetan ikusi ezin dugunak ez gaitu arduratzen. CO2madarikatu
hori, esaterako.CarbonVisuals_enpresaksortzen dituen irudiek, berriz, era
ikusgarrian erakusten digute gure karbono-aztarna.
               [1618_587_kapitulu2_zuzenduta_html_590e3328.gif]

7. Prozesu honetan parte hartzen duen osagairen bat aldatuz gero, atmosferaren
oreka-tenperatura ere aldatuko da. Aldaketa horietako batzuk hurrengoak izan
daitezke:

    * Albedoa handitzea: izotzaren kopurua handitzeagatik gerta liteke.
      Tenperatura jaitsi egiten bada, izotz gehiago sortzen da.
    * Berotegi-efektuko gasen kopurua handitzea. Erradiazio gehiago xurgatzen
      dute, eta atmosferaren tenperatura igotzen da.
    * Hautsaren (aerosolak) kopurua handitzea. Albedoa handitzen da eta, beraz,
      tenperatura jaitsi egiten da.

8. Sistemak baditu berrelikadura- edo feedback-prozesuak deritzenak. Adibidez,
azaleko airearen tenperatura igo egiten denean, berrelikadura positiboa
gertatzen da: atmosferak ur-lurrun gehiago izanez gero,  handituko da eta,
hortaz, tenperatura gehiago igo egingo da; horren ondorioz, atmosferaren ur-
lurrun edukia ere igo egingo da. Berrelikadura negatiboa kontrako prozesua da.
Adibidez, Lurraren azaleko tenperatura jaitsi egiten denean, izotz-azala
handituko da. Beraz, albedoa handituko da eta, aldi berean, tenperatura gehiago
jaitsi.

Egungo arazoa da Lur planetan pertsona asko bizi garela, gero eta energia
gehiago kontsumitzen dugunok. Funtsean, kontsumitzen dugun energia gehiena
erregai fosiletatik dator (petrolio eta ikatza), eta erregai horiek CO2
igortzen dute atmosferara, zeina berotegi-efektuko gas bat den.

Energiairaunkortasuna lortzeko, gure sistemek guztiek eta teknologiak erabili
beharko lukete Eguzkitik jasotzen dugun energia (batez beste, 173 W/m2).

Ideiak finkatzearren, 2010. urtean munduko batez besteko kontsumoa pertsonako
2000 W-koa zen, planetan guztira 6100 milioi (6,1·109) biztanle inguru izanik.
Bestalde, gogoan izan gizakiak bizirik irauteko behar duen gutxieneko energia-
kantitatea pertsonako eta eguneko 2000 kcal-koa dela, 100 W inguru 24 orduan
zehar.

Kontsumo maila hori (2000 W/pertsona) igotzen ari da herrialde txiroek
herrialde garatuetako ongizate berdina lortu nahi dutelako, non batez beste
4000 W/pertsona inguru kontsumitzen den, oso garatutako eskualde batzuetan
pertsonako 10000 W-raino iritsiz.

Horren guztiaren ondorioz, XX. mendeko azken 100 urteetan atmosferako CO2-ren
kontzentrazioa 280 ppm izatetik 370 ppm izatera pasatu da, atmosferaren
erradiazio infragorriaren xurgapen-ahalmena nabarmenki handituz. Prozesu horri
berotegi-efektuak sortutako Lurraren berotzea esaten zaio jada.

JAKIN-MINA?
Egunero 2000-3000 kcal baino ez dugu behar bizirik irauteko, 100 W inguru 24
orduan. Elikagaietatikbatez ere ateratzen dugu. Baina mundu mailako batez
besteko energia-kontsumoa askoz handiagoa da, 2500 W ingurukoa (irudiaren
iturriahemen):
               [1618_587_kapitulu2_zuzenduta_html_m510e82ae.gif]
Herrialdeen energia-kontsumoari buruzko datu zehatzagoak moodle-en aurki
ditzakezu (“Estimated International Energy Flows 2007”, EN), eta Interneten
grafiko gehiago daude non energia-kontsumoaren eta BPG-ren (GDP ingelesez)
arteko lotura argia erakusten den.
Beraz, imajinatu zer gertatuko litzatekeen herrialde guztiek Europak edo, are
gehiago, Estatu Batuak kontsumitzen duten beste energia erabiliko balute.
Nondikatera genezake? Eguzkitik? Walter Lewin eta Richard Muller fisikariek
horretaz dihardute aukeratutako bi dibulgazio-testuetan, energia-
iraunkortasunaren muga fisikoak(“¿Cuánta energía necesitamos? ¿De dónde la
sacamos?”, CA). Mundu mugatu batean, ekonomistek sinetsi ez arren, hazkundea
ezin baitaiteke mugagabea izan. Biztanle guztientzat ez, behintzat.


2.5 ENERGIA-BALANTZEAREN ZENBAKIZKO EREDUA

Orain arte azaldutakoarekin zenbakizko eredu bat egin dezakegu, Lurreko
energia-balantzean eragina duten prozesuak ulertzeko. Lehenik eredu erraz bat
erabiliko dugu, non erradiazio ultramorearen xurgapen-terminoak baztertu egin
diren. Gero eredua osatuko dugu termino horiek gehituz:

Ultramoreanatmosfera-xurgapenik gabeko eredua:

Eguzkiaren, atmosferaren eta Lurraren azalaren arteko batez besteko erradiazio-
energiaren igarotzea hurrengo diagramaren bidez irudika daiteke (2.5 irudia):

Eskema horretako magnitudeak dira:

    * S = Lurreraino iristen den eguzki-erradiazioa, espektroaren alde ikusgai-
      ultramorean (340 W/m2)

               [1618_587_kapitulu2_zuzenduta_html_m4d76bd97.gif]
ZORUA

                                                          ERRADIAZIO IKUSGAIA S
           2.5 irudia. Erradiazio-energiaren batez besteko igarotzea

    *  = albedoa, islatutako erradiazioaren proportzioa. Haren batez besteko
      balioa 0,3 da. Beraz, (1  )·S geratzen da, atmosferatik igaro eta
      azaleraino iristen den erradiazio kopurua (xurgapena kontuan hartu gabe).
      Bestalde, kanpoko espaziora ·S islatu egingo da.

    * Lurra berotzen denean gorputz beltz bihurtzen da, eta erradiazioa
      igortzen du ·Ts4 ekuazioaren arabera. Emisibitatea  = 1 hartuko dugu,
      zoruak gorputz beltz idealtzat jo dugulako.

    * Erradiazio-igorpen hori atmosferaraino heltzen da, atmosfera berotuz,
      berotegi-efektuko gasek erradiazioaren zati bat xurgatzen dutelako.
      Atmosferak gorputz beltz perfektua ez denez, xurgatuko duen energia-
      kantitatea ··Ts4 izango da3, non  aldatuko baita atmosferaren
      berotegi-efektuko gasen kopuruaren arabera. Beraz, gainontzeko
      kantitatea, (1  )··Ts4, kanpoko espaziora igaroko da.

    * Bestalde, atmosfera TA tenperaturaraino berotuko da eta infragorri
      termikoan igorri ere egingo du ··TA4 energia-kantitatea, kanpoko
      espaziorantz zein behealderantz, hots, berriro Lurraren azalerantz.

Atmosferaren tenperatura (TA) edo azalekoa (Ts) lortzeko, gure ereduko bi
geruzetan energia-balantzea egin behar dugu. Balantze horretan, sartzen dena
irteten denarekin orekatu behar da:
[1618_587_kapitulu2_zuzenduta_html_32a1ed05.gif]
S = ·S + (1  )··Ts4 + ··TA4 (atmosferako geruza) (1)

(1  )·S + ··TA4 = ·Ts4 (azaleko geruza) (2)

Bi ekuazio horietatik adibidez Ts bakanduko dugu:

(1)  TA4 = [S  ·S  (1  )··Ts4] / (·) = [(1  ·S  (1  )··Ts4] /
                                    (·) 

       (2) ≡ (1  )·S + ··[(1  ·S  (1  )··Ts4] / (·) = ·Ts4

                      2·(1  )·S  (1  )··Ts4 = ·Ts4

                      2·(1  )·S = ·Ts4 + (1  )··Ts4

                       2·(1  )·S = Ts4··[1 + (1  )]

                       Ts4 = [2·(1  )·S] / [·(2  )]

Lortutako emaitzan, airearen emisibitatea (berotegi-efektuko gasen edukia)
izendatzailean agertzen dela ikus dezakegu. Hortaz, haren balioaren aldaketa
txikiek ere Ts tenperaturaren azkenengo balioan aldaketa handiak sortuko
dituzte.

Ultramoreanatmosfera-xurgapenarekiko eredua:

               [1618_587_kapitulu2_zuzenduta_html_4a5d6f43.gif]
LURRA
S = erasotze erradiazioa
 = erreflektantziak
a = absorbantziak
= emisibitateak / absorbantzia infragorrian
(c = atmosferan, g = lurzoruan)
               2.6 irudia. Energiaren igarotze orokorreko eskema

Energia-balantzearen oreka egin behar dugu (2.6 irudia):

1. Atmosferaren goialdeko mugan:

S = c·S + ag·(1  ac)·(1  c)·S + (1  )··Tg4 + ··Tc4

2. Atmosferan:

ac·c·Sg·ac·(1  ac)·(1  c)·S + ··Tg4 = 2···Tc4

3.Zoruan:

g)·(1  ac)·(1  c)·S + ··Tc4 = ·Tg4


Ekuazio horietatik berriro Tg (zoruaren tenperatura) bakan dezakegu:

                     ·Tg4 = S·(2  ac)·(1  c) / (2  )

Laburbilduz, bi ereduetan azalaren tenperatura zehazten duten balioak ,  eta
a (xurgapenarekiko ereduan) dira. Parametro horiek aldatzen badira, tenperatura
ere bai.

Adibidez, zoruko tenperatura kalkula dezakegu aldagai haiei balio desberdinak
emanez:

1. Atmosfera garbiarekin:
c = 0,08
ac = 0,15
 = 0,43
Kasu horretan c-k eta ac-k balio txikiak izango lituzkete. Tg = 283 K

2. Hautsarekin:
c = 0,12
ac = 0,18
 = 0,43
c asko igoko litzateke, beraz tenperatura apur bat jaitsi egingo litzateke. Tg
= 280 K

3. Hodeiekin:
c = 0,30
ac = 0,20
 = 0,90
Parametro guztiak igoko lirateke, beraz tenperatura ere bai. Tg = 288 K

Proposatutako eredua hobetzeko gai gehiago sartu beharko genuke:

    * Konbekzioarekin eta lurruntzearekin lotutako energia-fluxuak.
    * Atmosferan eta lurrean geruza gehiago, eta balantze bera egin geruza
      guztietan. Lur osoa kontuan har genezake eta puntu askotan kalkulatu
      (zenbat eta puntu gehiago, orduan eta zehaztasun handiagoa).

Ondorio garrantzitsuena da etorkizuneko klima mota berotegi-efektuko gasen eta
atmosferako hautsaren (albedoari eragiten diona) menpe dagoela. Horien
kopuruak, azken batean, biztanleriaren eta erregai fosilen kontsumoaren
araberakoak dira. Aldagai horien balioa zehazteko, eredu sofistikatuenetan
etorkizuneko eszenatoki desberdinak eraikitzen dira, eszenatoki
sozioekonomikoak. Eredu horietako ondoriorik garrantzitsuena da 2100. urterako
atmosferaren batez besteko tenperatura igo egingo dela biztanleriaren eta
erregai fosilen eskaintzaren hazkunde joerak gaur bezala mantentzen badira.
Eskualde batzuetan, industriaurreko aldiko batezbestekoarekin alderatuta,
tenperatura maximoen igoerak 5ºC-raino irits daitezke (2.7 irudia).
               [1618_587_kapitulu2_zuzenduta_html_4fab28a3.gif]
    2.7 irudia. Euskadin simulazioaren bidez aurreikusitako tenperaturaren
                        eboluzioa berotegi-efektuagatik


JAKIN-MINA?
“Badirudi arrapaladan goazela klima beroago batera. Hori esaten digute aditu
gehienek, klima- ereduetan oinarrituta. Badirudi klima-ereduek etorkizuna
iragartzen dutela, aztiek erabiltzen dituzten bola magikoen antzera. Egia esan,
ez dute horrelakorik egiten: ez dira bola magikoak, eta ez dituzte iragarpenak
egiten. Eta, hala ere, ereduez baliatzen dira adituak etorkizuneko klima-
kondizio posibleak ezagutzeko.” Moodle-en irakurtzen jarrai dezakezu“Emaitzak
bai, mugak ere bai. Nola neurtzen da klima-aldaketa?”artikulua (EU) klima-
ereduak zenbateraino diren fidagarriak jakin nahi baduzu.

1 Beste iturri askotan ere horrelako grafikoak aurki ditzakezu, batez besteko
balio globalak edo ehunekoak erabili dituztenak. Hemen ipini duguna (2.4
irudia) ez bazaizu egokia iruditzen, konparatu bibliografian aipatutako
testuliburuetan dauden diagramak eta aukeratu zure ustez energia-balantzea
ondoen erakusten duena. Bestela, zeure grafikoa sortzen saia zaitezke.
2 Esteka ez badabil, begiratu moodle-en gordetako weborria.
3 Kirchhoffen erradiazio termikoaren legearen arabera, emisibitatea () eta
absorbantzia berdinak dira.
