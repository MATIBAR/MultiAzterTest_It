



                   P3.SATELITEZKO IRUDIAK ETA EGURALDI-MAPAK

HODEI MOTAK ETA SATELITEZKO IRUDIEN ANALISIA

Hodeiek izen desberdinak dituzte beren egituraren eta altitudearen arabera
(P3.1 irudia):

                   [1633_552_p3_zuzenduta_html_mc2e0d48.gif]
            P3.1 irudia. Hodei mota ohikoen izenak eta ezaugarriak
    (Irudien iturria:http://science-edu.larc.nasa.gov/SCOOL/cldchart.html)

1. Hodei baxuak (0-2 km)

Kumuluak: Tenperaturaren ondorioz konbekzioa abiarazten denean sortzen dira.
Eguraldi oneko hodeiak dira. Urez bakarrik osaturik daude eta haien euri-
arriskua txikia da.

Kumuloninboak: Trumoi-hodeiak, fronteetan eta udako ekaitzetan bakarrik
agertzen dira. Garapen bertikal handiko hodeiak dira, eta 15 km-ko altuera izan
dezakete. Behealdean urez osaturik daude, erdialdean urez eta izotzez, eta
goialdean izotzez. Haien barnean airearen igoera eta jaitsiera indartsuak
gertatzen dira, horregatik oso arriskutsua da hegazkinak kumuloninbo batean
sartzea. Euria, uholdeak, haizeak eta deskarga elektrikoak sortzeko arrisku
handiena duten hodeiak dira.

Ninbostratuak: Geruza uniformez eratutako hodei baxuak dira, kolore grisekoak
argia oztopatzen dutelako. Urez osaturik daude, neguan izan ezik, eta beti
euria dakarte. Euri jarraituak dira, baina ez oso gogorrak.

Lainoak: Lurraren azalean ur-lurruna kondentsatzen denean sortzen dira. Hodei
lauak dira, euri-arriskurik gabe, ezta konbekziorik ere.

Estratuak: Laino altua da, tanta handiagoz osaturik. Euri arrisku baxua du.

Estratokumuluak: Estratu lauak dira, baina kondentsaziorik gabeko guneekin.
Euri-arriskua baxua da.

2. Hodei ertainak (2-5 km). Izotzez osaturiko hodeiak. Beren euri-tantak ez
dira lurreraino iristen.

Altokumuluak: Egitura biribilduetan antolatzen dira.

Altostratuak: Hodeiek geruza trinko bat osatzen dute.

3. Hodei altuak (5-10 km). Izotz-, txingor- eta elur-hodeiak dira,
prezipitaziorik gabe.

Zirruak: Izotzezko orratzez osaturiko hodeiak dira, euri-arriskurik gabe.
Eguraldiaren aldaketa iragartzen dute, fronte bero bat hurbiltzen ari den
lehenengo seinalea direlako.

Kondentsazio-lorratzak: Hegazkinek sortutakoak.


JAKIN-MINA?
Hodeiak (eta argazkigintza) gustatzen bazaizkizu, edo haiei buruz gehiago jakin
nahi baduzu, moodle-en esteka interesgarri batzuk aurki ditzakezu, euskaraz
zein erderaz. Gainera, hiru liburu hauek ere oso gomendagarriak dira:“Atlas de
nubes y meteoros”,“Las nubes, las maravillosas nubes”, eta“Guía del observador
de nubes”. Azken bietako atal batzuk moodle-en ere irakurtzeko aukera duzu (CA
eta EN, hurrenez hurren).

Hodei moten analisiari esker atmosferaren egoera azter daiteke. Beraz,
satelitezko irudiak ere erabil ditzakegu atmosferaren egoera ezagutzeko.
Meteorologoek erabiltzen dituzte batez ere satelite geoegonkorrek ateratzen
dituzten Lurreko infragorri termikoko irudiak. Lurraren atmosferak infragorri
termikoan etengabe igortzen duenez, atmosferaren jarraipena egunez zein gauez
egin daiteke.

Satelite geoegonkorrak Ekuatoretiko bertikalean kokatzen dira eta beti Lurraren
eskualde bera “ikusten” dute, Lurraren inguruan orbita zirkularrean biratzen
baitira haren abiadura angeluar berdinarekin. Satelitezko irudiak kolore
faltsuan aurkezten dira, kolore- edo gris-eskalekin. Erradiazio gehiago
igortzen duten puntuek beren ingurua baino tenperatura handiagoa izango dutela
esan dezakegu.

                   [1633_552_p3_zuzenduta_html_706538dd.gif]
   P3.2 irudia. METEOSAT satelite geoegonkorrak ateratako irudi infragorria.
     (Iturria: EUMETSAThttp://oiswww.eumetsat.org/IPPS/html/MSG/IMAGERY/)

Zuritik beltzerako kolore-sorta aukeratu ohi da, hotzetik berorako eskalarekin
lotuz (zuri  hotz, beltz  bero). Horrela, hodeiak azala baino hotzago
daudenez, altuago baitaude, zuriz agertuko dira. Gainera, zenbat eta altuago
egon, orduan eta hotzagoak dira, eta altitude handienetan daudenak zuriago
agertuko dira. Funtsean, espektro ikusgaian ikusiko genukeen antzeko irudi bat
lortzen da (P3.2 irudia).


Meteosat sateliteko irudien azterketa

METEOSAT sateliteko irudietan antzeman dezakegun lehenengo gauza da ipar
hemisferioko bi eskualde nabarmenen kokapena (P3.3 irudia): KZIT-a itxura
biribilduko hodei altuak (bertan sortutako kumuloninbo handiak) ikusten diren
lekua; eta Fronte Polarra, lerrokatutako hodeiak (fronteak) eta depresioak
dauden eskualdea. Guk eskualde epelean jarriko dugu arreta gure inguruko
(Europa) egoera aztertzeko, non eguraldia Fronte Polarraren eta haren
perturbazioen eraginpean dagoen.

EUMETSATen zein beste antzeko webgune batzuetan satelitezko irudiak bata
bestearen atzetik ikus daitezke, atmosferaren mugimendua aztertzeko. Mugimendu
horren analisiaren bidez zenbait ondorio atera dezakegu:

                   [1633_552_p3_zuzenduta_html_2b5f43d.jpg]
     P3.3 irudia. Lurreko diskoaren METEOSAT sateliteko irudi infragorria.

- Ezkerreranzko biraketa batek (bortize edo zurrunbilo lebogiro) adierazten du
gune horretan depresio bat dagoela. Toki horietan hodei asko dago.

- Eskuineranzko biraketa batek (bortize destrogiro) gune horretan antizikloi
bat dagoela adierazten du. Ia ez dute hodeirik, beraz oso zailak dira ikusteko.
Gainera oso motelak dira.

- Ipar hemisferioan ekialderanzko higidura indartsuak egongo dira (zirkulazio
zonala). Meridiano-higidurak ere ikusiko ditugu, iparralderantz edo
hegoalderantz mugitzen diren hodei multzoak alegia (zirkulazio meridianoa).
Higidura mota batek bestearekiko duen garrantzi erlatiboak Rossby uhinen
oszilazioaren mailarekin lotuta dago.

Bestalde, hodeien egiturak aztertu behar ditugu:

- Hodeiek lerroak edo bandak eratzen badituzte, fronteen adierazle dira. Fronte
hotzak, beroak, okluituak edo egonkorrak izan daitezke, edota ezegonkortasun-
lerroak baino ez. Hasieran, lerroen bidez seinalatuko ditugu.

- Gero hodei motak ezagutzen saiatu behar dugu (altuak argiak dira, baxuak
grisak). Grisenak, ehun-itxurakoak, lainoak dira. Altuenak eta hotzenak, oso
zuriak eta bandak osatzen dituztenak, zirruak dira. Hodeiak trinkotzen dira
euri guneetan. Oso garrantzitsuak dira itsas estratokumuluak. Zipriztin zuriak
bezala agertzen dira itsasoaren gainean, eta Poloko aire-masa hotzen etorrera
adierazten dituzte.

Horrela, hasierako interpretazio bat egin dezakegu (P3.4 irudia). Fenomenoak
hobeto identifikatzeko, depresioen sorrerari buruzko ezagutzak aplikatu behar
ditugu. Fronte Polarraren perturbazio batetik sortutakoen kasua azalduko dugu:
                  [1633_552_p3_zuzenduta_html_m6a9a56e4.gif]
        P3.4 irudia. Satelitezko irudi baten hasierako interpretazioa.
                (Iturria:http://sat24.com: 21/10/09, 4:00 UTC)

- Fronte Polarra kokatzen da Rossby uhinek eratzen duten aire hotzaren eta aire
beroaren arteko lerroan (P3.5 irudia). Fronte egonkorra da.

                   [1633_552_p3_zuzenduta_html_21f834c9.gif]
P3.5 irudia. Ipar hemisferioan Rossby uhinak Fronte Polarraren agertzea dakar.

- Bortizitateak Fronte Polarraren perturbazioa sortzen du.. Horrela, aire hotza
hegoalderantz eta aire beroa iparralderantz mugiaraziz, bi fronte mota agertzen
dira: fronte hotza eta fronte beroa (P3.6 irudia).

- Perturbazioa sakonago bihurtzen bada, depresioa haziko da eta lambda-itxura
klasikoa hartuko du fronte beroarekin, fronte hotzarekin eta fronte
okluituarekin. Azkenik, lerro prefrontal eta postfrontalak agertzen dira eta
depresioa itxura biribilduarekin desagertzen da, hodeiak fronte okluituetan
lerrokatuta (P3.7 irudia). Fronte Polarretik banantzen diren tanta hotzek
disipazio-fase horren itxura bera dute.

                   [1633_552_p3_zuzenduta_html_601955a4.gif]
P3.6 irudia. Fronte Polarreko puntu batean bortizitatea agertzen denean, bertan
sortutako perturbazioaren ondorioz fronte hotz eta fronte beroak agertzen dira.

                   [1633_552_p3_zuzenduta_html_me0a195a.gif]
P3.7 irudia. Denboran zehar depresioa sakonduz badoa, bere heldutasun-fasearen
itxura hartu eta azkenean desagertzen da egitura biribildu batean lerro frontal
                                 okluituekin.

Idei horiekin, irudian analisia osatzeko faltatzen diren ikurrak gehi ditzakegu
(P3.8 irudia). Analisi horri nefoanalisia deritzo. Kumuloninboek ekaitz-guneak
adierazten dituzte (puntu edo egitura biribilduak dira, oso zuriak edo
distiratsuak ere bai). Fronteak hotzak ala beroak diren ez badakigu, lerro
ilunak bezala utziko ditugu.

                   [1633_552_p3_zuzenduta_html_5a1570e5.gif]
         P3.8 irudia. Nefoanalisietan gehien erabiltzen diren ikurrak.

Analisi oso bat P3.9 irudian erakusten da. Interneteko gune batzuetan ere
horrelako analisi bukatuak aurki ditzakegu (P3.10 irudikoa, adibidez).

[1633_552_p3_zuzenduta_html_mf75797d.gif]
                   P3.9 irudia. Nefoanalisi baten adibidea.

[1633_552_p3_zuzenduta_html_m8da78c2.gif]
                 P3.10 irudia. USAF-ek egindako nefoanalisia.
             (Iturria:www.infomet.am.ub.es> UKMO > USAF > analisi
      edo zuzenean hemen:www.flyingineurope.be/aviation_weather_maps.htm)
EGURALDI-MAPAK

Meteorologia-zerbitzuek, iragarpenak egin edo atmosferaren egoera
aztertzerakoan, mapak erabiltzen dituzte egoera dinamikoa eta termodinamikoa
ezagutzeko. Iragarpenek zein analisiek (atmosferaren egoera ezagutzeko egiten
diren produktuak) itxura bera dute: kolorezko mapak hainbat ikurrekin. Baina
desberdinak dira, iragarpenak etorkizuneko egoera probableena aurkezten baitu
eta analisiak, aldiz, atmosferaren egoera neurketen arabera. Iragarpenak
potentzia handiko ordenagailuen bidez egiten dira. Analisien datuetatik
abiatuta, gerta litekeen etorkizuneko atmosferaren egoera ondorioztatzen dute,
atmosferako prozesuen fisikako ekuazioak datu horietara aplikatuz eta
zenbakizko ebazpena kalkulatuz.

Erabiltzen diren mapek, batzuetan mapa sinoptikoak esaten zaienei, gehienetan
geopotentziala baliatzen dute atmosfera deskribatzeko. Lurraren azaleko
(geoideko) puntu batengeopotentziala da itsasmailatik igo behar den altitudea
presio jakin bat neurtzeko. Geopotentzialak dekametrotan neurtu ohi dira.

Geopotentzialak erabiltzen direnean, kontuan izan behar da airea hotzago dagoen
tokietan presio baten geopotentzial-maila (altitudea) jaisten dela airearen
dentsitatea handiagoa delako, hots, gutxiago igo behar da presio jakin bat
lortzeko. Aire berozko zutabeetan, aldiz, geopotentzial hori igoko da (aire
berozko zutabeak dilatatzen dira). Beraz, geopotentzialaren altitudeak
adierazten du geopotentzial-mailaren behetik dagoen aire-zutabearen batez
besteko tenperatura. Azkenik, gogoan izan geopotentzial-mapetan presio
konstanteko gainazal baten (gainazal isobarikoa) altitudeak irudikatzen direla.

Gehien erabiltzen diren mapak honako hauek dira (P3.11 irudiak):

-Azaleko mapak:

Itsasmailara bihurtutako isobarak (batzuetan fronteak gehitzen dira).

- Goi-airekogeopotentzial-mapak (batzuetan maila bakoitzaren tenperaturaren
isolerroak ere irudikatzen dira):

850 hPa  1500 m

500 hPa  5000 m

300 hPa  10000 m

300 mb mailako mapak erabiltzen dira jet korrontearen barnean dibergentzia-
guneak aurkitzeko. Adibidean (P3.11(d) irudia) geopotentziala (isolerroak) eta
haizearen abiadura (koloreak) irudikatuta daude. Jet korrontearen abiadura
handitzen den lekuetan dibergentzia eta, beraz, bortizitatearen sorrera dagoela
jo dezakegu. Hori dela eta, gune horietan depresioak sor daitezke jet
korrontearekin lotutako Fronte Polarrean.

500 mb mailako mapak erabiltzen dira Rossby uhinak identifikatzeko, eta uhin
hoiren egitura edota beren barnean tanta hotzen sorrera aztertzeko. Adibidean
ikus daiteke (P3.11(c) irudia) Rossby uhinak Irlandako mendebaldeko kostaldea
aire beroarekin elikatzen ari dela (kolore gorriz). Aire hotza (kolore horiz),
aldiz, Iberiar Penintsulako mendebaldetik jaisten ari da, Kanariar Uhartetara
iritsi arte.

                  [1633_552_p3_zuzenduta_html_m100e1ddd.gif]
          P3.11(a) irudia. Mapa sinoptikoen adibideak: azaleko mapa.
                   [1633_552_p3_zuzenduta_html_13bd74e2.gif]
P3.11(b) irudia. Mapa sinoptikoen adibideak: 850 hPa-eko geopotentzial-mapa.

850 mb mailako mapak (P3.11(b) irudia) erabil daitezke eguneko tenperatura
maximoa (eguerdikoa) eta elur-maila kalkulatzeko. Prozedura geroago azalduko
da.

Azaleko mapak (P3.11(a) irudia) erabiltzen dira haizea edo energia eolikoa
kalkulatzeko, eta toki bateko presioa ere bai itsasmailara bihurtutako
presioaren baliotik abiatuta, lehenengo gaian azaldu genuen bezala.
                   [1633_552_p3_zuzenduta_html_1af63a27.gif]
 P3.11(c) irudia. Mapa sinoptikoen adibideak: 500 hPa-eko geopotentzial-mapa.
                   [1633_552_p3_zuzenduta_html_2742c609.gif]
 P3.11(d) irudia. Mapa sinoptikoen adibideak: 300 hPa-eko geopotentzial-mapa.
 (Iturria:http://www.aemet.es/es/eltiempo/prediccion/modelosnumericos/hirlam.
   Oharra: mapa guztiak zenbakizko ereduetan oinarritutakoiragarpenakdira).

Mapen erabilerarekin jarraitu baino lehen, etenaldi bat egingo dugu iragarpenei
buruzko azalpen bat sartzeko. Izan ere, kontuan hartu behar dugu iragarpenen
baliotasuna gutxitzen da hasierako puntutik urruntzen garen heinean. Horrela
gertatzen da atmosfera sistema fisiko kaotiko bat delako.

Sistema fisiko bat kaotikoa ez denean, hasierako baldintzetan aldaketa txikiak
egiten badira, etorkizuneko baldintzak (ekuazioen emaitzak) ez dira asko
aldatuko. Esate baterako, sistema horietako adibide bat dardoen jaurtiketa da.
Jaurtitzailearen arabera desberdintasunak izan arren, dardo guztiak ituraino
helduko dira (P3.12 irudia).

                   [1633_552_p3_zuzenduta_html_515df65d.gif]
     P3.12 irudia. Dardoen jaurtiketa sistemaez-kaotikobaten adibidea da.

Hala ere, printzipio hori ez da betetzen hainbat prozesu fisikotan. Adibidez,
errugbian. Baloiaren ezaugarriak direla eta, lurrera erortzean aurretik ezin da
jakin norantz joango den bote egin eta gero. Erortze-puntuan aldaketarik
txikienak ere bote arrotzak sor ditzake (P3.13 irudia).

                   [1633_552_p3_zuzenduta_html_73eae91a.gif]
 P3.13irudia. Errugbiko baloiaren botea zelaian sistema kaotiko baten adibidea
                                      da

Prozesu mota horiei prozesu kaotikoak esaten zaie: hasierako baldintzen
aldaketa txikiek desberdintasun handiak sor ditzakete sistemaren etorkizuneko
eboluzioan. Atmosfera sistema kaotiko bat da. Hori azaltzeko, hasieran analogia
hau erabili zen: Tokion tximeleta batek hegoak astintzeak sor dezake ekaitz bat
New Yorken (tximeleta-efektua).

Kaosaren ondorioak iragarpenetan azter daitezke. Meteorologia-iragarpenak
egiteko zenbakizko ereduak abiatzen direnean, aldaketak sartzen dira hasierako
egoeretan haien eragina irudikatzeko. Adibide bat dago P3.14 irudian. Bertan
ikus daiteke nola aldatzen den parametro baten denborarekiko iragarpena
hasierako zenbait egoeraren arabera. Emaitzen konbinazio estatistikoa
erabiltzen da iragarpen probableena edo iragarpenaren fidagarritasuna
zehazteko. Adibidean, iragarpenaren fidagarritasuna 5 egunekoa da. Hortik
aurrera, hasierako baldintzak aldatuz lortutako emaitzak nabarmenki desberdinak
dira.


i) Eguneko tenperatura maximoaren kalkulua

850 hPa mailako geopotentzial-mapa erabiliko dugu. Egun bateko azalaren
tenperatura maximoa lortzeko, 850 mb mailako tenperaturari (mapan koloreekin
irudikatuta) 100 m-ko 1ºC gehitzen zaio. Funtsean, tenperatura-gradiente
adiabatiko lehorra baliatzen dugu iragarpena egiteko.

Adibidea:

Kalkulatu tenperatura maximoa Gasteizen, itsasmailatik 500 m-ko altitudean
dagoena, egoera honetan:

                   [1633_552_p3_zuzenduta_html_76e84418.gif]
       P3.14 irudia. Parametro meteorologiko batzuen iragarpen anizkuna.
(Iturria:meteociel.fr> Tableaux horaires (herria/data aukeratu) > [Prévisions]
                             > Diagramme Ens. GFS)


T(850 hPa) = 1ºC

h(850 hPa)= 1440 m

Ebazpena

h = 1440 m – 500 m = 940  T = 1ºC·940/100 = 9,4ºC

Tmax = 1ºC + 9,4ºC = 10,4ºC

Kalkulua hurbilketa bat denez, 3ºC inguruko errorearekin, emaitza beti
biribilduko dugu:

Tmax= 10ºC

Hurbilketa hobea egin nahi izango bagenu, 0,7ºC/100m gradientea ere erabil
genezake.


ii) Elur-mailaren kalkulua

Kalkulua antzekoa da, baina kontuan izanik airearen tenperaturak 3ºC baino
txikiagoa izan behar duela prezipitazioa elurra izateko.

Adibideak:

1. Kalkulatu elur-maila Gasteizen aurreko adibideko datuekin.

Ebazpena

Aurreko adibideko datuekin 850 mb mailarako, tenperaturak 2ºC igo behar du 3ºC-
ra iristeko. Jaisten dugun 100 m-ko tenperatura 1ºC igotzen denez (edo 0,7ºC/
100m kalkulu zehatzagoak nahi izanez gero), 200 m jaitsi behar da. Elur-maila
izango da 850 hPa mailakoa (1440 m) ken 200 m: 1240 m.

2. Zer tenperaturak egon behar du 850 hPa mailan (presio hori 1440 m-an badago)
Gasteizen (altitudea = 500 m) elurra egiteko?

Ebazpena

Gasteiztik 850 hPa mailara iristeko 1440 m – 500 m = 940 m igo behar dira. 940
m igotzean, T = 1ºC·940/100 = 9,4ºC.

Gasteizen elurra egiteko gutxienez T = 3ºC izan behar duenez, 850 hPa mailako
tenperaturak 3ºC  9,4ºC = 6,4ºCizan behar du.


iii) Haizearen kalkulua azaleko mapetan

a) Haizearen norabidea

Marruskadura-indarrik ez balego, haizea isobarekiko paraleloa izango litzateke,
halako moldez non, ipar hemisferioan, presio altuko isobarak haizearen
noranzkoaren eskuinaldean geratuko liratekeen (P3.15 irudia). Horren jatorria
oreka geostrofikoa da: alde batetik, presio-diferentziaren ondoriozko
azelerazioa dago (ap), presio handiko gunetik presio txikikorantz doana; eta
bestetik, Coriolisen azelerazioa (ac), aurrekoaren eragina orekatu behar duena.

                  [1633_552_p3_zuzenduta_html_m4a0a226d.gif]
u = kte.
           P3.15 irudia. Marruskadurarik gabeko haize geostrofikoa.

Hala ere, Lurraren azalean badago marruskadura eta, hortaz, kontuan izan behar
da norabidea kalkulatzean. Indar hori dela eta, beste azelerazio bat agertzen
da (ar), haizea desbideratzen duena, eta, horren ondorioz, haizearen norabideak
presio txikiagoko isobarak ebakitzen ditu (P3.16 irudia). Ebaketa-angelua (α)
ez da beti berdina izaten, marruskadura-indarra topografiaren arabera aldatzen
baita. Hau da, ez da berdina eskualde lau batean edo eskualde menditsu batean,
lurrean edo itsasoan,… Dena dela, gure kalkuluetarako 45º graduko batez besteko
angelua erabiliko dugu.

                  [1633_552_p3_zuzenduta_html_m3d3c3736.gif]
                   P3.15. Azaleko haizea marruskadurarekin.


b) Haizearen modulua kalkulatzeko hurbilketa geostrofikoa erabiliko dugu:
                  [1633_552_p3_zuzenduta_html_m3f1e4041.gif],
non:

 = airearen dentsitatea

f = 2··sin(latitude),  = 2p/(24·3600) rad/s

[1633_552_p3_zuzenduta_html_2def8695.gif].

Lurraren azaleko haizea (10 m-an) lortzeko marruskaduraren eragina kontuan
hartu behar dugu. Horretarako, haize geostrofikoaren modulua zati bi hartuko
dugu azaleko haizearen baliotzat:
                  [1633_552_p3_zuzenduta_html_m244166ab.gif].
Isobaren arteko distantzia (d) neurtzeko, aztertzen ari garen tokitik gertuen
dauden bi isolerroak hartu eta biekiko zuzen perpendikularra (ahalik eta
perpenikularrena, behintzat) marraztuko dugu. Maparen eskala erabiliz, benetako
distantzia lortuko dugu (P3.16 irudia).

Adibidea:

Kalkulatu haizearen abiadura puntu batean, non isobaren arteko distantzia
3,7·105 m baita eta latitudea 52º.

ρ = 1,3 kg/m3 (ρ = 1,25 kg/m3 erabiltzen badugu, emaitza bera lortuko genuke)

f(52º) = 2·[2π/(24·3600)]·sin(52º) = 1,15·10-4 rad/s

                   [1633_552_p3_zuzenduta_html_204a8da9.gif]


                  [1633_552_p3_zuzenduta_html_m2fe69a5a.gif]
P3.16 irudia. Bi isobararekiko perpendikularrak diren lerro zuzenen adibideak
                    (isobaren arteko distantzia neurtzeko).


c)Energia eolikoa

Haizeak energia bihur daiteke aerosorgailuen bidez. Zehatza izateko,
aerosorgailuek airearen energia zinetikoa energia elektrikoan eraldatzen dute.
Horretarako, helizeak kobrezko espira batzuk mugiarazten ditu eremu magnetiko
baten barnean

Airearen energia zinetikoak ondorengo adierazpen matematikoa dauka:

                  [1633_552_p3_zuzenduta_html_m110fe41.gif],
                   [1633_552_p3_zuzenduta_html_m2290bcc.gif]
non u haizearen abiadura den eta masa aerosorgailuaren hegaletan zehar doan
airearena. Beraz, ekuazioa honela idatz dezakegu:

                  [1633_552_p3_zuzenduta_html_m5397d52e.gif],

non [1633_552_p3_zuzenduta_html_m77f64a96.gif] (
[1633_552_p3_zuzenduta_html_m299d7ddc.gif]eta
[1633_552_p3_zuzenduta_html_m24a8c2c8.gif] direlako).

Sortutako energia elektrikoaren ekuazioa hau izango da:

                   [1633_552_p3_zuzenduta_html_885c85e.gif]

Potentzia energia zati denbora denez, aerosorgailuak ematen duen potentzia
honela idatzi daiteke:

                  [1633_552_p3_zuzenduta_html_mcb88650.gif].

Denbora aurrera joan ahala, potentzia konstantea izango da, baina energia
kopurua handituko da. Hala ere, formula horrekin potentzia teorikoa kalkulatzen
da, hots, lortuko genukeen energia baldin eta energia zinetiko osoa energia
elektriko bihurtuko balitz. Errealitatean ez da horrela gertatzen,
aerosorgailuak ezin baitu energia guztia eraldatu, eta bere errendimendua (R)
kontuan izan behar dugu. Errendimendua haizearen abiaduraren funtzioa da eta
gehienez % 50 izan ohi da (R = 0,5). Beraz, potentzia errealak honako formula
hau dauka:

                  [1633_552_p3_zuzenduta_html_29ae2fa4.gif].

Formula horretatik argi dago errotorearen erradioa (hegalen edo besoen luzera)
eta haizearen abiadura direla faktore garrantzitsuenak. Energia gehiago lortzen
da errotaren erradioa handitzean, horregatik hain errota handiak egiten dira.

Bestalde, aerosorgailu mota bakoitzaren errendimendua maximoa da haize-abiadura
optimo baterako. Oro har, abiadura horiek handiak dira, horrexegatik ere
haizearen abiadura handia izatea interesatzen zaigu. Haizearen modulua
altitudearekin handitzen denez, formula teknikoaren kurba jarraituz1, ahalik
eta errota altuenak eta gainaldetan kokatzeko egiten dira.

Adibidea:

Kalkulatu ezaugarri eta baldintza hauek dituen aerosorgailu baten potentzia:

Errota: 40 m-ko altuera
Haizea: u0 = 6 m/s (z0 =10 m)
15 m-ko hegala
Eraginkortasuna: 0,35
α = 0,2 (Formula teknikoaren berretzailea)
ρ = 1,3 kg/m3

Lehenik eta behin, formula teknikoarekin 40 m-an haizeak duen abaiadura
kalkulatuko dugu:

                  u(40m) = 6 m/s · (40m/10m) · 0,2 = 7,91 m/s

Gero, potentzia erreala kalkulatzeko formula aplikatuko dugu:

                P = ½ · 0,35 · 7,913 · π · 152 · 1,3 = 79587 W.


iv) Haizearen kalkulua goi-aireko mapetan

a) Haizearen norabidea:

Goi-aireko mapetan, isobaren ordez presio konstanteko gainazal bat
(geopotentzial-gainazala) irudikatzen da. Marruskadura indarrik ez dagoenez,
haizearen norabidea beti izango da geopotentzial-isolerroekiko paraleloa, kota
altuenak eskuinaldean utziz (ipar hemisferioan).

b) Haizearen modulua:

                   [1633_552_p3_zuzenduta_html_d1e3237.gif]

Baina P = ·g·z (ekuazio hidrostatikoa), beraz, ekuazioa horrela berridatz
dezekegu:

                   [1633_552_p3_zuzenduta_html_40ecede7.gif]
                  [1633_552_p3_zuzenduta_html_37e138d4.gif]
                  [1633_552_p3_zuzenduta_html_m7e72aae8.gif]

Horrela, kalkulua azaleko mapetan bezalakoa izango da, baina lerro
geopotentzialaren altitude-diferentziak (z) erabili behar dugu isobaren
presio-diferentziaren ordez.


JAKIN-MINA?
Eguraldi-mapen ezaugarrietan sakontzeko, bi artikulu irakur ditzakezu moodle-
en. Alde batetik, Mariano Medinaren liburuaren lehen kapitulua,Meteorologoek
hitz egiten dutenean(EU), non egileak azaleko mapetan agertzen den informazioa
era erraz batean azaltzen duen. Bestetik, eltiempo.com webguneko foroan
argitaratu zen ikastaro moduko batean,Interpretación de mapas meteorológicos
(CA), azaleko eta goi-aireko mapei buruzko xehetasun gehiago aurkituko duzu.

1 u(z2) = u(z1) · (z2/z1)α
