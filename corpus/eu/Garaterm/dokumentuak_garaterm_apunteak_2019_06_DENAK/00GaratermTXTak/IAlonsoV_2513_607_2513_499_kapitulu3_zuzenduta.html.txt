



                                 3. KAPITULUA

                        HAIZEA ETA ZIRKULAZIO OROKORRA


3.1 SARRERA

Zirkulazio orokorra da Ekuatorearen eta Poloen arteko tenperatura-
desberdintasunagatik sortzen den fluido atmosferikoaren higidura orokorra.
Latitude horien arteko eguzki-erradiazioaren desorekaren ondorioz gertatzen da
desberdintasun termikoa. Izan ere, poloraino iristen diren argi-izpiek
azalarekiko ia tangentzialak direnez eta Ekuatorean, ordea, perpendikularki
erasotzen dutenez (3.1 irudia), poloko batez besteko tenperatura Ekuatorekoa
baino txikiagoa da. Horregatik aire-masak mugituko dira elkarrekin nahasteko
eta oreka-tenperatura lortzeko, baina oreka-tenperaturara ez da inoiz iristen
desberdintasun termikoa egonkorra delako.

               [2513_499_kapitulu3_zuzenduta_html_5892d0de.gif]
      3.1 irudia. Ekuatorearen eta Poloen arteko desberdintasun termikoa


3.2 HAIZEA

Atmosferaren fluidoa hiru dimentsio dauzka eta bere ezaugarri dinamikoak eta
termodinamikoak denboran zehar aldatuz doaz. Hala ere, atmosferaren higidura
behatzen badugu, denbora luzean zehar konstantea dela esan dezakegu. Adibidez,
aire-hotz masa baten eraginpean bagaude, egoera horrek aste bat inguru iraun
dezake. Sateliteko irudietan ere ikusten dugu atmosferak denboran zehar bere
higiduraren egoera eta itxura ia ez dituela aldatzen. Hortaz, honako hau onar
dezakegu:

                  haizea  kte. airearen abiadura (v)  kte.

Haizearen abiaduraaldatzen ez bada, atmosferaren fluidoari eragiten dioten
azelerazioak guztira ia 0 izango dira. Beraz, atmosferan ia azeleraziorik ez
dagoela onartu ahal izango dugu eta horregatik atmosfera-sistema ia orekan
dagoela esango dugu. Oreka horri oreka geostrofikoa deritzo:

H[2513_499_kapitulu3_zuzenduta_html_1be82bf8.gif]aizea  kte.
v  kte. oreka geostrofikoa
aT  0
Atmosfera oreka geostrofikoan mantentzen da, eta indar osoak gutxi gorabehera 0
balio du (FT  0). Horrek ez du esan nahi haizearen abiadura (v) ere 0 dela,
baizik eta haren balioa konstantea dela. Hurbilketa horretatik ondorioztatzen
den haizeari haize geostrofikoa esatzen zaio.

Atmosferan zenbait azeleraziok parte hartzen dute:

i)Presio-diferentziak sortutako azelerazioak

Atmosferan presio altuko eta presio baxuko guneak daude. Presio-diferentziak
daudenean, airea presio altuko guneetatik presio baxuko guneetara mugiarazten
duen indar bat agertzen da. Beraz, presio-diferentziekin lotutako azelerazio
bat egon behar da (ap).

ii) Coriolisen azelerazioa

Coriolisen azelerazioa (ac) agertzen da behaketa-sistema (gu) biratzen ari
delako.

iii)Grabitatearen azelerazioa: g

iv) Azelerazio zentrifugoak

Atmosferako sistemak beren inguruan biratzen dira, azelerazio zentrifugoak
agertuz.

Lau azelerazio horietatik, eskualde epeletan lehenengo hirurak dira
garrantzitsuenak. Baina gogoratu behar dugu grabitatearen azelerazioak oreka
hidrostatikoa (oreka geostrofiko bertikala) sortzen duela. Horren ondorioz,
airearen mugimenduari dagokionez, presioaren eta Coriolisen azelerazioak
bakarrik dute eragina.


3.2.1 Presioaren azelerazioa (ap)

Gasa presio handiagoa den lekutik presio txikiago dagoenera mugiarazten du.
Azelerazio hau P-ri zuzenki proportzionala da (zenbat eta presio-diferentzia
handiagoa, orduan eta azelerazio gehiago) eta d-ri alderantziz proportzionala
(zenbat eta distantzia gehiago presio desberdinetako gune horien artean, orduan
eta azelerazio gutxiago). Hortaz, presioaren azelerazioaren ekuazioak honelakoa
izan behar du: ap = kte. · (P/d).

Konstante horren dimentsioak ezagutzeko, presioaren dimentsioak aztertuz hasi
behar dugu:

               P = F/S  [P] = [F]/[S] = M·L·T-2/L2 = M·T-2·L-1

Azelerazioa ap = kte. · (P/d) izango denez eta azelerazioaren dimentsioak
L·T-2 direnez, honela geratuko da:

                         L·T-2 = [kte.]·( M·T-2·L-1)/L
                      [kte.] = L2· L·T-2/( M·T-2) = L3/M
Beraz, konstanteak dentsitatearen alderantzizkoaren dimentsioak ditu, eta
presioaren azelerazioaren formula honela idatz daiteke:

               [2513_499_kapitulu3_zuzenduta_html_3dff480b.gif].

Baina formula horren arabera azelerazioak airea presio handietarantz
mugiarazten du. Alderantziz gertatzen denez, zeinu negatiboa jarri behar dugu:

               [2513_499_kapitulu3_zuzenduta_html_m674bd1da.gif]

Hiru dimentsiotan, adierazpen hori beste era honetan idazten da:

              [2513_499_kapitulu3_zuzenduta_html_m71384fa5.gif].

grad espresio matematiko bat da gradiente eragile bektoriala adierazteko:

               [2513_499_kapitulu3_zuzenduta_html_3bdf225f.gif]

Espresio horrek adierazten du magnitude eskalarra (kasu honetan, presioa)
espazioaren dimentsio bakoitzarekiko deribatu behar dugula, eta deribatu
partzial horien batuketa bektorialaren bidez norabidezko deribatua lortu.
Praktikan, meteorologian, gradientearen osagai horizontala bakarrik kalkulatzen
da (gradH). Presio-diferentziaren eta distantziaren arteko zatiketa egiten da
presioa gehien aldatzen den norabidean, hots, lerro isobarekiko
perpendikularragoa den zuzenaren norabidean. Zatiketa hori izango da presioaren
azelerazio bektorearen modulua, haren norabidea kalkuluan erabilitako lerro
zuzenarena, eta noranzkoa presio altuetatik presio baxuetarantz doana.
Hurrengoan kalkulu horren adibide bat agertzen da:

[2513_499_kapitulu3_zuzenduta_html_m49ff7e17.gif]
                               AZALEKO ISOBARAK


  1 kg/m3

d = 500 km

P2  P1 = 8 mb = 800 Pa
                                    Gasteiz

                          ap = 800 Pa/(500·103 m) =
                                = 1,6·10-3 m/s2
                      (bektorea irudian marraztuta dago)




3.2.2 Coriolisen azelerazioa (ac)

Lurreko aire-masen higidurez ari garenez, Lurra beratik behatutako higiduran
kontuan izan behar dugu planetaren ardatzaren inguruko biraketaren eragina.

Lurraren azala zaldiko-maldiko bat bezala biratzen den erreferentzia-sistema
bat da. Lurra bere ardatz polarraren inguruan biratzen ari da abiadura
angeluarra konstantearekin:  = 2 rad/24 ordu = 7,27·10-5 rad/s. Biraketa-
abiadura angeluar horrek latitude bakoitzean behaketa planoaren biraketa dakar,
irudian agertzen den bezala (3.2 irudia). Lurreko  bektorea bi bektoretan
deskonposa daiteke (z eta N), non z-k edozein behaketa edo erreferentzia-
sistemaren biraketa adierazten du Z ardatz bertikalaren inguruan. Gogoan izan
behar dugu z = ·sin(latitude) dela, beraz, Ekuatorean z = 0 eta latitudeko
45º-an, adibidez, z = 5,14·10-5 rad/s.
               [2513_499_kapitulu3_zuzenduta_html_m16e916e.gif]
               [2513_499_kapitulu3_zuzenduta_html_6a5374b7.gif]
               [2513_499_kapitulu3_zuzenduta_html_6a5374b7.gif]
    3.2 irudia. Biraketaren eragina Lurraren esferaren erreferentzia-plano
                                ukitzaileetan.

Lurraren errotazio-higiduraren ondorioz, azaleko edozein ukitze-plano ere
biratuko da. Biraketa horren osagai bertikalak (garrantzitsuena
meteorologiarako) planoaren ekialdetik iparralderako biraketa eragiten du ipar
hemisferioan, eta aurkako noranzkoan hego hemisferioan (3.3 irudia).

               [2513_499_kapitulu3_zuzenduta_html_m55ffd96.gif]
                               Ipar hemisferioa

                               Hego hemisferioa
            3.3 irudia. Lurraren azalaren ukitze-planoen biraketa.

Hortaz, behaketa-planoa biratzen ari bada, plano horrek azelerazio bat dauka
eta azelerazio horrek (Coriolisen azelerazioa deritzona) hortik behatutako
edozein higidurari eragiten dio. Meteorologian erabilitako gai matematikoari
Coriolisen gaia esaten zaio: f = 2·z.

Azelerazio horrek azaleko translazio fenomeno guztietan eragina dauka.
Behaketa-planoen biraketak indar inertzial bat sortzen du, zeinak ipar
hemisferioan edozein partikularen higidura eskuinerantz desbideratzen duen
partikularen aurreratze-noranzkoan (3.4 irudia):

    * Ipar hemisferioanairearen mugimenduak haren higidurarekiko eskuinerantz
      biratzen dira

    * Hego hemisferioan ezkerrerantz biratzen dira.

               [2513_499_kapitulu3_zuzenduta_html_m5abf0243.gif]
Erresultantea eskuinerantz

Higiduraren norabidea

Erresultantea ezkerrerantz

Coriolisen indarra
              3.4 irudia. Airearen higidura hemisferio bakoitzean

Coriolisen azelerazioak ezin du haizearen abiaduraren modulua aldatu. Norabidea
bakarrik aldatzen du, v-ren modulua konstantea baita. ac bektoreak, beraz,
abiadurarekiko perpendikularra izan behar du modulua ez aldatzeko eta
abiaduraren bektorea birarazteko soilik. ac kalkulatzen da -ren eta v-ren
arteko biderketa bektorialaren bidez:

                               ac =  2·(  x v)


               [2513_499_kapitulu3_zuzenduta_html_m120e4138.jpg]
                      3.5 irudia. Coriolisen azelerazioa
Horrela Coriolisen azelerazioa -rekiko eta v-rekiko bektore perpendikularra da
(3.5 irudia). Gure kasuan, erabili behar dugun abiadura angeluarra z da, gure
errefentzia-sistemak duen biraketa-abiadura. Ipar hemisferioan Coriolisen
azelerazioa abiadura-bektorearen eskuinalderantz doa, abiadura-bektorearen
noranzkoan begiratuta.


3.2.3 Haize geostrofikoaren kalkulua

Lehen aipatu bezala, hurbilketa geostrofikoan azelerazioak zero balio du,
beraz, presioaren eta Coriolisen azelerazioen batuketa bektoriala ap + ac = 0
(3.6 irudia).

Ipar hemisferioan, P1 > P2 baldin bada, P1-etik P2-ra mugitzeko joera duen aire
burbuila eskuinerantz desbideratuko du Coriolisen azelerazioak. Coriolisen
azelerazioa abiadurarekin batera aldatuz doanez, Coriolisen eta presioaren
azelerazioek modulu bera eta aurkako noranzkoak izatera iritsiko dira. Une
horretan, burbuila abiadura konstanterekin higituko da lerro isobarekiko
paraleloan (higidura geostrofikoa).

Abiadura bektorearen modulua kalkulatzeko, Coriolisen eta presioaren
azelerazioen moduluak berdindu behar ditugu:

                [2513_499_kapitulu3_zuzenduta_html_d12b79d.gif]
               [2513_499_kapitulu3_zuzenduta_html_m3057a2c.gif]

               [2513_499_kapitulu3_zuzenduta_html_mfb8d4f4.gif]
geostrofiko
                        3.6 irudia. Haize geostrofikoa

Lehen esan dugun bezala, praktikan, gradHP presioaren diferentziaren eta
isobaren arteko distantziaren arteko zatiketaren bidez kalkulatzen da:
[2513_499_kapitulu3_zuzenduta_html_m7a1ec919.gif]


3.3 HAIZEA ATMOSFERAREN MUGA-GERUZAN

Oreka geostrofikoa desagertzen da AMG-n (Atmosferaren edo Planetaren Muga-
Geruza) aireari eragiten dion azaleko marruskaduragatik. Marruskadura indarra
beti haizearen kontra doa, haren abiaduraren modulua txikituz. Horregatik,
haizea ez da isobarekiko paralelo izango eta isobarak ebakiko ditu (presio
txikiagoko isobaretarantz desbideratuz). Hurrengo irudian (3.7) AMG-ko oreka
geostrofiko berriaren emaitza azaldu da. Kasu honetan, Coriolisen eta
presioaren azelerazioen batuketari marruskadura gehitzen zaio, abiaduraren
aurkako noranzkoan beti. Azkenean balantzeak zero izan behar du.

               [2513_499_kapitulu3_zuzenduta_html_m7f53e8b1.jpg]
               3.7 irudia. Oreka geostrofikoaren emaitza AMG-n.

Kontinenteko eskualdean, azaleko haizea (10 m-an neurtutako haizea) kalkula
daiteke marruskadurarik gabeko haize geostrofikoaren bektoretik hasita:

    * norabidea presio gutxiagoko gunerantz 45º inguru biratuz1
    * modulua erdira jaitsiz

               [2513_499_kapitulu3_zuzenduta_html_64fed204.jpg]
        3.8 irudia. Antizikloien eta Depresioen arteko desberdintasuna.

Lurraren azaleko haizea behe-presioko gunetarantz desbideratzeak bi ondorio
dakar (3.8 irudia):

    * Depresioetan (behe presioko guneak), azaleko aireak konbergentzia dauka
      (depresioaren zentrorantz hurbiltzen da) eta, beraz, gora joateko joera
      (aszendentzia).
    * Antizikloietan, berriz, aireak dibergentzia dauka (antizikloiaren
      zentrotik urruntzen da) eta, hortaz, behera joateko joera (subsidentzia
      deritzona). Aireak jaisteko joera dauka antizikloia zabaldu dadin.

               [2513_499_kapitulu3_zuzenduta_html_m3197b440.jpg]
                      3.9irudia. Ekamen-en kiribila AMG-n
(Iturria:Atmosphere, Weather and Climate, R. G. Barry, R. J. Chorley. 8th ed.,
                                     2003)

Marruskaduraren eragina lehenengo 1000 m-tan gertatzen da (AMG). Geruza
horretan, altitudearen araberako batez besteko haize-aldaketari Ekman-en
kiribila esaten zaio (3.9 irudia). Hala ere, haizearen modulua altitudearekin
zenbat aldatzen den kalkulatzeko (aire kutsaduraren dispertsiorako, energia
eolikorako), kiribil hori erabili beharrean, formula tekniko bat erabiltzen da.
Sinpleenetariko bat hurrengoa da (Hellmann-en ekuazioa):

               [2513_499_kapitulu3_zuzenduta_html_321e6693.gif],

non z altitudea den, v haziaren abiadura altitude horretan, v0 haizearen
abiadura z0altitudean neurtua, eta 0,18 <  < 0,42 (topografia eta
turbulentziaren arabera).

               [2513_499_kapitulu3_zuzenduta_html_m7066e5f5.jpg]
                3.10 irudia. Haizea altitudearen arabera AMG-n

Formula hori haizearen moduluaren doikuntza esperimental bat da Muga-Geruzaren
lehenengo metrotarako, non topografiaren ondorioak nabarmenagoak diren. Formula
200 m-raino erabili ohi da gauean eta 500 m-raino egunean. Lehenengo metro
horietan, haizearen norabidea estazio meteorologiko batek 10 m-an neurtuarena
(Lurraren azaleko haizea) berdina dela hartzen da.

Atmosferaren hurrengo tartean, altitudearen araberako haize-aldaketa
kalkulatzeko interpolazio lineala erabiltzen dugu (3.10 irudia). Interpolazio
hori formula teknikoaren bidez lortutako balioaren eta 850 hPa-eko mailan (1500
m inguru) kalkulatutako haizearen balio geostrofikoaren artean egingo dugu.


3.4 ENERGIA EOLIKOA

Aerosorgailuek airearen energia zinetikoa energia elektrikoan eraldatzen dute.
Airearen energia zinetikoak hurrengo adierazpen matematikoa dauka:

               [2513_499_kapitulu3_zuzenduta_html_m470cbe3.gif].

Baina aerosorgailu batek ezin du energia guztia eraldatu, bere errendimendua
(R) kontuan izan behar dugu. Errendimendu handiena % 40-50 ohi da eta haizearen
abiadura beraren funtzioa da. Beraz, azkenean haizetik lor daitekeen energia
elektrikoa hau izango da:

              [2513_499_kapitulu3_zuzenduta_html_m790940a4.gif].

Energia zinetikoa kalkulatzeko airearen masa eta abiadura behar ditugu.
Abiadura anemometroak emango digu (v), aerosorgailuaren besoak erasotzen dituen
haizearen abiadura baita. Aire erasotzailearen masa ezagutzeko, kontuan hartu
behar dugu aerosorgailuan eragina duen aireak S = ·r2 azalera zeharkatzen
duela (r = erradioa edo besoen luzera). Aire hori v abiadurarekin iristen denez
(haizearena), t denbora tartean aerosorgailua mugiarazten duen airearen
bolumena honela kalkula dezakegu:

              [2513_499_kapitulu3_zuzenduta_html_m1eca58e0.gif].

Orduan, airearen masa honako hau izango da:

              [2513_499_kapitulu3_zuzenduta_html_m50d24038.gif],

eta sortutako energia elektrikoa:

               [2513_499_kapitulu3_zuzenduta_html_450cce98.gif]
              [2513_499_kapitulu3_zuzenduta_html_m3f853256.gif].

Potentzia energia zati denbora denez, aerosorgailuak ematen duen potentzia hau
da:

               [2513_499_kapitulu3_zuzenduta_html_mcb7bf27.gif].

Gogoan izan behar dugu, denbora pasa ahala potentzia konstantea izango dela,
baina eraldatutako energia handituko dela.

Formula horretatik argi dago errotorearen erradioa (besoen luzera) eta
haizearen abiadura direla faktore garrantzitsuenak. Energia gehiago lortzen da
errotaren erradioa handitzean, horregatik hain errota handiak egiten dira.

Bestalde, aerosorgailu mota bakoitzak haize abiadura optimo bat behar du bere
errendimendua maximoa izateko. Oro har, abiadura handiak dira, horrexegatik ere
haizearen abiadura handia izatea interesatzen zaigu. Haizearen modulua
altitudearekin handitzen denez, formula teknikoaren kurba jarraituz, errotak
altuak eta gainaldeetan kokatzeko egiten dira.

Adibidea:

Aerosorgailu batek 3 m-ko besoak ditu (r = 3 m) eta 30 m-ko altuera; haizearen
abiadura 10 m-an 3 m/s da. R = % 25 eta  = 0,2 badira, aerosorgailu horrek
1000 W-eko sukalde bat elikatzeko erabil dezaket?

 = 1,3 kg/m3

v(30 m) = v(10 m)·(30 m/10 m)0,2 = 3 m/s·1,246 = 3,74 m/s

P = (1/2) ·R···r2·v3 = 240 W. Ez da nahikoa 1000 W-ko sukalde baterako.


3.5ADBEKZIOA

Adbekzioa airearen higidura horizontala da, beroa, ur-lurruna eta aire-masaren
bestelako ezaugarriak ere puntu batetik beste batera haizearen bidez
garraiatzen dituen prozesua. Prozesu horrek Lurraren azaleko estazio
meteorologikoek egindako neurketetan duen eragina dela eta, adibide bat
aztertuko dugu ondorioak ulertzeko (3.11 irudia).

               [2513_499_kapitulu3_zuzenduta_html_783569aa.gif]
                 3.11irudia. Adbekzioaren arazoaren adibidea.

Demagun estazio meteorologiko batean 16:00-etan ozonoaren aireko kontzentrazioa
5 ppb dela. Baina demagun bertatik 1 km-ra dauden aire-burbuiletan 3 ppb ozono
dagoela eta 1 ppb/ordu galtzen dutela hainbat arrazoigatik. Aire-burbuila
horiek estaziora hurbiltzen ari dira 1 km/ordu-ko abiadurarekin. Baldintza
horietan, estazioan 17:00-etan neurtutako kontzentrazioa 2 ppb izango da.
Beraz, estazioak neurtu duen aldaketa -3 ppb/ordu-koa da, hots,
[2513_499_kapitulu3_zuzenduta_html_280872a8.gif]. Baina, egia esan, aire-
burbuilak 1 ppb/ordu galtzen ari dira (hau da,
[2513_499_kapitulu3_zuzenduta_html_m42bbcf2c.gif]).

Estazio finko batean,haren gainean dagoen aire-masaren ezaugarriak neurtzen ari
gara. Horrek esan nahi du, denbora igarotzean, lehen urrunago zeuden aire-masak
neurtzen ditugula, haien berezko eraldaketekin.

Hori da adbekzioaren arazoa, atmosfera mugitzen ari dela. Hortaz, bi era daude
neurketak egiteko:

1. Finkoa/estatikoa: estazioko neurketa, toki batean finkoa. Eulertarra deritzo
(Leonhard Euler zientzialariaren izenetik dator). Puntu batean gertatzen diren
aldaketak neurtzen ditu.

2. Mugikorra: airearen higidura jarraituz egiten diren neurketak. Lagrangearra
deritzo (Joseph Louis Lagrange zientzialariaren izenetik). Aire-burbuilen
barneko aldaketak neurtzen ditu.

Gehienetan, neurketa eulertarrak egiten dira, baina atmosferan globo batzuk
neurketa lagrangearrak egiten dituzte.

Bi neurketa mota horien artean lotura bat dago:

            neurketa lagrangearra = neurketa eulertarra + adbekzioa

Kontzentrazioaren denborarekiko eraldaketa lagrangearrak honela adierazten
baditugu:

               [2513_499_kapitulu3_zuzenduta_html_382aad9d.gif],

eta, aldaketa berdinerako, eraldaketa eulertarrak honela:

              [2513_499_kapitulu3_zuzenduta_html_m65ba1097.gif],

bi neurketen arteko erlazioa honako hau izango da:

               [2513_499_kapitulu3_zuzenduta_html_271b1f43.gif].

Edo ekuazio diferentzial moduan:

               [2513_499_kapitulu3_zuzenduta_html_b8b748a.gif].

Erabili dugun adibideari ekuazio hori aplikatuko diogu:

    * u = 1 km/ordu;
    * x = x2 – x1 = 1 km;
    * 16:00-etan, C(x2) = 5 ppb eta C(x1) = 3 ppb, beraz C = C(x2) - C(x1) = 2
      ppb)
               [2513_499_kapitulu3_zuzenduta_html_366691e6.gif]
               [2513_499_kapitulu3_zuzenduta_html_m53d4ecad.gif]

Beraz, azkenik:

               [2513_499_kapitulu3_zuzenduta_html_77c98d92.gif]


3.6 ZIRKULAZIO OROKORRA

Ekuatore-eskualdearen berotzeagatik, airearen dentsitatea txikitu eta airea
igotzen hasten da. Horren ondorioz, azalean huts erlatiboa utziko du, eta.goi-
latitudeetako aire hotza hutsune hori betetzeko asmoz higituko da. Horrela
oreka termikoa lortzeko konbekziozko zirkulazio-zelula bat sortuko litzateke,
aire hotza Poloetatik Ekuatorera daramana eta aire beroa Ekuatoretik
Poloetarantz. Hala ere, Coriolis efektuak zirkulazio-zelula horretako airearen
mugimenduak desbideratzen ditu, eta hiru zelula sortzen dira: Hadley
(Ekuatorean), Ferrel (eskualde ertainetan) eta Polarra (Poloetan). Hiru zelulek
90º hainbanatzen dute, hots, bakoitzak 30º hartzen du (5.7 irudia).

                [2513_499_kapitulu3_zuzenduta_html_2047fc6.gif]
  3.12 irudia. Coriolis efektuak hiru zelula ezberdinetan apurtzen du Polotik
         Ekuatorera iristen saiatzen den airearen zirkulazio orokorra
      (Iturria:http://www.geol.umd.edu/~jmerck/geol212/lectures/19.html)

Zelularik indartsuena Hadley-rena da, Ekuatorearen eta haren inguruko
latitudeen arteko tenperatura-diferentzia handiengatik sortzen delako.
Intentsitatearen arabera, bigarrena Polarra da, Ekuatoreko eskualderantz
jaisten den aire hotza dentsoagoa baita. Ferrel zelula askoz ahulagoa da, eta
bere higidura ia hautemanezina da atmosferaren beste fenomenoek sortutako
mugimenduaren aldean.

Zelula hauen artean, airearen higidura dagokionez, goranzko
(aszendentzia)etabeheranzko(subsidentzia)zonak sortzen dira. Goranzko aldeak
Hadley zelularen hegoaldean eta Ferrel zelularen eta zelula Polarraren artean
kokatzen dira. Beheranzko aldeak Hadley eta Ferrel zelulen artean eta zelula
Polarraren iparraldean gertatzen dira. Hadley zelularen goranzko zatia Ekuatore
termikoan agertzen da (KZIT, konbergentzia-zona intertropikala). Lurraren
biraketa-ardatzak oszilatzen denez, KZITa latitudez aldatzen da, iparralderago
izanik ipar hemisferioko udan.

Troposferaren altuerari ere eragiten diote zelula hauek, 3.13 irudian ikus
daitekeenez. Altuagoa da Hadley zelulan Ferrel zelulan baino, eta Ferrel zelula
Polarra baino altuagoa da. Aire-masa zenbat eta beroago egon, orduan eta
dilatatuago, eta troposferak leku gehiago hartzen du.

               [2513_499_kapitulu3_zuzenduta_html_4b52c613.gif]
EKUATOREA

                                                                          POLOA
    3.13 irudia. Zirkulazio-zelulek troposferaren altuerari eragiten diote


               [2513_499_kapitulu3_zuzenduta_html_467e3043.gif]
          3.14 irudia. Grafiko hauetan jet korronteak irudikatu dira
          (Iturria:http://www.srh.noaa.gov/jetstream/global/jet.htm)

Horregatik troposferaren altueraren hausturak daude. Toki horietan haize-
korronte indartsuak daude, JETak edo jet korronteak deritzenak (3.14 irudia).
Leiho troposferikoak ere esaten zaie, haiei esker estratosferaren eta
troposferaren arteko materialen trukaketa ahalbidetzen delako. Horrela, esate
baterako, estratosferako ozonoa troposferara jaitsi daiteke.

- Hadley zelula

Eguzki-izpiek perpendikulartasun handiagorekin erasotzen duten Lurraren
eskualdeari Ekuatore termikoa edo KZITa deritzo. Haren kokapena urtaroekin
aldatzen da: iparralderago edo hegoalderago egongo da Lurraren biraketa-
ardatzaren urtaroko oszilazioaren ondorioz.

Eskualde horretan airea asko berotzen da intsolazioa altua delako. Aire beroa
igotzen da, hoztu eta, hozten denean, bere barneko ur-lurruna kondentsatzen da.
Horrela sortzen dira eurite handiak eragiten dituzten hodeiak (kumuloninboak,
3.15 irudia). Izan ere, bertan baso tropikalak aurkitzen ditugu, urte osoan
zehar euri asko egiten duelako.

Hadley konbekzio-zelularen airea berriro azalerantz zirkulatzen duenean
(beheranzko edo subsidentziazko mugimendua), lehor iristen denez, euria egitea
oso zaila da. Horregatik basamortuetako eskualdeak presio altuko guneekin
lotuta daude (antizikloi ia iraunkorrak, airearen jaitsierak sortutako presio
dinamikoagatik). Antizikloi horiei antizikloi intertropikalak esaten zaie.

Baso tropikalen eta basamortuen artean sabanak daude. Bertan, aireak Ekuatorera
itzultzean haize alisioak sortzen ditu, ekialdetik datorren fluxu etengabea,
zeinak airearen igoera elikatzen duen Ekuatorean.

               [2513_499_kapitulu3_zuzenduta_html_408f1704.png]
   3.15 irudia. Hadley zelula, Ekuatorean aire berotzearen eraginez sortua.

Aipatu bezala, Hadley zelularen subsidentziazko aldean presio altuko guneak
(antizikloiak) sortzen dira. Iberiar Penintsulan eragina duen antizikloi
subtropikala Azoreetako antizikloia da.

- Zelula Polarra

Zelula Polarrean aire-fluxua etengabe azpiko latitudetara jaisten da,
eskuinerantz desbideratuz. Horregatik ekialdeko haizeak agertzen dira ipar
hemisferioan. Zelularen goialdean jet polarra dago, jet korronte oso indartsua,
100 km/h inguruko abiadurarekin, airea mendebaldetik ekialdera mugiarazten
duena. Zelula Polarraren eta Ferrel zelularen arteko mugan, latitude
ertainetatik igotzen ari diren haize epelak eta polotik jaisten ari diren haize
hotzak nahasten dira. Hor agertzen da Fronte Polarra, eskualde epeletako aire-
masa beroen eta Poloko aire-masa hotzen arteko elkargunea. Fronte Polarra oso
bizia da ipar hemisferioan.

- Ferrel zelula

Ipar hemisferioaren eskualde epelean iparraldera igotzen ari den airea daukagu,
eskuinalderantz desbideratzen dena. Eskuinalderanzko higidura horrek zona-
mugimendu berezia sortzen du, non airea mendebaldetik ekialdera joan ohi da.
Horregatik ia Europa osoan Atlantikotik datozen aire-masa hezeak jasotzen
ditugu etengabe, kostaldeetara euria ekartzen ohi dutenak.

Prozesu osoak zirkulazio atmosferiko orokorra sortzen du, 3.16 irudian
erakusten dena.

               [2513_499_kapitulu3_zuzenduta_html_4fcc51b5.gif]
                  3.16 irudia. Zirkulazio orokorraren eskema
           (Iturria: Meteorology Today, C. D. Ahrens, 9th ed., 2009)


3.7 ROSSBY UHINAK

Zirkulazio orokorrak ez dio uzten aire hotzari Ekuatoreraino heltzen, Ferrel
zelularen mendebaldeko haizeak tartean baitaude. Hau da, eskualde epelak
oztopatzen du aire hotzaren hedapena eskualde beroetara.

Hala ere, beste fenomeno bat agertzen da trukaketa hori ahalbideratzeko: Rossby
uhinak. Rossby uhinak Ferrel zelularen mendebaldeko higiduraren ipar-hego
oszilazioak dira, 3.17 irudian irudikatu denez.

              [2513_499_kapitulu3_zuzenduta_html_m50f40539.png]
              [2513_499_kapitulu3_zuzenduta_html_m50f40539.png]
              [2513_499_kapitulu3_zuzenduta_html_m50f40539.png]
               [2513_499_kapitulu3_zuzenduta_html_m50f40539.png]
       3.17 irudia. Atmosferaren zirkulazioa Rossbyren ereduaren arabera
(Iturria:Atmosphere, Weather and Climate, R. G. Barry, R. J. Chorley. 8th ed.,
                                     2003)

Oszilazio horiek oso garrantzitsuak dira meteorologiaren ikuspuntutik, aire
hotza hegoalderago iristea ahalbidetzen baitute, eta aire beroa, berriz,
Poloetatik gertuko latitudetara igotzea. Gainera, Rossby uhinek batzuetan
oszilazio oso indartsuak dituzte, beren egitura apurtzen dutenak, eta Polora
igotzen diren tanta beroak edo Ekuatorera jaisten diren tanta hotzak sortzen
dira. Fenomeno horri esker Poloko eta Ekuatoreko tenperaturak ez dira hain
muturrekoak. Rossby uhinen oszilazio indartsu horiek, tanta hotz eta beroekin,
udazkenean eta udaberrian gertatu ohi dira, eta oso indartsuak dira ipar
hemisferioan batez ere.

Bestetik, Rossby uhinak Fronte Polarraren deformazioaren jatorria dira, eta
fronte horren baitan sortzen diren depresioen sorrera ere bai. Gainera,
depresio horien translazio higidura bideratzen dute. Beraz, Rossby uhinen
egoera oso garrantzitsua da meteorologian. Egoera hori hiru gradutan sailkatzen
da: Indize Zonal Altua, Erdikoa eta Baxua (3.18 irudia).

              [2513_499_kapitulu3_zuzenduta_html_m7d5c81e4.png]
               [2513_499_kapitulu3_zuzenduta_html_2e6364a1.png]
               [2513_499_kapitulu3_zuzenduta_html_70090650.png]
3.18 irudia. Rossby uhinen egoerak: A) Indize Zonal Altua: jet korrontea
iparralderantz desplazatuta, mendebaldeko haize indartsuak, ipar-hego trukaketa
gutxi; B) Erdiko Indize Zonala: jet korrontea zabaldu eta bere abiadura
handitzen da; C) Indize Zonal Baxua: haize nagusiak zeluletan zatikatzen dira,
depresio hotz sakonak (tanta hotzak) eta antizikloi beroak sortzen dira, ipar-
hego trukaketa handia.(Iturria:http://www.supplement.de/geographie/klima/
luftdr.htm)


3.8 ZIRKULAZIO OROKORRAREN ERAGINA IBERIAR PENINTSULAN

Iberiar Penintsula zirkulazio orokorraren aldaketekiko oso sentikorra da.
Neguan, Azoreetako antizikloia Ekuatoretik hurbilago dago, urtaro horretan
KZITa Ekuatore geografikoaren hegoaldean baita. Ferrel zelularen eskualde epela
ere latitude baxuagoetan dago, eta Rossby uhinen barnean sortutako depresioek
hegoalderago bidaiatzen dute. Horren guztiaren ondorioz, aire hotza eta hezea
Iberiar Penintsulan sartzen da, eta prezipitazio ugariak sortzen dira
Atlantikoko eta Kantauriko kostaldeetan (3.19 irudia). Mediterraneo isurialdean
prezipitazio gutxiago dago, depresioekin lotutako euri-fronteek azkar galtzen
baitute indarra Penintsula zeharkatzean. Udan, ordea, Azoreetako antizikloia
areagotzen da. Iparralderago igotzen da, KZITa Ekuatore geografikoaren gainetik
kokatzen delako, eta horrela Penintsula osoa antizikloi tropikal horren
beheranzko aire beroaren eraginpean geratzen da. Euriak urriak dira eta
lehortea gogorra.

               [2513_499_kapitulu3_zuzenduta_html_mc8f654.jpg]
               [2513_499_kapitulu3_zuzenduta_html_m6e28159e.jpg]
            3.19 irudia. Rossby uhinen eragina Iberiar Penintsulan
 (Iturria:http://vicentecamarasa.wordpress.com/2009/11/11/la-curiosa-vida-del-
                          anticiclon-de-las-azores/)

Udaberrian eta udazkenean, aipatu bezala, Rossby uhinek oszilazio indartsuak
dituzte, hegoalderantz doazen tanta hotz askatuak edo aire hotz nukleoak eta
iparralderantz doazen aire berozko tantak sortuz.

               [2513_499_kapitulu3_zuzenduta_html_m1f82ead5.jpg]
                    5.15 irudia. Tanta hotz baten eraketa.
(Iturria:http://www.alboxclima.com/proyecto/articulos/
gota%20fria%20o%20dana.htm)

Urtaro hauetan Iberiar Penintsulari tanta hotz askatuak eragin ohi diote,
euriteak, hotza eta elur-zaparradak ere sorrarazten dituztenak. Mediterraneoko
kostaldean udazkenaren hasierako tanta hotzak bereziki garrantzitsuak dira.
Altitudean askatutako tanta horietako aire hotza geruza baxu oso hezeekin
topatzen da Mediterraneoko lurruntze handiagatik, non itsasoaren tenperaturak
oraindik altuak diren (25 eta 28ºC artean). Hurrengo irudian (5.15) tanta hotz
bateko eraketa irudikatzen da.


1 Angelu hori ez da beti berdina marruskadura indarra topografiaren arabera
aldatzen delako: ez da berdina eskualde laua edo menditsua bada, lurrean edo
itsasoan,... Hala ere, gure kalkuluetarako 45º-ko batez besteko angelua
erabiliko dugu.
