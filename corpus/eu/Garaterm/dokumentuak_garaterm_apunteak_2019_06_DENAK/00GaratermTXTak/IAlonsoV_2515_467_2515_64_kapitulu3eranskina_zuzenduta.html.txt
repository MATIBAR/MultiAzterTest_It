



                                                                      ERANSKINA

                                         Rossby uhinak, fronteak eta depresioak

Sarrera. Zirkulazioa eta bortizitatea: bortizitate erlatiboaren sorrera
atmosferan

Rossby uhinak aztertzeko fluidoen zirkulazioa ezagutzea beharrezkoa da.
Zirkulazioaren kontzeptua bortizitatearekin lotuta dago, eta bortizitatea
fluidoko partikulen biraketa-abiadurarekin, edo abiadura angeluarra.

Newtonen bigarren legearen arabera (F = m·a), partikula bat indar baten
eraginpean ez badago, bere abiadura ez da aldatuko, azelerazioa abiaduraren
aldaketa baita. Kontserbazio prozesu horri higidura-kantitatearen kontserbazio-
printzipioa deritzo.

Biratzen ari den solido zurrun baten kasuan, kontserbazio-printzipio horrek
momentu angeluarraren kontserbazioa ere dakar. Momentu angeluarra kalkulatzeko
bi magnitude erabiltzen dira, I eta : I inertzia-momentua da (objektuaren
forma eta masa kontuan hartzen duen magnitudea) eta  solidoaren biraketa-
abiadura angeluarra. Beraz, solido zurrun bat ez badago kanpoko indar baten
(ezta indar-pare baten) eraginpean, I· = kte. Adibidez, izotza ia
marruskadurarik sortzen ez duenez, momentu angeluarra kontserbatu behar da
patinatzen denean. Horren ondorioz, gure inertzia-momentua kontrolatuz gure
biraketa-abiadura kontrola dezakegu. Patinatzaileek ikasi dute besoak luzatzen
badituztela, haien I handituko da eta  txikitzea lortuko dute (edo alderantziz
 handitzeko, 1. irudia).
           [2515_64_kapitulu3eranskina_zuzenduta_html_m75bfa9c6.png]
  1. irudia. Momentu angeluarraren kontserbazio-printzipioa patinatzaile bati
                                  aplikatuta:
                        I1>I2, baina I11= I222>1.
   (Iturria:http://www.sc.ehu.es/sbweb/fisika/solido/conservacion/patinador/
                                patinador.htm)

Fluidoen kasuan, hurbilketa geostrofikoan, zirkulazioa da kontserbatzen den
magnitude fisikoa:

Zirkulazioa:v(abiadura) etadl(ibilbidearen tarte diferentziala) bektoreen
biderketa eskalarraren lerro-integrala:
           [2515_64_kapitulu3eranskina_zuzenduta_html_e49193c.gif],
hots,v·dlbiderkaduraren gai infinituen batuera fluidoaren barnean marraztutako
lerro itxi batean zehar.
           [2515_64_kapitulu3eranskina_zuzenduta_html_m1ae83b5.gif]
  2. irudia. Zirkulazioaren kalkulua abiadura konstanterekin biratzen ari den
                            fluido-disko baterako.

Zirkulu-formako fluido-zati bat hartzen badugu, esaterako, abiadura angeluar
konstantearekin biratzen ari den aire-disko bat, partikulen abiaduraren modulua
konstantea da diskoa inguratzen duen lerro itxi batean zehar. Beraz (2.
irudia):
           [2515_64_kapitulu3eranskina_zuzenduta_html_m53d4ecad.gif]
           [2515_64_kapitulu3eranskina_zuzenduta_html_m7f4d7437.gif]
Bestalde, v = R. Hortaz, C = 2R2. Baina, A = R2 denez, azkenik airezko
diskoaren zirkulazioa honela geratuko da:
                                   C = Q·A,
non Q = 2bortizitatea da. Horrek esan nahi du bortizitatea kalkula dezakegula
fluido-azalera bat biratzen den abiadura angeluarrarekin, edo zirkulazioa
zatituz lerro itxiak eratzen duen azalerarekin.
___________________________________________________________________
Adibideak:

1)Zirkulaziorik dago fluido bat abiadura konstanterekin higitzen ari den hodi
batean?
           [2515_64_kapitulu3eranskina_zuzenduta_html_741637b9.gif]
Ibilbidea (lerro itxia, zirkulazioa kalkulatzeko): A-B-C-D-A
A-B:  [2515_64_kapitulu3eranskina_zuzenduta_html_e49193c.gif]= 0 (cos(90º) = 0)
C-D: C = 0 ( " )
B-C: C = v·L (cos(0º) = 1)
D-A: C = - v·L (cos(180º) = -1)
Beraz, hodiko fluidoak beti C = 0 izango du.

2)Zirkulaziorik dago fluido bat okertutako hodi batean higitzean?
           [2515_64_kapitulu3eranskina_zuzenduta_html_262de329.gif]
A-B: C = 0
C-D: C = 0
D-A: C < 0
B-C: C > 0; baina zati hari D-A baino txikiagoa denez, guztira C < 0 eta
zirkulazio dago.

Hortaz, fluidoa bere higiduraren norabidea aldatzen ari bada puntu batean,
puntu horretan zirkulazioa (edo bortizitatea) dago.
___________________________________________________________________

Bortizitatea (edo berarekin lotutako zirkulazioa) fluidoan jarritako haizagailu
baten biraketarekin pareka daiteke. Haizagailua biratzen bada, puntu horretan
bortizitatea dago eta, beraz, zirkulazioa.

Zirkulazioak konstantea izan behar badu, patinatzailearekin gertatzen zen
bezala, fluido zati baten azalera aldatzen denean haren bortizitatea ere
aldatuko da, C = QA = kte. mantentzeko. Horrelako aldaketak gerta daitezke
Lurraren atmosferan: igoera bortxatuagatik mendikate edo fronte batean, edo
igoera askeagatik konbekzioaren edo ezegonkortasun bertikalaren ondorioz.

Gainera, beste bide bat dago bortizitatea aldatzeko, aire-masen latitude
aldaketekin hain zuzen ere (Coriolis faktoreagatik).

i) Bortizitatearen aldaketa latitudeagatik

Atmosferaren kasuan kontuan izan behar dugu higiduraren abiadura behatzen
dugula biratzen ari den erreferentzia-sistema batetik, eta sistema horren
abiadura angeluarra latitudearekin aldatzen dela (z). Beraz, Lurran behatutako
bortizitatea biraka ari den sistema batekiko erlatiboa da. Zirkulazioaren
kontserbazioa (oreka geostrofikoa) bete egingo da azeleraziorik gabeko (a = 0)
sistema batean, hots, gure kasuan, biraketarik gabeko sistema batean. Horrek
esan nahi du zirkulazioaren kontserbazio-printzipioa haren balio absolutuari
aplikatu behar zaiola.

Atmosferan biratzen ari den edozein fluido-azalerako bortizitate absolutua
izango da behatzen dugun bortizitatearen (2 = q) eta erreferentzia-sistemaren
bortizitatearen (2z = f, Coriolisen faktorea) batuera: Q = q + f (3. irudia).
           [2515_64_kapitulu3eranskina_zuzenduta_html_m72b18e2.gif]
3. irudia. Biraketa-abiadura absolutua da(erreferentzia-sistematik neurtutako
    biraketa abiadura) gehiz(erreferentzia-sistemaren biraketa abiadura).

Baldintza horietan, f faktorea latitudearekin aldatzen denez (f = 2z = 2T·sin
(latitude)), aire-disko bat latitudez aldatzen bada, bere bortizitate erlatiboa
ere (q) aldatuko da, zirkulazio absolutua (C = Q·A = (q+f)·A) konstante
mantentzeko. Adibidez, demagun aire-disko bat mugitu egin dela Gasteiztik, non
bere biraketa-abiadura zero zen, Parisera. Zirkulazioaren kontserbazio-
teoremaren arabera:

         C = kte.  (qhasiera + fhasiera)·A = (qamaiera + famaiera)·A,

eta azalera (A) aldatuko ez denez:

                   qhasiera + fhasiera= qamaiera + famaiera

Beraz, Gasteizen qGasteiz = 0 bazen, Parisen izango da:

qamaiera = fhasiera  famaiera = 2T·[sin(latGasteiz=42º) – sin(latParis=50º)]
           = = 2·7,27·10-5·[sin(42º) – sin(50º)] = 0,14·10-5 rad/s.
Ondorioz, diskoak bortizitate erlatibo negatiboa irabaziko du, hau da, bere
ardatzaren inguruko biraketa erlojuaren orratzen noranzkoan (bortizitate
antiziklonikoa):
qamaiera = positiboa, ekialdetik mendebalderantz (ziklonikoa)
qamaiera = negatiboa, mendebaldetik ekialderantz (antiziklonikoa)
Alderantziz mugitu bagina, Parisetik Gasteizera, Gasteizen qamaiera positiboa
izango zen (ziklonikoa).

Emaitza horien arabera, airea Polotik Ekuatorera jaisten bada, depresioak
agertzen dira (bortizitate positiboa). Ekuatoretik Polora igotzen bada, aldiz,
antizikloiak agertzen dira (bortizitate negatiboa). Hortaz, Coriolisen faktorea
aldatzen bada, bortizitate erlatiboak, hots, behatutako biraketak, aldatu behar
du, zirkulazio absolutua konstante mantendu behar delako.

ii) Bortizitatearen aldaketa aire-masen igoera bortxatuagatik

Irudian (4. irudia) latitudea ez da aldatzen, aire-zutabearen azalera baizik
(aire-zutabearen azalera handitu behar da haren altuera txikitu egin delako).
Eskualde epeletako aireari horixe gertatu ohi zaio zirkulazio orokorraren
haizeengatik: Mendi Harritsuetan edo Uraletan airea igotzera behartuta dago
eta, horren ondorioz, aire-masaren azalerak handitu behar du (A’ > A).

           [2515_64_kapitulu3eranskina_zuzenduta_html_5cd605c4.gif]
       4. irudia. Bortizitatearen sorreraairearen igoeragatik mendietan.

Zirkulazioa konstantea izan behar eta azalera aldatu denez, kasu honetan ere
biraketa sortzen da. Hasiera q = 0 dela hartzen badugu, qamaiera < 0 izango da,
eta airea hegoalderantz biratzen hasten da, erlojuaren orratzen noranzkoan
(biraketa antiziklonikoa):
              (qhasiera + fhasiera)·A = (qamaiera + famaiera)·A’
                            f·A = (qamaiera + f)·A’
                      (latitudea ez da aldatzenf = kte.)
                      qamaiera = f·(AA’)/A’ < 0 (A < A’)

iii) Bortizitatearen aldaketaaire-masen igoera askeagatik (ezegonkortasun
bertikala)

Airea igotzen bada, aire-zutabea gorantz luzatuko da eta, hortaz, azalera
txikitu behar da. Baldintza horietan, azalera txikitzen denean, bortizitate
positiboa agertzen da, hots, biraketa erlojuaren orratzen kontrako noranzkoan
(depresio-bortizitatea edo ziklonikoa, 5. irudia).
Laburbilduz, ondorio hauetara iritsi gara:
Aire-masen bortizitate erlatiboa (q = 2, biraketa lurraren azaletik ikusita)
hiru prozesuren bidez alda daiteke:
- Latitudearen aldaketarekin
-Airearen igoera bortxatuarekin
-Airearen igoera askearekin (ezegonkortasun bertikala)

           [2515_64_kapitulu3eranskina_zuzenduta_html_50c067aa.gif]
  5. irudia. Airearen igoerak (v abiadurarekin) sortutako depresio-biraketa,
             ezegonkortasun bertikaleko egoeretan gertatzen dena.


ROSSBY UHINAK

Rossby uhinak Lurraren eskualde epelean gertatzen dira, non higidura zonala
mendebaldetik ekialdera doan. Latitude horietan, Uralek eta Mendi Harritsuek,
sarreran aipatu bezala, airea hegoalderantz desbideratzea eragiten dute, eta
Coriolisen faktorea txikitzen da. Horren ondorioz, aire-masetan bortizitate edo
biraketa erlatibo ziklonikoa sortzen da, eta iparralderanzko mugimendua
berrabiarazten da. Horrela, Coriolisen faktorea berriro handituko da eta
hegoalderanzko biraketa antiziklonikoa berriro hasiko da. Hori guztia, guk
ikusten dugun bortizitate erlatiboaren aldaketa hori, jarraian gertatzen da
aire-masen zirkulazio absolutua kontserbatzeko.

           [2515_64_kapitulu3eranskina_zuzenduta_html_2ebca6e9.png]
    6. irudia. Rossby uhinei esker higidura meridianoak agertzen dira fluxu
                                   zonalean.
(Iturriak:http://www.eumetcal.org/euromet/english/nwp/n2d00/n2d00009.htm;http:/
              /courses.knox.edu/envs150/overheads/vorticity.JPG)

Beraz, eskualde epelean higidura zonalarekiko perpendikularrak diren
mugimenduak agertzen dira, eta airea ipar-hego norabidean oszilatzera behartzen
dute. Hori da Rossby uhinen jatorria.

Ipar hemisferioan Rossby uhinek indar handia dute mendi altu gehiago dagoelako.
Perturbazio-egoeraren arabera (indize zonala), forma ezberdinak hartzen
dituzte. Uhinen perturbazioa oso handia ez bada (indize zonal altua), higidura
orokorra zonala dela esango dugu.

Rossby uhinik gabe aire hotza beti latitude berean harrapatuta geratuko
litzateke, eta aire beroa, berriz, hegoaldean. Baina Rossby uhinak agertzean,
aire hotza hegoaldera jaitsi eta aire beroa iparraldera igotzen da (6. irudia).

Rossby uhinak egunero gradu bat inguru mugitzen dira mendebaldetik ekialdera.
Hala ere, batzuetan, denboraldi luzeetan zehar egonkorrak dira, eta aire beroa
edo aire hotza eskualde berean mantentzen dute (blokeatze-aldiak).


FRONTEAK

Rossby uhinen higidurak, iparraldetik hegoaldera eta hegoaldetik iparraldera,
Fronte Polarraren kokapena aldatzen du, eta aire hotza eta aire beroa aurrez
aurre dauden eskualdeak sortu eta mugiarazten ditu. Fronte-gune horietan, aire
beroak aire hotzaren gainetik igotzeko joera dauka (eta aire hotzak aire
beroaren azpitik sartzeko, 7. irudia). Aire beroa noraino igotzen den, bi
fronte mota aurki daitezke: anafronteak eta katafronteak.

- Anafronteak: hodei altu ugari, igotzeko joerarekin.

- Katafronteak: hodei altuak ez daude, ez dira hainbeste igotzen. Ez dago
zaparrada handirik, zirimiria izan ohi da (adibidez, antizikloiaren ertzeko
euria).

           [2515_64_kapitulu3eranskina_zuzenduta_html_m2344ce21.gif]
                          7. irudia. Fronteen egitura
  (Iturria:http://www.euskalnatura.net/harian/erreportajeak/item/zeruari-so-
                               hodeiak-ezagutuz)
Fronte horien barnean depresioak agertzen dira: depresio klasikoak, baroklinoak
edo itxurakoak deritzenak. Mota horretako depresio baten sorrera, garapen eta
desagerpen prozesua 8. irudian ageri da (eredu norvegiarra).
           [2515_64_kapitulu3eranskina_zuzenduta_html_ma20efb1.gif]
     8. irudia. Depresio klasiko baten sorrera, garapena eta desagerpena.
   (Iturria: M. Lazaridis,First Principles of Mateorology and Air Pollution,
                                Springer, 2011)

Depresio baroklino guztiak ez dira iristen erabat garatzera eta, horren
ondorioz, guztiek ez dute depresio-zurrunbilo bat sortzen. Dena den, depresio
guztiak agertu eta 7 egunera, gutxi gorabehera, desagertzen dira. Perturbazio
horiek aire hotza eta beroa nahasten dute (airea nahasteko beste mekanismo bat
da). Rossby uhinen barnean higitzen dira, 10º inguru eguneko abiadurarekin.

Frontogenesi-guneek, depresioak sortzen diren guneak, berezko klimatologia dute
eta, Rossby uhinen egitura errepikariagatik, leku beretan agertu ohi dira.
Iberiar Penintsularako, depresioen sorrerako gune garrantzitsuenak honako hauek
dira:

- Kanadako Eskualde Polarra. Rossby uhinen higiduragatik, bertan sortutako
perturbazioak Europaraino iristen dira. Iberiar Penintsularantz etortzen
direnean, Ozeano Atlantikotik igarotzen dira, zeina Golkoko itsaslasterrari
esker nahiko beroa den. Horren ondorioz, fronte-sistema horien zati hotza
epeltzen da, eta Europan ez du egiten Amerikako latitude beretan beste hotz.

- Ipar Artikoko Eskualdea. Batzuetan bertako airea Iberiar Penintsularaino
iristen da. Ez da Atlantikotik igaro, beraz, ez da berotu, eta oso hotza
iristen da (tenperatura-kontraste handia). Tanta hotz bat bezala erortzeko
joera dauka (udazkenean eta udaberrian). Poloko ingurutik sortzen da, Ozeanoko
Artikoaren ur izoztuen eta Groenlandiako izotz-mantuaren gainean. Bertako aire-
masek oso egonkorrak dira, atmosferaren behealdeko hozteak eta goi-presio
guneetako airearen subsidentziak sortzen duten tenperatura-inbertsio
indartsuagatik. Tenperatura eta hezetasun oso baxuak dituztenez, han sortutako
depresioek hodei gutxi dakarte eta euri-arriskua oso txikia da.

- Mediterraneoko Eskualdea. Neguan Iberiar Penintsulako hegoaldean eta
Mediterraneoko kostaldean eragina du.
DEPRESIOEN SORRERA

Aire hotza eta aire beroa aurrez aurre daudenean, aire beroak atmosferan
igotzeko joera dauka (aszendentzia). Depresioetan ere aszendentzia dago. Airea
igotzen den toki horietan, Lurraren azaletik igotzen da eta tropopausaraino
irist daiteke. Airea ezin da altitude horretatik gorago joan, estratosferan
sartu ezin baita. Beraz, alboetarantz zabaldu eta aire-fluxuan dibergentzia
sortuko da. Bestalde, igo den aireak azalean utzitako huts erlatiboak inguruko
airea erakartzen du (konbergentzia), eta aire hori berritzeko goi-mailetatik
aire gehiago jaitsi behar da. Beheranzko aire-korronte hori tropopausako
dibergentzia gunetik elikatzen da. Ondorioz, airea igotzen denean beti bi gune
agertzen dira, bata aszendentziarekin (goranzko aire-korrontea) eta bestea
subsidentziarekin (beheranzko aire-korrontea). Fenomeno horren azalpenari
Dinesen konpentsazio-printzipioa deritzo, masa-kontserbazioaren printzipioa
atmosferari aplikatuta baino ez dena.
           [2515_64_kapitulu3eranskina_zuzenduta_html_7b989b8a.gif]
           [2515_64_kapitulu3eranskina_zuzenduta_html_2393518c.gif]
            9. irudia. Depresioen sorrera eta Dinesen printzipioa.
    (Iturria:http://www.ign.es/espmap/figuras_clima_bach/Clima_fig_07.htm)

Gainera, aszendentzia mantentzeko, aszendentzia-guneetako behealdean aire-
gainazalek ixteko, uzkurtzeko joera izan behar dute, hau da, konbergentzia egon
behar da. Goialdean, aldiz, kontrakoa gertatzen da, aire-gainazalek zabaltzen
dira, hots, dibergentzia dago. Zirkulazio-zelula aurkako noranzkoan osatzeko,
goialdean konbergentzia eta behealdean dibergentzia agertuko dira, 9. irudian
adierazten den bezala.

Konbergentziak eta dibergentziak bortizitate erlatiboa sortzen dute, lehen
azaldu bezala (bortizitatearen aldaketa igoera askeagatik):

- Aszendentzia badago, azalean konbergentzia daukagu eta bortizitate ziklonikoa
sortzen da.

- Subsidentzia badago, azalean dibergentzia daukagu eta, hortaz, bortizitate
antiziklonikoa agertzen da

Goialdean antzeko zerbait gertatuko da. Behealdean konbergentziarekin
bortizitate ziklonikoa badago, altitudean dibergentziarekin bortizitate
antiziklonikoa agertu behar da, eta alderantziz.

Hala ere, badago tarteko gune bat non ez dagoen konbergentziarik ez
dibergentziarik, aire-zutabearen azaleran aldaketarik ez baitago. Gune hori 500
mb-eko mailan inguruan kokatzen da. Bortizitatea absolutua (Q) konstantea izan
behar denez, altitude horretan bortizitate erlatiboaren iturri bakarra
latitudearen aldaketa izango da. Horrexegatik Rossby uhinak ederki behatzen
dira 500 mb-ko mailan.

Depresioak Rossby uhinen barnean sortzen dira, baina horretarako atmosferak ere
konfigurazio egokia izan behar du. Beraz, goialdean konbergentzia eta
dibergentzia guneak egon behar dira, haien artean airearen zirkulazioa
(aszendentzia eta subsidentzia) gerta dadin (10. irudia). Gehienetan jet
polarraren abiadura-aldaketak dira altitudeko konbergentziaren eta
dibergentziaren sorreraren jatorria. Hori ulertzeko, jet korrontea soka
elastiko bat izango balitz bezala imajina dezagun. Sokaren muturretan abiadura
ezberdinak badira, deformatuko da haren luzera handituz edo txikituz, hots,
haren barnean dibergentzia edo konbergentzia sortuz.

           [2515_64_kapitulu3eranskina_zuzenduta_html_59e6fe96.gif]
10. irudia.Altitudean airearen aszendentzia eta subsidentzia gerta daitezen,
konbergentzia- eta dibergentzia-guneak daude haien artean lotuta. Goialdean jet
korrontea azeleratzen bada, dibergentzia agertuko da; bestela, konbergentzia
izango dugu.(Iturria:Understanding Weather and Climate, E. Aguado, J. E. Burt.
6th ed., 2012)

