


                                 4. KAPITULUA

                   TURBULENTZIA ETA ATMOSFERAREN MUGA-GERUZA


Atmosferaren muga-geruzaLurraren azaletik lehenengo 1000 m-an dagoen zatia da.
Muga-geruzan kutsatzaileak isurtzen dira eta turbulentziak barreiatzen ditu.
Bertan ere azaleko marruskadura eta berotzea nabarmenagoak dira. Oro har,
atmosfera egoera zurrunbilotsuan dago, baina muga-geruzan turbulentzia gehiago
antzematen da.


TURBULENTZIA

Haizearen abiadura neurtzeko 10 neurketa/segundo baino gehiago egiten badira,
lortutako seinalea ez da jarraitua eta leuna, gorabeheratsua baizik.
Fluktuazioak oso azkarrak dira. Fluktuazio horiei turbulentzia deritzegu (1.
irudia). Turbulentzia da haizearen batez besteko moduluari gehitu behar zaion
magnitudea neurtutako benetako haizea lortzeko. Beraz, haizearen modulua |u|
bitan banatzen da:

               [2516_291_kapitulu4zuzenduta_html_52bb1de5.gif],
non:

[2516_291_kapitulu4zuzenduta_html_5f0b0817.gif]: batez besteko abiadura
(seinale leuna), ez da asko aldatzen oreka geostrofikoagatik

[2516_291_kapitulu4zuzenduta_html_m38cd9976.gif]: Seinale edo gai
zurrunbilotsua.

                [2516_291_kapitulu4zuzenduta_html_1b0464bb.gif]
   1. irudia. Grafikoan agertzen diren fluktuazio azkarrei, haizearen batez
  besteko abiaduraren inguruan, turbulentziak esaten zaie.(Iturria:Euskalmet)

Turbulentziarekin lan egiteko onartzen da, denbora behar bezain luzea hartuz
gero (minutuak), gai zurrunbilotsu (u’) guztien batuera zero dela, haien artean
deuseztatzen diren balio positibo eta negatiboak daudelako (hipotesi
ergodikoa).

Haizearen fluktuazio horiek konposatu atmosferikoen kontzentrazioak neurtzen
direnean ere agertzen dira, eta bi zati berdinetan bana daitezke (batezbestekoa
eta gai zurrunbilotsua).

Turbulentziaren jatorria ulertzeko, atmosferan higidura orokorrari batzen
zaizkion tamaina askotako zurrunbiloak (eddies) daudela imajinatu behar dugu.
Zurrunbiloak sortu, hazi eta, azkenik, disipazio likatsuaren bidez desagertzen
dira.

Atmosferan beti zurrunbiloak daude, baina atmosferaren muga-geruzan
indartsuagoak dira, bertan azalarekiko elkarrekintza gertatzen baita. Lurraren
azaleko marruskadurak bortizitatea sortzen du: azalean u = 0 izan arren,
haizearen modulua azkar handitzen da igotzen denean.Haizearen zizailadura
bertikaladeritzogu.

                [2516_291_kapitulu4zuzenduta_html_m7e45e7c.gif]
 2. irudia. Errota-efektua: zirkulazioa dago eta, hortaz, bortizitatea (azalak
               haizea geldiarazten baitu), zurrunbiloak sortuz.

Altitude jakin batean errota bat jarriz gero (2. irudian bezala), errota horrek
biratu egin behar du. Beraz, zirkulazioa dago1, eta zirkulazioa badago,
bortizitatea ere bai. Azalak, airea geldiarazten duenez, bortizitatea sortzen
du, eta bortizitate horrek zurrunbiloak, hots, turbulentzia. Horregatik,
Lurraren azaletik gertu, muga-geruzan hain zuzen, turbulentzia gehiago dago.
Azaletik urruntzen garenean, marruskaduraren eragina txikiagoa da eta
turbulentziaren indarra ere jaisten da.

Turbulentzia kutsatzaileen barreiatzen ditu, 3. irudian ageri den bezala.

Turbulentzia motak:

1. Turbulentzia mekanikoa:erliebearen marruskadurak airea geldiarazten duenean
sortutako zurrunbiloak. Lur malkartsu edo eraikinen gainean turbulentzia dago
beti, haizearen zizailaduraren ondorioz agertzen baita, hots, haizearen modulua
edo norabidea aldatzen denean. Turbulentzia oso indartsua da muga-geruzan
lurraren zimurtasunagatik. Atmosferako fisikan, zimurtasun hori neurtzekoz0gaia
erabiltzen da, zeina altueraren balio bat den, milimetro eta metro batzuen
artekoa erliebe edo oztopoen ezaugarrien arabera.

2. Turbulentzia konbektiboa:konbekzioagatik sortutako zurrunbiloak. Egunean
zehar, egun eguzkitsuetako eguerdietan bereziki, zorua berotzearen ondorioz
agertzen den konbekzioa hain zuzen ere.
               [2516_291_kapitulu4zuzenduta_html_m444b8c5c.gif]
 3. irudia. Turbulentziak atmosferako kutsatzaileen barreiaduran parte hartzen
   du.(Iturria:http://cde.nwc.edu/SCI2108/course_documents/earth_moon/earth/
               earth_science/convection/pollution_transfer.htm)


EGONKORTASUNA/EZEGONKORTASUNA

Beste osagarri garrantzitsu bat turbulentziari dagokionez muga-geruzaren egoera
egonkorra/ezegonkorra da. Atmosferaren tenperatura-profil bertikalak muga-
geruzan eragina handia izango du, turbulentzia handitu edo txikituko baita
profil horren arabera. Egonkortasun mailak hauek dira:

-Neutroa:Giro-tenperaturaren aldaketa eta gradiente adiabatiko lehorra berdinak
dira (1ºC/100m gutxi gorabehera). Baldintza horiek ez dute airearen higidura
bertikala pizten ez eragozten. Baldintza egonkorren eta ezegonkorren arteko
muga da. Haize gogorreko egunetan gertatzen da, edo hodei-geruza batek azalaren
berotzea edo hoztea eragozten duenean.

-Ezegonkorra:Giro-tenperaturaren aldaketa gradiente adiabatiko lehorra baino
handiagoa da. Baldintza horietan, aire-burbuila bat turbulentziagatik igotzen
hasten bada, bere tenperatura aldatuko da gradiente adiabatiko lehorraren
arabera (-1ºC/100m inguru). Igotzean, tenperatura txikiagoa duen aire-geruza
bat aurkituko du eta, aire-burbuilaren dentsitate erlatiboa txikiagoa izango
denez, igotzen jarraituko du. Beraz, atmosferaren egoera ezegonkorra denean
zurrunbilo bat sortzen bada, handiago bihurtzeko joera izango du. Zurrunbiloak
bultzatzen duen airea bere kabuz baino gehiago igoko denez, zirkulazio
bertikala handitu eta nahaste bertikal nabarmena gertatzen da.
Ezegonkortasunaren maila giro-tenperaturaren eta adiabatiko lehorraren
gradiente bertikalen arteko diferentziaren araberakoa da.

-Egonkorra:Giro-tenperaturaren aldaketa gradiente adiabatiko lehorra baino
txikiagoa da. Kasu horretan zurrunbiloak ezin izango du igotzen jarraitu bere
gainean duen aire-geruza beroago dagoelako. Izan ere, igotzen hasten den
edozein aire-burbuilak goiko aireak baino dentsitate handiagoa izango du eta
jaistera behartuta dago. Baldintza horietan, sortutako zurrunbiloek txikiago
bihurtzeko joera dute.

4. irudian profil egonkor eta ezegonkorren ereduak irudikatu dira. Lehenengo
kasuan (a), A puntuan dagoen aire-burbuilak gora egingo balu, bere tenperatura
ingurukoa baino txikiagoa izan eta, hortaz, berriro A-rantz hondoratuko
litzateke, goiko airea baino dentsoagoa izateagatik. Era berean, burbuilak
behera egingo balu, bere tenperatura ingurukoa baino altuagoa izan eta A-rantz
itzuliko litzateke, inguruko aireak baino dentsitate baxuagoa izateagatik.
Beraz, profil bertikalaegonkorrada, higidura bertikalak eragozten baititu.
Kasuezegonkorrean(b), ondorioa kontrakoa da eta burbuilaren mugimendu
bertikalak areagotzen dira, igotzen edo jaisten denean goiko airea baino
arinagoa eta behekoa baino dentsoagoa izateagatik, hurrenez hurren.

               [2516_291_kapitulu4zuzenduta_html_m335473bd.gif]
             4. irudia. Profil egonkor eta ezegonkorren grafikoak.

Benetako tenperatura erabili beharrean, kutsadura eta muga-geruza
aztertzekotenperatura potentziala() erabili ohi da. Tenperatura potentziala da
altitude jakin bateko burbuila batek izango lukeena prozesu adiabatiko baten
bidez (lerro adiabatiko lehorra jarraituz) dagoen lekutik itsasmailaraino
eramango bagenu:

-Tenperatura potentziala altitudearekin aldatzen ez bada, egoera neutroa da,
burbuila guztiek tenperatura bera izango baitute itsasmailaraino jaistean.

-Egoera ezegonkorra denean, tenperatura potentziala altitudearekin jaisten da.

-Egoera egonkorra denean, tenperatura potentziala altitudearekin igotzen da
(baina benetako tenperatura agian ez).

Eguneko azalaren berotze/hozte zikloaren ondorioz aldaketak sortzen dira muga-
geruzaren tenperatura-profil bertikalean. Horregatik tenperatura-profila oso
garrantzitsua da kutsatzaileen barreiadura-mekanismoak ezagutzeko.
Adibidez,inbertsioakmuga-geruzaren profilaren aldaketa bat dira eta
kutsatzaileen barreiaduran eragin handia dute.


INBERTSIOAK

Gehienetan, atmosferaren tenperatura altitudearekin 1ºC/100m inguru jaisten da.
Baina egoera batzuetan badaude atmosfera-eskualdeak non tenperatura
altitudearekin igotzen baita. Eskualde horiek oso egonkorrak dira, turbulentzia
gutxi dago eta ia nahaste bertikalik ez.Inbertsioakderitze. Muga-geruza barnean
gertatuz gero, kutsatzaileen barreiadura bertikala zailagoa da. Beraz, aire-
kalitatearen ikuspegitik kaltegarriak dira, kutsaduraren maila handitzen
delako. Muga-geruzako inbertsioak bi motakoak izan daitezke:

1. Erradiazio-inbertsioa

Gauez agertu ohi den azaleko tenperatura-inbertsioa, bereziki gau oskarbietan.
Zorua hozten da erradiazio infragorriaren igorpenaren bidez, eta erradiazio
horrek azaleko airea berotzen du (5. irudia). Bertako turbulentzia mekanikoa da
bakarrik eta oso indargetuta dago. Lur lehorretan, haize ahulekin eta gau
oskarbietan gertatzen da.

               [2516_291_kapitulu4zuzenduta_html_m152a8aa4.gif]
                       5. irudia. Erradiazio-inbertsioa

2. Subsidentzia-inbertsioa

Muga-geruzako eskualde altuagoetan agertzen da, aire lehorra jaitsi eta azaleko
aire-masa hotzaren lekua hartzen duenean (6. irudia). Antizikloipeko egoeretan
agertu ohi dira, antizikloietan subsidentzia nagusi baita. Horrelako
inbertsioek muga-geruzaren egitura aldatu eta aire-burbuilen mugimendu
bertikala eragozten dute.

               [2516_291_kapitulu4zuzenduta_html_m14121c64.gif]
                      6. irudia. Subsidentzia-inbertsioa
KUTSADURAREN BARREIADURA

Turbulentzia-egoeraren arabera, kutsadura-adarrek edo gandorrek, esate baterako
tximinia industrialetan sortuak, itxura desberdinak hartzen dituzte. Nahiz eta
tximinien barreiaduraren ereduak egiteko Gaussen banaketa erabili ohi den,
oinarrizko itxura batzuk daude:

-Baldintzak oso ezegonkorrak badira,kutsadura-adarrak sigi-sagako edo suge-
itxura hartuko du(7. irudia). Baldintza ezegonkorrak kutsaduraren
barreiadurarako lagungarriak izan arren, sarritan kutsadura-kontzentrazio
altuak gerta daitezke zoru-mailan adarraren kiribilak azalerantz mugitzen
badira (fumigazio-prozesuak). Kutsadura-adar mota hauek eguerdietan agertu ohi
dira.

               [2516_291_kapitulu4zuzenduta_html_m496d66e6.gif]
           7. irudia.Sigi-sagako edo suge-itxurako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)

-Baldintzak egonkorrak badira,kutsadura-adarrak tutu luzatu baten itxura
erakutsiko du(8. irudia). Inbertsioaren gradienteak mugimendu bertikala
eragozten du horizontala saihestu gabe, eta kutsadura-adarra iturritik heda
hainbat kilometrotara daiteke haizeberantz. Goizeko lehenengo orduetan gertatu
ohi da, erradiazio-inbertsio baten zehar. Tokian ez du eraginik izan, baina bai
urrunago.

               [2516_291_kapitulu4zuzenduta_html_m7f86e933.gif]
                  8. irudia. Tutu-itxurako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)

-Baldintzak neutroak edo zertxobait egonkorrak direnean,kutsadura-adarra
konikoa da(9. irudia).
               [2516_291_kapitulu4zuzenduta_html_m23288e99.gif]
                      9. irudia. Kutsadura-adar konikoa.
     (Iturria:http://www.bvsde.paho.org/cursoa_meteoro/lecc4/lecc4_3.html)

-Fumigazioaren aurkako kutsadura-adarra(10. irudian).Tenperatura-inbertsio
baten gainean baldintzak ezegonkorrak direnean, inbertsioaren gainetik isurtzen
den kutsadura-adarra barreiatzen da kontzentrazio nabarmenak utzi gabe azalean
iturriko inguruan.

                [2516_291_kapitulu4zuzenduta_html_10cc4d85.gif]
              10. irudia. Fumigazioaren aurkako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)


                [2516_291_kapitulu4zuzenduta_html_62ed0b45.gif]
                  11. irudia. Harrapatutako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)
-Harrapatutako kutsadura-adarra(11. irudia).Kutsadura-adarra inbertsio baten
azpitik isurtzen bada, airearen kutsadura larria gerta liteke, inbertsioaren
azpiko airea ezegonkor bihur baitaiteke zorua goizean berotzen denean.
Ezegonkortasuna kutsadura-adarreraino iritsiz gero, kutsatzaileak beherantz
azkar mugi daitezke azaleraino. Fumigazioagatik azaleko kutsatzaileen
kontzentrazioak oso altuak izan daitezke. Hori saihesteko tximiniek behar
bezain altuak izan behar dute.


EGONKORTASUNAREN SAILKAPENA: MUGA-GERUZAREN EGITURA

Atmosferaren muga-geruzakonahaste-geruzan(atmosferako lehenengo 200-500 m)
turbulentzia-egoerakPasquill-Gifford klaseenarabera sailkatzen dira.
Turbulentzia-egoerak 7 motan banatzen dira (A,B,C,D,E,FetaG), haizearen
neurketak (m/s), eguneko eguzki-erradiazioa (W/m2) eta gaueko hodei-geruza
erabiliz. Taula honetan ageri da klase horien sailkapena egunean zehar:

       _____________________________________________________________________
      |_______Haizea_______|__________________Erradiazioa___________________|
      |_______u/m/s)_______|__>_400_W/m2___|__200-400_W/m2__|__<_200_W/m2___|
      |________<_2_________|_______A_______|______A-B_______|_______B_______|
      |________2-3_________|______A-B______|_______B________|_______C_______|
      |________3-4_________|_______B_______|______B-C_______|_______C_______|
      |________4-6_________|_______C_______|______C-D_______|_______D_______|
      |________>_6_________|_______C_______|_______D________|_______D_______|

Letraren arabera, turbulentziaren egoera eta kutsadura-adarra deskribatzeko
Gaussen parametroak desberdinak dira.Aletrak turbulentzia handieneko maila
adierazten du.

Nahaste-geruzako haizearen formula teknikoko alfa () berretzailea
turbulentzia-mailaren menpe dago eta, beraz, bere balioa aldatuko da
sailkapeneko letraren arabera. Turbulentzia baxua bada,handia izango da, eta
turbulentzia altua bada,txikia izango da. Adibidez, hirigune batean,Amotako
egoeretan0,15, etaDmotako egoeretan0,25 izango da.

Atmosferaren muga-geruzaren egitura

Formula teknikoa aplika daitekeen eskualdean (gutxi gorabehera 200 m-raino
gauez eta 500 m-raino egunez, 12. irudia) barreiadura indartsuagoa da. Eskualde
horrinahaste-geruzaesaten zaio. Egunean zehar nahaste-geruzan turbulentzia
mekanikoa eta konbektiboa da. Eguneko konbekzioa bizia bada, nahaste-geruza 500
m baino handiagoa izan daiteke eta, baldintza horietan,nahaste-geruza
konbektiboaere deritzo.

Eskualde horretatik 1000 m-raino egoera neutroko aire-geruza bat dago (hondar-
geruza).

1000 m-tik gora tenperatura-jauzi bat dago, bertan hodeiak sortzen baitira.
Hortik aurrera atmosferak egonkorra izateko joera dauka (troposfera askea), -
0,7ºC/100m inguruko batez besteko gradienterekin.
Egunean zehar muga-geruzak nahasteko joera du, 2-3 orduro. Gauez, egunez
lurrazalean sortutako kutsatzaileak eskualde neutroan harrapatuta geratu ohi
dira. Baina hurrengo egunean kutsatzaile horiek berriro fumigatzen dira
nahaste-geruzan bertako turbulentziagatik, gainera egunez agertzen den
ezegonkortasun bertikalak areagotuta. Neurketa-estazioetan eguerdietan neurtzen
diren kutsadura-maximoak, eguneko fumigazio horregatik gertatzen dira.

                [2516_291_kapitulu4zuzenduta_html_79325b3c.gif]
   12. irudia. Muga-geruzaren egitura (tenperatura potentzialaren arabera).
 (Iturria: R. B. Stull.Meteorology for Scientists and Engineers, Brooks/Cole,
                                2000, 2nd. ed.)
1 [2516_291_kapitulu4zuzenduta_html_e49193c.gif]
