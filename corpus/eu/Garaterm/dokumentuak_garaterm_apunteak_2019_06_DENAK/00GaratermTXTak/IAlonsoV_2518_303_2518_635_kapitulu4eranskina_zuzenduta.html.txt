



                                                                      ERANSKINA

                                   Fenomeno mesoeskalarrak (zirkulazio lokalak)


Egoera antiziklonikoetan, non ia ez dagoen presio-gradienterik eta, beraz,
haize gutxi sortzen den, tokian tokiko fenomeno multzo berri bat agertu ohi da,
fenomeno meoseskalarrak deritzenak.

Fenomeno mesoeskalarrak garrantzitsuak dira 100 km inguruko eskualdeetako
ingurumenaren kalitatea aztertzerakoan. Eskualde mugatu batean dute eragina eta
eguneko zoruaren berotze/hozte zikloarekin lotuta daude. Brisak eta udako
ekaitzak (udako konbekzio askea) mesoeskalako bi ohiko fenomeno dira.


BRISAK

i)Lehorreko/itsasoko brisak

Kostaldeko berezko fenomenoak dira. Kostaldera hurbiltzen garenean nabaritzen
dira, eta tenperaturaren desberdintasunagatik sortzen dira:

- itsasoko brisa

Kostaldean gaudenean eta egunean zehar irismen handiko indar sinoptikorik ez
badago, lurra asko berotzen da. Itsasoaren tenperatura, aldiz, gutxi gorabehera
konstante mantentzen da. Hortaz, lurraren eta itsasaldearen artean tenperatura-
diferentzia dago, eta zirkulazioa sortzen da (zirkulazio zelula txiki bat).
Zoru berotik gertu dagoen airearen dentsitatea txikitu eta aire hori igotzen
hasten da. Presioaren galera erlatibo bat agertzean, itsasaldeko airea mugitzen
da huts hori betetzeko. Haize hori hezea da, kostaldetik datorren aire freskoa,
eta lehorrean fronte hotz txiki bat bezala barneratzen da (1. irudia).

          [2518_635_kapitulu4eranskina_zuzenduta_html_m2c96d60c.jpg]
                           1. irudia. Itsasokobrisa
 (Iturria:http://www.learner.org/courses/envsci/unit/text.php?unit=2&secNum=6)

- lehorreko brisa (terrala)

Gauean kontrakoa gertatzen da (2. irudia): zorua hozten da eta aireak aurkako
higidura egiten du (dentsitate handiena lehorreko airearena da). Gaueko brisa
hurrengo egunean desagertzen da eguneko brisa abiatzean.

          [2518_635_kapitulu4eranskina_zuzenduta_html_m2c96d60c.jpg]
                       2. irudia. Gauekolehorreko brisa.
 (Iturria:http://www.learner.org/courses/envsci/unit/text.php?unit=2&secNum=6)

Orain arte onartu dugu atmosferaren zirkulazioa, oro har, ez dela aldatzen
(oreka geostrofikoa). Baina argi dago atmosferan higidura-aldaketak badaudela,
zirkulazioa sortu eta aldatzen delako izango da. Hala ere, aldaketa horiek
denborarekiko oso txikiak dira, eta horregatik hurbilketa geostrofikoa erabil
dezakegu.


SAKONTZEKO: brisak eta zirkulazioa

Zirkulazioaren denborazko aldaketen jatorri fisikoa tenperatura-desberdintasuna
da. Ekuatorearen eta poloaren arteko tenperatura-desberdintasunak, adibidez,
zirkulazio orokorra sortzen du. Zirkulazioaren (C) aldaketak kontuan hartzen
badugu, ekuazio hau lortzen da:
[2518_635_kapitulu4eranskina_zuzenduta_html_295d88e5.gif] (gai solenoidala) ,
non dentsitatearen aldaketek, tenperaturaren funtzioak direnez, gai
soleinoidalaren aldaketak sortzen dituzte. Argi dago
[2518_635_kapitulu4eranskina_zuzenduta_html_6b4d0793.gif] badela, C = kte.
izango da, eta [2518_635_kapitulu4eranskina_zuzenduta_html_m3afd3a40.gif]
badela, berriz, zirkulazioa denborarekiko aldatuko da. Gai solenoidala
kalkulatzeko lerro-integralerako ibilbide bat ezarri behar dugu lehenago.

Brisen kasua aztertuko dugu, gai solenoidala zero ez dela frogatzeko eta,
beraz, zirkulazioa sortzen dela (3. irudia).

Lehorreko tenperatura itsasokoa baino handiagoa denez, lehorreko airearen
dentsitatea itsasaldekoarena baino txikiagoa da (1 < 2). Bestalde, demagun 1
eta 2 mailetan presioa konstantea dela. Airearen dentsitatea ezberdina izan
arren, desberdintasuna txikia izango da eta bi aire-zutabeen pisua antzekoa
izango da bi mailetan. Funtsean, 2 mailatik gora dagoen aireak airearen pisu
osoa ekarriko du.

           [2518_635_kapitulu4eranskina_zuzenduta_html_77a4ec67.gif]
LEHORRA

                                    ITSASOA
3. irudia. Brisari aplikatutako gai solenoidala kalkulatzeko ibilbidea(ABCDA).

Gai solenoidala kalkulatzeko lerro-integrala hautatutako ibilbidean (ABCD
A) kalkulatu behar da. Integral hori ibilbidea osatzen duten lau zati
zuzenetan banandu daiteke:
          [2518_635_kapitulu4eranskina_zuzenduta_html_17c1d50a.gif].
AB eta CD zatitan presioa ez da aldatzen (dp = 0) eta integralek zero balio
dute. Beraz BC eta DA zatiak baino ez dira geratuko:
           [2518_635_kapitulu4eranskina_zuzenduta_html_6dcc3cc9.gif]
Bi integralak kalkulatzeko zutabe bakoitzeko dentsitatea konstantetzat hartuko
dugu:
          [2518_635_kapitulu4eranskina_zuzenduta_html_m3aa8e1ed.gif]
Esate baterako, datu hauekin:
P2 = 900 mb = 90000 Pa, 1 = 1
P1 = 1000 mb = 100000 Pa, 2 = 1,21
           [2518_635_kapitulu4eranskina_zuzenduta_html_m6d616e4.gif]
Integrala negatiboa denez, zirkulazioaren aldaketa positiboa izango da ibilbide
horretan. Hortaz, hasieran airearen mugimendurik ez bazegoen eta zirkulazioak
zero balio bazuen (C = 0), gai solenoidalak zirkulazio positiboa sortuko luke
egunean zehar, eta airea higitzen hasiko litzateke aztertutako ibilbidearen
noranzko berarekin, hots, itsasoko brisa agertuko litzateke.


Brisen zikloak egun batzuetan zehar gertatu ohi dira, eskualde epeletako udan
egoera antiziklonikoak iraunkorrak direlako. Poluzioari dagokionez, egoera
horretan kutsatzaileak ezin ihes egin eta bertan harrapatuta geratzen dira
brisengatik. Kutsaduraren harrapaketa mota hori, non poluzioa metatzen den
brisen zikloengatik, Mediterraneoko kostaldeko hiri handietan (Valentzia,
Bartzelona, Erroma) gertatu ohi da.
           [2518_635_kapitulu4eranskina_zuzenduta_html_medb39b3.gif]
                                    LEHORRA

                                    ITSASOA
4. irudia. Coriolisen azelerazioaren eragina kutsaduraren garraioan kostaldeko
          brisen ondorioz (Los Angelesen, EE.BB., neurtutako datuak).

Brisak ere Coriolisen azelerazioren eraginpean daude eta, horren ondorioz,
beren zirkulazioaren planoa aldatuko da. Beraz, isurtze- eta hartze-guneak leku
desberdinetan egon daitezke. Efektu hori batez besteko hodografen bidez ikus
daiteke (denborarekiko haizearen norabidea adierazten duten grafikoak), edo
altitude konstantean bidaiatzen diren globoak jaurtiz ere bai (4. irudia).

Brisen ezaugarri batzuk honako hauek dira:

       _________________________________________________________________
      |Iraupena______________|6-12_h____________________________________|
      |Sakonera______________|100-2000_m________________________________|
      |Abiadura_maximoa______|1-10_m/s__________________________________|
      |Barneratzea___________|10-160_km_________________________________|
      |Frontearen_aurreratzea|2_m/s_(zoruak_askatutako_beroaren_arabera)|
      |Igotze-abiadura_______|25_cm/s___________________________________|

ii)Haran-brisak

Mendiko edo hegaleko haizeak dira. Kostaldeetan bezala, azaleko berotze/hozte
prozesuak sortutako zirkulazio-zelulak dira. Kasu honetan brisen jatorria
mendien goialdearen eta behealdearen arteko berotze-desberdintasuna da (5.
irudia):

- Mendien goialdeek zuhaitzezko estaldura urriago dute eta behealdeak baino
gehiago berotzen dira

- Mendien goialdeetan aerosol-kutsadura gutxiago dago eta, hortaz, behealdeek
baino erradiazio gehiago jasotzen dute.

- Mendien goialdeetan hegalak eguzki-izpiekiko perpendikularragoak direnez,
behealdeak baino azkarrago berotzen dira.

- Gauez, kutsadurarik eta basorik ezagatik, mendien goialdeak azkarrago hozten
dira igorpen termikoaren bidez.

          [2518_635_kapitulu4eranskina_zuzenduta_html_m3f676ec8.gif]
5. irudia. Berotze-desberdintasuna mendien goialdearen eta behealdearen artean,
                         mendi brisak sortzen dituena.

- Eguneko brisak

Airea hegaletatik igo eta haranaren erdialdetik jaisten da (6. irudia).
Kutsadurari dagokionez, brisa horiek oso garrantzitsuak dira, kutsatzaileak
zirkulazio-zelula horretan harrapatuta gera baitaitezke eta ez dira barreiatuak
izango. Bestalde, eskualde menditsu garaietan brisak kutsatzaileak troposfera
askeraino iristea ahalbidetzen du, muga-geruzan leihoak irekitzen dituelako.
Horrela, eskala handiagoko zirkulazioek (zirkulazio sinoptikoak) kutsatzaile
horiek mugiaraziko dituzte, eta isurtze-gunetik oso urrun dauden lekuetan
eragina izan dezakete.

- Gaueko brisak

Aurkako prozesua da: haize-jaitsierak hegaletatik, mendien goialdeak lehenago
hoztu eta airearen dentsitatea handiagoa baita (7. irudia). Horren ondorioz,
mendien gailurretan zegoen aire kutsatua jaits daiteke. Brisa horiek egunekoek
baino indar gutxiago dute.

Laburbilduz, alde batetik esan dezakegu haran-brisek kutsatzaileak harrapatzen
dituztela. Bestetik, kutsadura horren zati bat troposferan sartu ahal izango da
atmosferaren muga-geruza baino altuagoak diren hegaletatik. Behin troposferan
egonez gero, kutsadura isurtze-gunetik oso urrutira garraiatuta izan daiteke.

[2518_635_kapitulu4eranskina_zuzenduta_html_m30dbb6c3.png] [2518_635_kapitulu4eranskina_zuzenduta_html_m30dbb6c3.png]
             6. irudia. Eguneko haran-brisak                             7. irudia. Gaueko haran-brisak
   (Iturria:Encyclopædia Britannica. Encyclopædia Britannica Online Academic
    Edition. Encyclopædia Britannica Inc., 2013. Web. 14 Jan. 2013.http://
               www.britannica.com/EBchecked/topic/78706/breeze)


BERO-UHARTEAK

Fenomeno hau azaltzen da hirigunearen barnealdearen eta kanpoaldearen arteko
tenperatura-desberdintasunagatik: barnealdean tenperatura handiagoa da egunean
zein gauean. 8. irudian Londresko kasu bat agertzen da, non 6 graduko
desberdintasuna neurtu zen.

[2518_635_kapitulu4eranskina_zuzenduta_html_m440ddebb.gif] [2518_635_kapitulu4eranskina_zuzenduta_html_33c4a9fb.gif]
8. irudia.Bero-uharte efektua Londresen: 1959.eko maiatzaren 14ko tenperatura
minimoak. Ezkerrean: jatorrizko iturria, eraikitako azalera (built-up area)
ikus daiteke(T. J. Chandler,The Climate of London, Hutchinson, 1965).
Eskuinean: moldatutako irudia isotermak argiago ikusteko(http://
cimss.ssec.wisc.edu/climatechange/globalCC/lesson7/UHI2.html).
Bero-uharte efektuan beroa hirigunean metatzen da, eraikinak eguzki-erradiazio
asko xurgatzen duten materialekin eginda daudelako. Gehienbat hiri handietan
eta gauean agertzen da. Funtsean, gauean zehar hirigunetan zailagoa da beroa
barreiatzea eta hiriaren kanpoaldea, aldiz, azkarrago hozten da. Bero-irla
horrek brisak bezalako barneko zirkulazioak sortzen ditu (9. irudia).

Tenperaturaren igoera eraikin-dentsitate handiko hirigunetan hainbat faktoreen
konbinazioak eragiten du: eraikuntza, gune berderik eza, gas kutsatzaileak
edota aire girotuko eta berokuntzako sistemak sortutako beroa/hotza. Bero-
uharte efektua hiriaren tamainarekin handitu eta hirigunearen azalerarekiko
zuzenki proportzionala da.

           [2518_635_kapitulu4eranskina_zuzenduta_html_21a3b4de.gif]
        9. irudia. Eguneko zirkulazioa bero-uharte efektuaren ondorioz
           (Iturria:http://www.uclm.es/users/higueras/mam/MMAM2.htm)

Bero-uhartea tokiko berotegi-efektu bat bezala ere ezaguna da. Eraikinen
materialek uhin-luzera txikiko eguzki-erradiazioa xurgatu eta uhin-luzera
handiagoko erradiazioa igortzen dute, zeina partikula esekiek eta errekuntza-
gasek xurga dezaketen. Hiri gaineko gas eta partikulez osaturiko kupula haizeak
oso indartsuak direnean bakarrik apur daiteke, azalean eraikin altuek airearen
higidura oztopatzen baitute. Haran batean dauden hiriek, 500 m baino altuagoak
diren mendiz inguraturik, bero-uharte efektua garatzeko joera handiago dute.

Bero-uharte efektuaren ezaugarri batzuk, landa-inguruneekin alderatuta, honako
hauek dira (iturria:Atmosphere, Weather and Climate, R. G. Barry, R. J.
Chorley. 8th ed., 2003):

           _________________________________________________________
          |                      |CO2_____________________|_2____|
          |                      |SO2_____________________|_200__|
          |Kutsadura atmosferikoa|nitrogeno_oxidoak_______|_10___|
          |                      |CO______________________|_200_(|)
          |                      |hidrokarburoak__________|_20___|
          |______________________|partikulak______________|_3-7__|
          |                      |guztira_________________|_%15-2|
          |Eguzki-erradiazioa    |UV______________________|_%30__|
          |______________________|eguzki-argiaren_iraupena|_%5-15|
          |Tenperatura           |minimoa_neguan__________|+1-2ºC__|
          |______________________|berokuntzako_egunak_____|_%10__|
          |Haizea                |urteko_batezbestekoa____|_%20-3|
          |______________________|barealdiko_egunak_______|+%5-20___|
          |Lainoa                |neguan__________________|+%100____|
          |______________________|udan____________________|+%30_____|
          |Hodeiak_______________|________________________|+%5-10___|
          |Euria                 |guztira_________________|+%5-10___|
          |______________________|<_5_mm_egunak___________|+%10_____|


ERLIEBEAREN ERAGINA

Mendikateek eragin nabarmenak dituzte aire fluxuetan. Airearen desplazamenduak
oztopo baten gainetik ezegonkortasuna ekar dezake, adibidez, mendira iritsi
baino lehen bere egonkortasuna baldintzazkoa bazen. Horregatik, erliebearekin
lotutako fenomeno mesometeorologikoak daude. Garrantzitsuena foehn efektua da.

           [2518_635_kapitulu4eranskina_zuzenduta_html_44cb9552.gif]
               10. irudia. Foehn efektuaren irudikapen grafikoa.
       (Iturria:http://alpsknowhow.cipra.org/background_topics/climate/
                           climate_inroduction.html)

- Foehn efektua

Foehn (edo föhn) efektua ia eskualde menditsu guztietan gertatzen da mendikatea
gainditzeko haizeak aire-masa epel eta heze bat igotzera behartzen duenean.
Funtsean, fenomenoa haizealdeko hezetasunaren kondentsazioan eta ondoriozko
haizebeko berotzean datza. Horren ondorioz, alde batean euria egingo du, eta
airea lehorrago eta beroago iritsiko da bestera: aireak haizealdean hezetasuna
galduz gero, haizebetik jaisten denean bere tenperatura azkarrago igotzen da
prozesu adiabatiko lehorren kurba jarraituz (10. irudia).

Iberiar Penintsulan oso garrantzitsua da, mendikate asko baitaude airearen
mugimendu zonalaren bidean (E-W). Aire hori Atlantikotik dator hezetasunarekin,
eta lehortuz eta berotuz doa Mediterraneoko kostalderaino iritsi arte. Efektu
horrek tokiko fenomeno klimatologiko askori eragiten die.

- Haizebeko uhinak

Erliebearen ondorioz agertzen den beste ohiko fenomenoa da (11. irudia). Foehn
efektuan ez bezala, aire-masa egonkorrak daudenean (hotzak izateagatik)
gertatzen da, airea eskualde menditsuetatik gora igo ezin eta blokeatuta
geratzen baita. Kasu horretan aire fluxuaren oszilazio bat agertzen da mendien
gailurren gainetik, airearen igoera profil bertikal egonkor batean gertatzen
delako.

           [2518_635_kapitulu4eranskina_zuzenduta_html_6060318c.gif]
    11. irudia. Erliebearen gainetik haizebeko uhinen fenomenoaren sorrera.
                (Iturria:http://en.wikipedia.org/wiki/Lee_wave)

