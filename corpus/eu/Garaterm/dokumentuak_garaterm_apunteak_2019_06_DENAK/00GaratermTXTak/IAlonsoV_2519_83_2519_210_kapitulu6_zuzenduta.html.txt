



                                 6. KAPITULUA

                        ITSASLASTERRAK ETA ITSASALDIAK.
                       OZEANO-URAREN HIGIDURA OROKORRAK


Ozeanoetan ur kopuru handiak higitzen dira eta ur-lasterrak sortzen dituzte.
Jarraituak, periodikoak edo aldizkakoak izan daitezke. Laster horiek guztiak
fluidoen partikulen mugimenduak badira ere, oso ezberdinak dira haien artean,
haien jatorriari, abiadurari, norabideari eta mugei dagokienez.

Hasiera batean, honako hiru itsaslaster mota aurki ditzakegu:

    * Azaleko lasterrek Ekuatoretik Poloetara ur bero kopuru handiak garraiatu
      eta tropikoetako beroa planeta osora banatzen dute. Haien zirkulazioa
      independentea da ipar eta hego hemisferioetan, eta 2000 m-ko sakoneraino
      eragina dute.

    * Sakoneko lasterrek (zirkulazio termohalinoa) ozeano Atlantikoan eta
      Artikoan jatorria dute. Ekuatorerantz higitzen dira, hemisferio batetik
      bestera ozeanoko hondoetan zehar pasatuz.

    * Itsasertzeko lasterrak edo laster lokalak periodikoak dira, norabidean
      zein abiaduran eta, oro har, itsasaldien ondorioz gertatzen dira.
      Horregatik marea-lasterrak ere esaten zaie. Haien norabidearen eta
      intentsitatearen desbideratzeak iraunkorrenak dira, beraz, bortitz eta
      arriskutsu bihur daitezke, bereziki leku estuetan, non abiadura 10
      korapilo baino handiagoa izan daitekeen. Marea-lasterrak aldizkakoak izan
      daitezke, itsasgoran zehar norabide berdina mantendu (uraren
      aurreratzearekin batera doan lasterra) eta itsasbeheran zehar aurkako
      norabidean hartzen dutenean (uraren jaitsierarekin batera doan lasterra);
      edo birakariak izan daitezke, zeinek norabide posible guztiak bata
      bestearen ondoren har ditzaketen itsasaldiak aldatzen diren bitartean.

               [2519_210_kapitulu6_zuzenduta_html_m54aa7b81.gif]
     6.1 irudia.Azaleko itsaslasterren edo zirkulazioaren eskema orokorra
 (Iturria:Essentials of Oceanography,A. P. Trujillo. H. V. Thurman, 10th ed.,
                                     2011)

6.1 AZALEKO ZIRKULAZIOA

Planetaren azaleko itsaslaster garrantzitsuenak 6.1 irudian ageri dira.
Lehenik, laster hauek batezbesteko azaleko haizeen patroia jarraitzen dutela
nabarmendu behar dugu. Gainera, haizearen eraginari Coriolisen efektua gehitzen
zaio. Ekuatorean mendebalderanzko lasterrak daude, eta ekialderanzkoak latitude
ertainetan. Horren ondorioz, Atlantikoan zein Pazifikon zurrunbilo ozeaniko
(“gyre”) subtropikalak sortzen dira, eta subpolarrak ere bai. Ozeanoen
mendebaldean oso laster indartsuak agertzen dira; esate baterako, Golkokoa eta
Kuroshio ipar hemisferioan, eta Brasilekoa eta Agulhasekoa hego hemisferioan.

Lasterra zenbat eta azkarragoa izan, orduan eta ur gehiago garraiatuko du.
Taulak (6.1 taula) itsaslaster garrantzitsuenek garraiatutako ur-bolumenak
erakusten ditu, sverdrupetan adierazita (1 Sv = 106 m3/s).

               [2519_210_kapitulu6_zuzenduta_html_m33819132.png]
  6.1 taula.Azaleko itsaslaster nagusiek garraiatzen duten ur bolumena (ACC =
    Antarctic Circumpolar Current).(Iturria: Dynamical Oceanography, H. K.
                                Dijkstra, 2008)

Mendebaldeko itsaslasterretatik, Golkokoa da ur-bolumen handiena garraiatzen
duena (88 Sv). Lasterren zabalera ozeano-arroarena baino txikiagoa da kasu
guztietan. Ozeano-arroen ekialdeetan lasterrak askoz ahulagoak dira eta
gehienetan zabalagoak. Adibidez, Kaliforniakoa, Kanarietakoa eta Benguelakoa.

Ekuatorealdean itsaslaster indartsuak daude Pazifikon zein Atlantikoan:
hegoaldeko eta iparraldeko laster ekuatorialak. Iparraldeko 4º-ko latitudetik
gertu azaleko haizeen aurkako norabidean doan kontrako laster ekuatoriala dago.

Azkenik, Antarktikako Laster Zirkunpolarra (ACC) itsaslaster nagusia da hego
hemisferioan. Ozeano Australa zeharkatzen du, oztoporik ez duen planetako
eskualde bakarretik. Laster honen garraioa 140 Sv ingurukoa da, ozeano
guztietako baliorik handiena.


6.2 ZIRKULAZIO TERMOHALINOA

Ozeanografia Fisikoan zirkulazio termohalinoa (ZTH) edo, metaforikoki, zinta
garratzaile ozeanikoa esaten zaio itsas zirkulazio globalaren zati bati, zeinen
jatorria mundu mailako dentsitate-gradienteak diren. Dentsitate-gradiente
horiek azaleko beroaren eta ur geziaren fluxuen ondorio dira. Zirkulazio
termohalinoa oso garrantzitsua da, tropikoetatik poloetara doan bero-fluxuan
parte-hartze nabarmenagatik eta Lurreko kliman duen eraginagatik.

Termohalino adjektiboa bi hitzez osaturik dago: termo(= bero), tenperaturari
dagokiona, eta halino (= gatz), gatz edukiari dagokiona. Itsas uraren
dentsitateari eragiten dioten bi faktoreak, hain zuzen. Ekuatoreko Ozeano
Atlantikotik polorantz doazen azaleko lasterrak beren ibilbidean hoztu eta
azkenean polotik gertuko latitudetan hondoratzen dira. Ur dentso hori ozeano-
arroetarantz dabil eta zati handi bat hego hemisferioko ozeanoetan azaleratzen
da. Ur antzinakoenak (1600 urte inguruko ibilaldiak egin eta gero) Ipar
Pazifikon azaltzen dira. Beraz, arro ozeanikoen artean nahaste nabarmena
gertatzen da, haien arteko diferentziak gutxituz eta Lurraren ozeanoak sistema
global bihurtuz. Ur-masek beren ibilbidean energia (beroa) zein materia
(solidoak, disolbatutako substantziak eta gasak) garraiatzen dute munduan
zehar. Horregatik zirkulazioaren egoerak eragin handia dauka Lurreko kliman.

Oro har, zirkulazio globala ur-fluxu bat bezala deskriba daiteke: azaleko
samarra, Ozeano Pazifikon eta Indiakoan berotzen dena, Atlantikoko latitude
tropikaletan beroa jasotzen jarraitzen du, azkenik Ipar Atlantikoan hondoratuz,
maila sakonetara itzultzeko (6.2 irudia).

               [2519_210_kapitulu6_zuzenduta_html_m7f8f7567.png]
       6.2 irudia. Lurraren ozeanoen zirkulazio termohalinoaren eskema.
        (Iturria:http://en.wikipedia.org/wiki/Thermohaline_circulation)

Zirkulazio termohalinoa konbekzioaren ondorioa da, hots, dentsitate-
diferentziengatik gertatzen da, masa dentsoagoek hondoratu eta dentsitate
gutxiagokoek igotzeko joera baitute. Ozeanoen kasuan, diferentzia horiek bi
faktoreen menpe daude, tenperatura eta gazitasuna. Dentsitatea tenperaturarekin
jaitsi eta gazitasunarekin igotzen da.

Atlantikoan eta ozeanoaren hegoaldean ur-masak haizeen eraginagatik hondoratzen
dira. Haizeak uraren lurrunketa eragiten du, haren tenperatura jaitsi eta, aldi
berean, gatz kontzentrazioa handitzen dute. Bankisa handitzen denean, izotzaren
eraketak ur purua bereizten du, eta gatzunak zirrikituak betetzen du edo
ozeano-urarekin nahasten da, dentsitate-aldaketa areagotuz. Horrela hoztutako
ur-masa dentsoagoak grabitateagatik poloetako hondoetan zehar higitzen dira,
beren gazitasun erlatiboa handiagoa baita.

Beraz, Ipar Atlantikoan, lurrunketak ur-masa hotz eta dentso bat sortzen du,
zeinak Pazifikora itzultzeko Atlantikoan zehar zirkulatzen duen, ipar-
mendebaldetik ezin baitaiteke beste aldera zuzenean joan kontinenteen egungo
kokapenagatik.

JAKIN-MINA?
Gomazkoahatetxoen bidai luzea(Iturria:Itsasnet_webgunea)
“1992an, Hong Kong-etik zetorren ontzi batek garraiatzen zituen gomazko 30.000
jostailuen kargamentua isuri zuen Ipar Pazifikon. Haizeak eta itsaslasterrak
bultzatuta, ahate horien flotak munduan egin diren bidai handienetako bat hasi
zuen. Urteetan zehar eta milaka kilometro bidaiatuz, Australia, Indonesia eta
Europako kostaldeetara heldu ziren.”D. Hohn kazetariakliburubat (EN, CA) idatzi
zuen haien bidaiaren ikerketari buruz.
              [2519_210_kapitulu6_zuzenduta_html_m38fa5d41.gif]
               [2519_210_kapitulu6_zuzenduta_html_m2d521337.gif]
Bazenekien…?
… autobide ozeaniko hauek kontinenteak inguratzeaz gain biraketa handiak egiten
dituztela, eta beraien erdian makro hondakin kopuru handiak metatu
daitezkeela?”Oso ezaguna da Ipar Pazifikon aurkitutako plastikozko “uharte” edo
“zopa” erraldoia. Informazio gehiagowikipedian(EN, CA) edoartikulu_honetan(EU)
etahonetan(EN).
“... itsaso lasterrak mekanismo ezberdinengatik sortu daitezkeela: lurraren
errotazioa, haizeak, uraren gazitasunaren edo tenperaturaren aldaketa?
… behin kostaldeetatik gertu, makro hondakinak erraz irits daitezke hondartzara
marearen efektuagatik edo haizeak eta olatuek bultzatuta?
… makro hondakinak lurretik itsasora heldu daitezke haizeagatik edo ibai eta
errekastoak herrestatua, edo estoldetatik ekaitz baten ondoren?”
Beraz,itsaslasterrak kliman duten eraginaz gain, oso garrantzitsuak dira
kutsadura garraioan, historian zehar gizakiarentzat itsas garraiorako
garrantzitsuak izan diren bezala, eta bai beste izaki bizidunentzat ere. Haien
garrantziaz gehiago jakiteko, James Madison Unibertsitateko irakaslea den S.
Ulasnkiren liburua irakur dezakezu:“La corriente del Golfo. La increíble
historia del río que cruza el mar”(EN, CA). Hona hemen liburuaren iruzkin bat
informazio interesgarriarekin (Iturria:Naukas_bloga):
“En el año 1513,Ponce de Leónavistó por primera vez lo que él creía que era una
isla y la bautizó como Florida. Tras varios días de navegación por su costa,
anotó en su diario que “existía una corriente de fuerza tal que, a pesar del
viento favorable, no los dejaba a avanzar y por el contrario los obligaba a
retroceder, lo cual resultó ser un acierto; al final supimos quela corriente
era más fuerte que el viento“. Aquella anotación era la primera constancia
escrita de la existencia de la corriente del Golfo, la primera vez que los
europeos descubrían que existía un gran río oceánico. Otra de las embarcaciones
que viajaban con Ponce de León trató de echar el ancla en aquel lugar y pronto,
anotó su capitán, “fue arrastrada por la corriente y se perdió de vista, aunque
el día era claro”.
               [2519_210_kapitulu6_zuzenduta_html_36f982df.png]
               [2519_210_kapitulu6_zuzenduta_html_m52e66ac.jpg]
Lacorriente del Golfoes un inmenso río oceánico (visualización_creada_por_la
NASA) que se desplaza desde el golfo de México hasta el Atlántico Norte y el
motor del giro que regresa al continente americano a través de las Canarias. La
corriente tiene una profundidad de unos 100 metros y unaanchura de más de 1.000
kmen gran parte de su recorrido, lo que la hace visible desde el espacio.“Hay
un río en el océano”, escribió el científico estadounidenseMathew Fontaine
Mauryen 1855 para describir este fenómeno que regula la circulación de agua del
Atlántico, que no solo desempeña un papel crucial en el equilibrio climático
del planeta, sino que ha sido parte fundamental de la historia de occidente
desde el descubrimiento de América hasta nuestros días.
El libro“La corriente del Golfo”, de Stan Ulanskies un resumen de esta
maravillosa historia debarcos cargados de oro, corsarios y tormentasa la vez
que una disección de la corriente del Golfo desde el punto de vista científico
y de la fauna marina. En sus 300 páginas, Ulanski ofrece un retrato fascinante
de la corriente del Golfo desde todos los ángulos, explica cómo los marinos
españoles encontraron la ruta de regreso a Europa por el norte del Atlántico,
cómo los piratas se establecieron en torno a estas rutas, cómo influye en la
vida de las especies marinas o cómo, siglos después,Benjamin Franklindescubrió
la enorme diferencia de temperatura que se producía entre el interior de la
corriente y el resto del océano.
Con un caudal de unos 80 millones de m³/s, este gigantesco flujo no es
comparable con ningún río de la Tierra. “La corriente del Golfo mueve aguas en
dirección al polo norte a una velocidad que equivale varioscientos de veces al
flujo combinado de los ríos Amazonas y Misisipi“, escribe Ulanski. El río es
visible a simple vista, en las zonas limítrofes se advierte el cambio de
coloración al pasar de un lado a otro. La corriente se mueve a gran velocidad y
el agua es más caliente, incluso la fauna es distinta. Lastemperaturas del agua
superficial son de unos 27ºC,unos ocho grados más elevadas que fuera de la
corriente. Para hacerse una idea de la energía que transporta en su viaje hacia
el polo, se calcula que la cantidad de calor que traslada la corriente del
Golfo suponecuatrocientas veces el consumo de energía de EEUUen un año.
¿Cómo se forma la corriente? ¿Qué habita dentro de ella? ¿Cómo influyó en la
historia de la navegación? El libro de Ulanski es una lectura recomendable para
aquellos que estén realmente fascinados por este fenómeno. Para el resto,
sospecho que la lectura puede hacerse algo pesada, con algunas partes en que la
profusión de datos y detalles pueden abrumar al lector medio. En cualquier
caso, yo he disfrutado como un enano sabiendo más de este gigantesco río que
gira dentro del océano.”


6.3 ITSASALDIAK: MAREA-LASTERRAK

Itsasaldiak dira ilargiaren eta eguzkiaren grabitazio-indarren gradienteak
sortutako itsasmailaren igoerak eta jaitsierak. Itsasmailaren altuera bere
maximoraino iristen denean, itsasgora deritzo, eta kontrako aldiari,
itsasbehera.

Nabigatzaileek itsasaldien eta ilargiaren aldien arteko lotura milaka urtez
ezagutzen dute. Lotura zehatza ezagutzeko, berriz, zientzialari askoren lana
beharrezkoa izan zen. Hala ere, ozeano-itsasaldien lehenengo mapa globala duela
gutxi argitaratu dute, 1994an (6.3 irudia).

               [2519_210_kapitulu6_zuzenduta_html_m4878bbf7.png]
6.3 irudia. Lerro kotidalak (aldi bereko itsasgorako puntuak lotzen dituzte)
eta itsasaldiaren anplitudea. Anplitudea koloreekin adierazi da eta lerro
kotidalak zuriak dira, haien arteanordu bateko aldearekin. Puntu anfidromikoen
inguruan (itsasaldiaren anplitudea zero den puntuetan), arkuek itsasaldien
norabidea erakusten dute, bakoitzak 6 orduko aldia adieraziz.(Iturria:
NASA,http://en.wikipedia.org/wiki/Tide)

Bestalde, itsasaldien iragarpena kostalde eta portuetan askoz sinpleagoa da.
Mareografoen erregistroek, itsasaldien bortxatzearen teoriarekin batera,
itsasaldien deskribapen zehatza ematen dute mareografoetatik gertu. Gogoan izan
behar dugu itsas zabalean itsasaldien anplitudea metro bat baino txikiagoa
dela, eta kostaldeetatik gertu, berriz, gehienetan anplitudea handiagoa da, 10
m edo gehiago kasu batzuetan.

Itsasaldiek ekaitz meteorologikoen eraginak handiagoak izatea eragiten dute.
Ekaitzekin lotutako haizeak sakonera txikiko uren gainetik dabiltzanean, urak
kostaren kontra pilatzeko joera dauka. Itsasmailaren igoera horri zikloi-
itsaskia deritzo (storm surge). Ekaitzean zehar itsaskia itsasgorarekin batera
gertatzen bada, itsasmaila oso altua izango da eta ondorioak are
suntsitzaileagoak.

Itsasaldiak hiru mota oinarrizkotan sailka daitezke (6.4 irudia):

-egunekoak: egunero itsasgora bat eta itsasbehera bat dituzte

-egun erdikoak: egunero bi itsasgora eta bi itsasbehera dituzte, ia berdinak
direnak (itsasgorak beren artean eta itsasbeherak beren artean)

-mistoak: eguneko eta egun erdiko kasuen nahasketa bat dira, hots, egunero
itsasgora bat eta itsasbehera bat baino gehiago dute, baina altuera
ezberdinekoak. Mota honetakoak dira erditxitako uretan (golkoak, badiak,
estuarioak) gertatzen direnak. Mareak kostaldeko eskualde horiek bete eta
husten ditu, eta sarrerako eta irteerako ur-laster indartsuak sortu. Itsasaldi
horiek F (flood) izeneko fase bat dute, "betetzea" adierazten duena, hau da,
erditxitako guneetan ura sartzen den marearen aldia; eta aurkako fase bat, E
(ebb) izenekoa, "hustea" adierazten duena, hau da, ura itxitako eskualdeetatik
itsas irekira irteten den mareako aldia.

               [2519_210_kapitulu6_zuzenduta_html_m7545161b.gif]
  6.4 irudia. Hiru itsasaldi mota oinarrizkotako adibideak eta haien banaketa
   munduan zehar.(Iturria:Oceanography. An Invitation to Marine Science, T.
                           Garrison, 7th ed., 2010)

6.4d irudian erakutsi da marea mota desberdin horiek nola banatzen dira
planetan zehar. Mediterraneoaren eskualde batzuetan izan ezik, non mota mistoko
itsasaldiak nagusiak diren, Iberiar Penintsularen kostalde osoan egun erdiko
itsasaldiak daude.

Lehen aipatu bezala, itsasaldien altuera-aldaketek Ilargiaren aldiekin lotura
estua dute, 6.6 irudian ageri denez.Marea biziak(edosizigiak), itsasaldiaren
altuera maximoa denean, ilbeteko eta ilberriko egunetan gertatzen dira. Ilgoran
edo ilbeheran, berriz, itsasaldiaren altuera minimoa da (marea
hilaedokoadratura)
               [2519_210_kapitulu6_zuzenduta_html_647a0f7f.gif]
     6.6 irudia. Itsasaldien altuera-aldaketak Ilargiaren aldien arabera.
       (Iturria:Invitation to Oceanography, P. R. Pinet, 5th ed., 2009)

Funtsean, itsasaldien jatorria honako hau da: alde batetik, Lurra gorputz
zabala da eta, bestetik, Ilargiak edo Eguzkiak sortutako grabitazio-eremua ez
da homogeneoa planetako puntu guztietan, batzuk astro haietatik hurbilago eta
beste batzuk urrunago baitaude. Ilargiaren kasuan efektua indartsuagoa da
Eguzkiarena baino, Lurretik gertuago dagoelako.

Indar horiek aztertzeko, demagun Lurra R erradioko gorputz esferiko zurrun bat
dela, lodiera uniformeko eta sakonera txikiko ur-geruza batekin estalita
dagoena. Hasiera batean, Ilargiak Lurraren ekuatore-planoan orbitatzen duela
joko dugu. Ilargia mugitu arren, ura betiere orekan dagoela hartzen da, hots,
edozein zati likidoren Lurrarekiko abiadura eta azelerazioa baztergarriak
direla.
               [2519_210_kapitulu6_zuzenduta_html_m17ec2908.png]
6.7 irudia. Ilargiaren eraginez itsas uretan sortutako indarren deskonposatzea.
              (Iturria:http://co-ops.nos.noaa.gov/restles3.html)
Ilargiaren Lurrarekiko kokapen erlatiboa eta masa kontuan izanik, Ilargiaren
biraketa Lurraren inguruan ez da gertatzen Lurra geldirik balego bezala,
Ilargia bakarrik haren inguruan biratuz. Sistema bakarra osatzen dute (Lur-
Ilargi), ordbereeta sistema horren masa-zentroaren inguruan (barizentroa, 6.10
irudia) biratdenaari dira. Nahiz eta masa-zentro hori Lurraren barnean egon,
Lur-Ilargi sistemaren zentro geometrikotik urrun dago. Baldintza horietan,
itsas uraren igoerari eta jaitsierari eragingo lieketen aztertzen ditugunean,
gogoan izan behar dugu bi indar eraginkor daudela: Ilargiaren grabitate-
indarra, ur-masak erakartzen dituena, eta indar zentrifugoa, Lurra Lur-Ilargi
sistemaren masa-zentroaren inguruan biratzean sortzen dena (6.7 irudia).

6.7 irudian agerian geratzen denez, grabitate-indar eta indar zentrifugoen
eraginez Lurraren ekuatorean uraren igoerak bi lobulu eratzen ditu,marea zuzena
(Ilargiaren azpialdean) etaaurkako marea(Ilargia dagoen aurkako alboan).
Hurrengo irudian prozesuaren bi osagaiak banatuta ikus daitezke (6.8 irudia).

               [2519_210_kapitulu6_zuzenduta_html_2da429fa.gif]
 6.8 irudia. Grabitate-indarra eta indar zentrifugoa Lurrean (marea zuzena (a)
 eta aurkako marea (b)).(Iturria:Invitation to Oceanography, P. R. Pinet, 5th
                                  ed., 2009)

Marea biziak eta marea hilak ulertzeko, Ilargiaren eta Eguzkiaren eraginak
bateratu behar ditugu (6.9 irudia). Marea bizien kasuan, Ilargiaren eta
Eguzkiaren grabitate-erakarpenak batzen dira, lerrokatuta baitaude. Ilgoran eta
ilbeheran, aldiz, Ilargia Eguzkiarekiko oposizioan dago, grabitatearen
indartzea desagertzen da, eta horrela itsasaldiak ahulagoak dira.

Azkenik, azpimarratu behar dugu Ilargiak ez duela orbitatzen zehazki Lurraren
ekuatore-planoan (6.10 irudia) eta, gainera, Lurraren biraketa-ardatzak
prezesio-higidura bat daukala. Horren ondorioz, gure planetan mareen itxura oso
korapilatsua da (6.11 irudia).
               [2519_210_kapitulu6_zuzenduta_html_10ae1752.gif]
  6.9 irudia. Ilargiaren eta Eguzkiaren eragin bateratua marea biziak (a) eta
 hilak (b) sortzeko.(Iturria:Oceanography. An Invitation to Marine Science, T.
                           Garrison, 7th ed., 2010)

               [2519_210_kapitulu6_zuzenduta_html_328e7c89.png]
    6.10 irudia. Ilargiaren eta Lurraren kokapen erlatiboak haien higidura
orbitaletan, eta barizentroaren posizioa.(Iturria:http://commons.wikimedia.org/
                           wiki/File:Earth-Moon.PNG)

               [2519_210_kapitulu6_zuzenduta_html_m52b84058.png]
  6.11 irudia. Itsasaldien sorrera Ilargiaren eta Lurraren kokapen erlatiboa
  kontuan hartuta.(Iturria:Invitation to Oceanography, P. R. Pinet, 5th ed.,
                                     2009)

Toki bakoitzean itsasaldien itxura hain korapilatsua denez, haien uneoroko
balioak behatutako datu-taulen bidez kalkulatzen dira. Portu eta kostalde
guztietan mareak behatu eta neurtzeko metodoak daude. Kontuan izan behar dugu
neurketa horiek egiteko metodo estandarrak erabiltzen direla, itsasaldien
erreferentzia-maila finko batzuk jarriz (6.12 irudia). Herrialde bakoitzak
argitaratu ohi du neurtutako erreferentzia garrantzitsuenak, bereziki
itsasgoraren eta itsasbeheraren ordua eta altuera (6.13 irudia).

               [2519_210_kapitulu6_zuzenduta_html_m37f63766.gif]
       6.12 irudia. Itsasaldien altuera neurtzeko erreferentzia-mailak.
           (Iturriak:Apuntes_de_Navegación_Costera;Tidal_Hydrology)


               [2519_210_kapitulu6_zuzenduta_html_113198c8.gif]
               [2519_210_kapitulu6_zuzenduta_html_30b8a1c9.gif]
             6.13 irudia. Mareetako taula(Iturria:Bilboko_Portua)

Taula horietatik, toki horretan une jakin bateko marearen altuera kalkulatzeko
metodo errazak daude. Adibidez, egun erdiko itsasaldietarako, kosinuaren
bidezko zuzenketaren kalkulua sinpleenetariko bat da:

- Hiru gai kalkulatu behar ditugu:

    * A= betetzeko denbora, itsasgora eta itsasbehera bitarteko denbora
      orduetan adierazita
    * B= kalkulatu beharreko unetik itsasgora edo itsasbehera hurbilenera
      bitarteko denbora
    * C= marearen anplitudea, itsasgoraren eta itsasbeheraren altueren arteko
      diferentzia

- Datu horiekin aurreko itsasgora edo itsasbehera hurbilena zuzentzekobalioa
kalkulatzen da (metrotan):
                         δ = (C/2)·[1cos(180·[B/A])].
Beste metodo sofistikatuago batek deskonposatze harmonikoaren teknikak
(Fourierren analisia) erabiltzen ditu. Metodo horretan mareen garapena prozesu
harmoniko sinple batzuen batuketaren ondoriotzat hartzen da. Beraz,z(t)marearen
altuera badatunean, funtzio haungairen batuketaren bidez idatz daiteke
(Fourierren seriea), honela:
                        z(t) = A0+ΣnAn·cos(n·t + φn).
                [2519_210_kapitulu6_zuzenduta_html_51cfdbb.png]
         6.14 irudia. Marearen 6 osagai nagusien batueraren adibidea.
       (Iturria:Invitation to Oceanography, P. R. Pinet, 5th ed., 2009)

Marea osatzen duten higidura sinple bakoitza kurba sinusoidal baten bidez
adierazita dago, eta higidura horienguztien batuketa azkeneko marea da.
Higidura sortzaile bakoitzari, kosinu baten bidez adierazita bigarren formulan,
marearennosagaia edonosagai harmonikoa deritzo.

Nahiz eta teorikoki osagaiak infinituak diren, Eguzkiaren, Ilargiaren eta
Lurraren higidura erlatiboek itsasoan sortutako ia perturbazio guztiak
deskribatzeko lehenengo 37 harmonikoak nahikoak dira, emaitza ez baita aldatzen
harmoniko gehiago hartuz gero, ezta kasu zailenetan ere.

Oro har, itsasaldia toki batean kalkulatzeko 6 osagai bakarrik erabil daitezke:
egun erdiko hiru funtzio harmoniko, 12 ordu inguruko periodokoak, eta eguneko
beste hiru, 24 ordu inguruko periodokoak (6.14 irudia). Periodoak tokiaren eta
urtearen arabera aldatzen dira. An,neta φnbalioak lortzeko, gutxienez bi
hilabeteko neurketak behar dira. Datu horiei Fourierren analisia aplikatzen
zaie eta horrela eguneroko itsasaldien altueren eboluzioa azaltzeko beharrezko
datuak lortzen dira. Honako hauek dira erreferentziazko izenak eta balioak
osagai bakoitzaren periodoetarako:

- Ilargiko egun erdiko osagaiak:
Ilargiko osagai Nagusia (M2): 12,42 ordu
Ilargiko osagai Eliptiko handiena (N2): 12,66 ordu

- Eguzkiko egun erdiko osagaia:
Eguzkiko osagai Nagusia (S2): 12 ordu

- Eguneko osagaiak:
Eguzki-Ilargiko deklinazio osagaia (K1): 23,93 ordu
Eguneko Ilargiko osagai nagusia (O1): 25,82 ordu
Eguneko Eguzkiko osagai nagusia (P1): 24,01 ordu


               [2519_210_kapitulu6_zuzenduta_html_m1c7bce84.gif]
  6.15 irudia. Itsasaldi-lasterrak badia irekietan (idealizatutako adibidea)
       (Iturria:Invitation to Oceanography, P. R. Pinet, 5th ed., 2009)

Badi eta kostaldeko senaietan, mareek uraren higidura periodikoak sortzen
dituzte, zeinak Coriolisen efetuak desbideratu eta kostaldeak oztopatzen ditu.
Horrela agertzen dira biraketabiraketa-ziklo oso bi egun erdiko itsasaldien
kasuan, edo ziklo oso bakar bat eguneko itsasaldien kasuan (6.15 irudia). Badia
luze eta estuak badira, batzuetan mareek ezin dira biratu. Orduan, ur-lasterrak
aurkako norabidea hartzen du itsasgoratik itsasbeherara pasatzen denean, badian
zehar bideratutako laster bat bezala (6.16 irudia).

               [2519_210_kapitulu6_zuzenduta_html_m82272ba.gif]
  6.16 irudia. Mareen eboluzioa badia irekietan (a eta b) eta badia luze eta
 estuetan (c eta d).(Iturria:Invitation to Oceanography, P. R. Pinet, 5th ed.,
                                     2009)

JAKIN-MINA?
Bibliografian eta Interneten informazio askoz gehiago lor dezakezu.
Adibidez,wikipedian(EN, CA, EU) erreferentzia ugari dago. Horien artean,
NASArenOcean_motionwebgunea (EN) hasteko aukera ona da. Baina, KONTUZ! Zenbait
uste oker daude mareei buruz, testuliburuetan ere bai:Tidal_Misconceptions(EN).
Azken artikulu hori luzea izan arren, irakurtzea merezi du. Konturatuko zara
gai honetan ikasi dugun azalpena eta irudiak, nahiz eta fenomenoa ulertzeko
nahikoak izan, ez direla erabat zuzenak. Beraz, oso zorrotza bazara, irakurri
behar duzu.
Bestalde, itsaslasterrak bezala, mareak ere garrantzitsuak dira ingurumenerako
eta gure planetaoso ezberdina izango litzateke haiek gabe.Weborri_honetan(EN)
hainbat arrazoi ematen dute:
“[...]Tides and the environment
Would the world be different had there been no tides, no moon? Fortunately, we
can find an answer to this question by simply visiting the Mediterranean Sea.
This sea is so enclosed and relatively small, that tides don't exist (less than
20 cm). Life (for people) is quite pleasant there and the underwater
environment counts a high number of species, but the fishery does not sustain
large volumes.
Here in New Zealand, we experience a tide of around 2-3 m and its effects are
many:
-without tides, dunes cannot form. Tides expose sea sand to the wind, which
blows it into dunes. Dunes help protect the land from the sea.
-tides condition coasts to wave and tsunami attacks from the sea. Biggest
tsunami damage happens where tides are small or nonexistent, such that a
tsunami can run far inland (Sumatra, Tokyo).
-tides create an area of rocky shore where specialised organisms have evolved.
Tides thus increase the biodiversity of the coast (limpets, barnacles, oysters,
etc.)
-tides create large areas for specialised organisms within harbours and
embayments (sand and mud flats, mangroves, etc.). Such areas may act as
nurseries for various marine species and feeding grounds for others (wading
birds and humans).
-tides create currents that mix the water so that surface plankton is spread
and bottom nutrients re-surface. This makes plankton available throughout the
year and down to sunless depths.
-tides create currents that transport plankton to sessile filterfeeders such as
clams, sponges, seasquirts, etc, feeding with little effort, thus growing fast.
It creates very rich habitats where currents pass.
-tides create currents that transport and mix coastal sediments. Without them,
the coast would be more sensitive to sewage disposal and runoff from the land.
It would support fewer people on the land and fewer fish in the sea.”


6.4 HAIZEA ETA ITSASLASTERRAK

Oro har, azaleko itsaslasterren jatorria haizea da, ura bultzatzen baitu.
Haizea eta itsas ura elkarrekin akoplatzen dira, eta azalean uraren higidura
garrantzitsu samarra sortzen da. Akoplamendu dinamiko horrek uretan Ekmanen
kiribila motako batezbesteko profila sortzen du, AMG-ko haizearen profil
bertikalarekin gertatzen den bezala, non uraren abiaduraren norabidea zein
intentsitatea sakonerarekiko aldatuz doazen (6.17 irudia).

Horrela ipar hemisferioan ozeano-azaleko ura haize nagusirekiko 45º
eskuinerantz desbideratuta mugitzen da eta, oro har, uraren garraio garbia
haizearekiko 90º inguru desbideratuta dago. Hego hemisferioan desbideratzeak
aurkako zeinua dauka.

               [2519_210_kapitulu6_zuzenduta_html_1adc65b1.png]
  6.17 irudia. Haizearen eta ozeano-azalaren arteko elkarrekintzaren Ekmanen
   kiribila.(Iturria:Invitation to Oceanography, P. R. Pinet, 5th ed., 2009)
Desbideratze horren ondorioz, ozeanoan ur sakonaren azaleranzko ponpaketa-
efektua sortzen da (Ekman pumping). Ponpaketa horrek hainbat fenomeno sortzen
ditu. Adibidez, ipar hemisferioan haizeak bortizitate negatiboa erakusten badu
(zirkulazio antiziklonikoa), Ekmanen ponpaketak ur-laster bertikala sortzen du
ozeano-hondorantz (downwelling). Bestela, ipar hemisferioan bortizitate
positiboa agertzen denean (zirkulazio ziklonikoa), bortizitate horrek goranzko
ur-laster bertikala sortzen du (upwellingedoazaleratzea) (6.18 irudia).

               [2519_210_kapitulu6_zuzenduta_html_m12e73ef3.png]
 6.18 irudia. Upwelling eta donwelling fenomenoak haizearen bortizitatearekin
                                    lotuta.
 (Iturria:http://www.redmap.org.au/resources/impact-of-climate-change-on-the-
                marine-environment/upwelling-and-downwelling/)

               [2519_210_kapitulu6_zuzenduta_html_7f4a3f25.jpg]
               [2519_210_kapitulu6_zuzenduta_html_7f4a3f25.jpg]
                  6.19 irudia. KZITan sortutako azaleratzea.
(Iturria:http://oceanmotion.org/html/background/upwelling-and-downwelling.htm)

Efektu hori indartsua da KZITan, non alisioek haizeen konbergentzia-zona osoan
azaleratzea sortzen duten (6.19 irudia). Zirkulazio orokorraren haize nagusiek,
haien bortizitateekin batera, Ekmanen ponpaketaren bidez upwelling eta
downwelling prozesuak sortzen dituzte ozeanoan zehar 6.20 irudiko eskemaren
arabera.

               [2519_210_kapitulu6_zuzenduta_html_52422d97.png]
    6.20 irudia. Ekmanen ponpaketarekin lotutako upwelling eta downwelling
            prozesuak atmosferaren zirkulazio orokorraren ondorioz.
(Iturria:http://meteo.fisica.edu.uy/Materias/oceanografia/teorico_oceanografia/
                              2012/cap6_2012.pdf)

Beste efektu garrantzitsu batekuatoreko kostaldeko azaleratzeada. Ekuatoreko
eskualdean kostarekiko paraleloak diren haizeek azaleratze prozesu indartsuak
sor ditzakete. Adibidez, har ditzagun Peruko kostaldean zehar doazen hegoaldeko
haizeak. Ekmanen dinamikaren ondorioz haize horiek ezkerreranzko Ekmanen
garraioa eragingo dute, eta azaleko ura mendebalderantz desplazatuko da,
kostatik urrunduz. Ur horrek utzitako lekua Ekmanen geruzaren azpian dagoen
urarekin bete egingo da, hots, azaleratzea abiatuko da (6.21 irudia).

               [2519_210_kapitulu6_zuzenduta_html_m5182e9a3.gif]
                  6.21 irudia. Peruko kostaldeko azaleratzea.
(Iturria:http://www4.ncsu.edu/~dbeggles/education/synergy/anchovy/asecoas.html)

Azaleratutako ura hotza denez, azaleratzeak kostaldean zehar ur hotzezko gune
bat sortzen du azalean. Ur hotzak bertako klima modulatzen duenez, eskualde
horiek lanbroak, estratu itxurako hodei baxuak eta atmosfera oso egonkorra
(konbekzio eta euri gutxi) izan ohi dituzte.

Bestalde, azaleratutako ura hotza izateaz gain, elikagai kontzentrazio
handiagoa ere dauka. Elikagai horiei esker azaleko fitoplankton-populazioa
handitzen da. Fitoplanktona zooplanktonaren janaria denez, eta azken hauek
arrainena, kostaldeko azaleratze-eskualdeak oso emankorrak dira eta bertan
daude munduko arrantza-gune garrantzitsuenak (Peru, Kalifornia, Somalia,
Maroko, Namibia. 6.22 irudia).

               [2519_210_kapitulu6_zuzenduta_html_255e0865.jpg]
   6.22 irudia. Ekmanen ponpaketaren bidezko kostaldeko azaleratze nagusiak.
 (Iturria:http://www.redmap.org.au/resources/impact-of-climate-change-on-the-
                marine-environment/upwelling-and-downwelling/)

