


                                 7. KAPITULUA

                               OZEANOKO OLATUAK
(Iturri nagusia:http://comunidad.eduambiental.org/file.php/1/curso/contenidos/
                            docpdf/capitulo22.pdf)


Ur-azaleko edozein oszilazio periodikori olatua deritzo. Ozeanoko olatuek
hainbat jatorri dute, hala nola haizea, Ilargiaren eta Eguzkiaren grabitate-
erakarpena, itsasikarak, ekaitzak, etab. Hala ere, haizea da olatu ohikoenak
sortzen dituena. Horregatik esan ohi da itsasoko olatuen energia eguzki-
energiaren hirugarren deribatu bat dela: alde batetik, Eguzkiak, Lurraren azala
era desberdinean berotzen duenean, haizea sortzen du; bestetik, haizeak
itsasoari energia transmititzen dio ura mugiaraziz, eta olatuak sortzen ditu.

Haizea itsasoaren azalaren gainetik ibiltzen denean, airearen eta uraren arteko
indarrak azala aldatzen du, eta kizkur txikiak agertzen dira, kapilaritate-
olatuak esaten zaienei. Kapilaritate-olatuek ukitze-azala handitzen dute.
Horren ondorioz, uraren eta haizearen arteko marruskadura are indartsuago
bihurtzen da, eta olatua hazten da. Aldi berean, olatuaren tamaina handitzean,
haizeak presio gehiagorekin bultza dezake, tamaina are gehiago handituz.


7.1 OLATUEN EZAUGARRI NAGUSIAK

Itsasaldien oszilazioarekin bezala, ozeanoko olatuak ere oszilazio sinusoidal
bakun askoren gainezarmena dira, irudiko adibidean ikus daitekeenez (7.1
irudia).

                [2521_935_kapitulu7_zuzenduta_html_742bfb0.gif]
              7.1 irudia. Uhin sinusoidalen batuketaren adibidea.

Uhin sinusoidal bakun bakoitzaren ezaugarriak dira uhin-luzera (L), uhin-
altuera (H) eta periodoa (T) (7.2 irudia). Uhin-luzera bi maximo jarraituen
arteko distantzia da; uhin-altuera, maximo baten (gandor) eta minimo baten
(haran) altueren arteko diferentzia; eta periodoa, haran edo gandor batek uhin-
luzera egiteko behar duen denbora. Olatuaren maiztasuna (f) da behatzaile finko
batek ikusten dituen oszilazioen kopurua denbora unitateko, eta periodoaren
alderantzizkoa da, hau da, f = 1/T.

Olatu sinusoidal bakun baten hedatze-abiadura (c) uhin-luzeraren eta
periodoaren arteko zatiketa da (c = L/T). Hala ere, olatu sinusoidalak haien
artean batzen direnean, sortutako olatua abiadura desberdinarekin higitzen da,
zeinari talde-abiadura (cg) deritzon.

Esan bezala, itsas azalaren egoera olatuaren osagai bakunen batuketaren emaitza
da. Kalkulu hori egin daiteke anplitude aldakorreko olatu sinusoidalak
integratuz. Horrela, analisi espektralaren bidez olatuaren energia-espektroa
lortzen da. Adibide bat 7.3 irudian ageri da. Bertan zenbait espektro irudikatu
dira haizearen balio desberdinetarako. Espektro bakoitzak esaten digu
aztertutako olatuen periodo (edo maiztasun) adierazgarriena, kurbaren
maximoaren posizioari dagokiona. Bestalde, energia espektralak (kurbaren
altuera) olatuen osagai sinusoidal bakoitzaren energia adierazten du eta,
beraz, osagai horien altuera (edo anplitudea).

               [2521_935_kapitulu7_zuzenduta_html_m6e47704e.gif]
              7.2 irudia. Olatu sinusoidal bakunaren ezaugarriak

Irudi beran ere ikus daiteke espektroaren maximoaren tamaina eta posizioa
haizearekin aldatzen direla. Horregatik esan dezakegu haizearen abiadura zenbat
eta txikiagoa izan, olatuaren altuera orduan eta txikiagoa dela, eta haren
maiztasuna orduan eta handiagoa (edo txikiagoa haren periodoa). Dena den,
olatuen altuera adierazgarrienaren arabera, badago itsasoaren egoeraren
nazioarteko sailkapen bat (Douglas eskala):

       ______________________________________________________________________
      |_____Itsas-zenbakia_____|Itsasoaren_egoera_|___Olatuen_altuera_(m)____|
      |___________0____________|Barea_____________|____________0_____________|
      |___________1____________|Kizkurra__________|_________0_-_0,1__________|
      |___________2____________|Itsaskirria_______|________0,1_-_0,5_________|
      |___________3____________|Itsaskia__________|________0,5_-_1,25________|
      |___________4____________|Itsaski_handia____|________1,25_-_2,5________|
      |___________5____________|Itsaso_zakarra____|________2,5_-_4,0_________|
      |___________6____________|Itsaso_oso_zakarra|________4,0_-_6,0_________|
      |___________7____________|Itsaso_handia_____|________6,0_-_9,0_________|
      |___________8____________|Itsaso_oso_handia_|________9,0_-_14,0________|
      |___________9____________|Itsaso_izugarria__|__________>_14,0__________|

Olatuak uhinak direnez, ezberdinak dira olatuaren ur-zati bakoitzaren
mugimendua eta olatuaren aurreratze-mugimendua bera. Izan ere, olatuen ur-
zatiak ibilbide zirkularrekin mugitzen dira. Ur-azalean zati horien mugimenduek
olatuaren altuera bera dute, baina haien anplitudea esponentzialki txikitzen da
azaletik behera (7.4 irudia).

Olatuaren tamainaren eta olatua mugitzen ari den uraren sakoneraren arteko
erlazioaren araberakoa izango da olatuen portaera. Izan ere, ur-zatien higidura
zirkularra izatetik elipsoidala izatera igarotzen da olatua kostaldera iritsi
eta sakonera gutxitzen denean. Olatuak hondartzara hurbildu ahala, beren
aurreratze-abiadura eta uhin-luzera txikitzen dira, eta beren altuera handitzen
da ur-partikulen abiadura olatuaren aurreratze-abiadura baino handiagoa izan
arte. Orduan olatua ezegonkorra bihurtu eta hausten da (7.5 irudia). Egoera
hori gertatzen da uraren sakoneraren balioa 1,3 bider olatuaren altuera (edo L/
201) denean.

               [2521_935_kapitulu7_zuzenduta_html_42a60610.gif]
    7.3 irudia. Olatuen analisi espektrala haizearen balio ezberdinetarako.
 (Iturria:http://www.nature.com/scitable/knowledge/library/coastal-processes-
                             and-beaches-26276621)

               [2521_935_kapitulu7_zuzenduta_html_4d10a59c.gif]
  7.4 irudia. Olatuen aurreratzea eta ur-zati banakoaren higidura azalean eta
                                   hondoan.
 (Iturria: A. P. Trujillo, H. V. Thurman,Essentials of Oceanography, Prentice
                             Hall, 10th ed., 2011)

                [2521_935_kapitulu7_zuzenduta_html_efd4c09.gif]
               [2521_935_kapitulu7_zuzenduta_html_m6a2be1d9.gif]
  7.5 irudia. Ur-partikulen (ezker) eta olatuen (eskuin) higidura hondartzara
 hurbiltzean sakoneraren arabera(Iturria:http://www.seafriends.org.nz/oceano/
                                  waves.htm)
Olatuak kostaldera iristen direneanislapenaere gerta daiteke: olatuak oztopo
edo hesi bertikal batekin talka egiten du eta energia-galera txikiarekin
islatzen da. Uhin-trena erregularra bada, uhin erasotzailearen eta islatuaren
batuketak uhin geldikor bat sortzen du, non ur-partikulen higidura horizontalek
elkar deuseztatzen duten eta higidura bertikalak bakarrik geratzen diren,
altuera bikoitzarekin (7.6 irudia).

               [2521_935_kapitulu7_zuzenduta_html_m3fae997e.gif]
7.6 irudia. Olatu erasotzailearen (abiadura = +c, altuera = h) eta islatuaren
    (abiadura = -c, altuera = h) gainezarpena (abiadura = 0, altuera = H1)
 kostaldean. Txertatutako irudia: uhin geldikor baten sorrera.(Iturria:http://
                  www.planetoftunes.com/sound/acoustics.htm)


7.2 HAIZEA ETA OLATUAK

Olatuen sorreran parte hartzen duten haizearen osagaiak gehienbat hiru dira:

-Haizearen indarra: haizearen abiadurak olatuen gandorrarenak baino handiagoa
izan behar du energiaren transferentzia mantentzeko.

-Haizearen iraupena: denbora tarte laburretan zehar jotzen duten haizeak ez
dira olatuak sortzeko gai.

-Fetch, edo haizeak norabidearen aldaketarik eta etenik gabe jotzen duen
distantzia.

Haizeak sortutako olatuak gertatzen dira haizeak indartsuak diren eskualdeen
barnean edo inguruan (inguru sortzailea). Bertan olatueiekaitz-olatuakderitze,
eta ur-azal irregularra eta konplexua sortzen dute. Hala ere, olatuak energia-
galera txikiekin bidaia daitezke, olatu handiak sortzeko inguru horietatik
milaka kilometrotara. Beraz, posible da olatuak egotea haizerik gabeko gune
batzuetan. Adibidez, Marokoko mendebaldeko kostaldera iristen diren olatuak
Azoreetan sortu ohi dira. Horko haize indartsu eta iraunkorrengatik olatu
erraldoiak agertzen dira, zeinek ur-azala astindu eta sortutako oszilazio-
higidura urrutiraino eta abiadura itzelekin hedatzen duten. Kalkuluen arabera,
150 m-ko uhin-luzera duen olatu bat 30 ordutan Azoreetatik Marokora joan
daiteke.

Inguru sortzailetik urruntzen direnean, olatuen gandorrak lauagoak dira eta ez
hain kaotikoak. Orduanhondoko itsasoaedohondoko itsaskiaderitze. Ozeano azalean
zehar barreiatzen dira energia gutxi galduz (beste olatu ezberdinen uhinekin
elkarrekintzagatik edota itsaslasterrekiko marruskaduragatik soilik). Altuera
gal dezakete, gehienbat dispertsio angeluarragatik (7.7 irudia).

               [2521_935_kapitulu7_zuzenduta_html_333f4457.gif]
       7.7 irudia. Olatuen inguru sortzailea,fetchaeta hondoko itsasoa.
(Iturriak: T. Garrison,op. cit.; P. R. Pinet,Invitation to Oceanography, Jones
                           & Bartlett, 5thed., 2009)

Haizearen eta olatuen altueraren arteko loturari esker, bi fenomenoetarako
sailkapen bat egin daiteke,Beaufort eskalaizenekoa (taularen iturria:
WikipediaetaEuskalmet):

 _____________________________________________________________________________
|              |              |               |               |  Itsasoaren   |
|  Beauforten  |  Haizearen   |  Korapilotan  |               |    egoera     |
|   zenbakia   |abiadura (km/ |(itsas-milia/h)|  Izendapena   |  (olatuaren   |
|              |      h)      |               |               |    altuera    |
|______________|______________|_______________|_______________|___metrotan)___|
|______0_______|_0tik_-_1era__|______<_1______|Haize_barea____|Garbi__________|
|              |              |               |Haize bereziki |Olatu txikiak, |
|      1       | 2tik - 5era  |  1etik - 3ra  |ahula/Aire     |baina bitsik   |
|______________|______________|_______________|arina__________|gabe_(0,1)_____|
|              |              |               |               |Beira-itxurako |
|              |              |               |(Haize) oso    |olatuen        |
|      2       | 6tik - 11ra  |  4tik - 6ra   |ahula /Brisa   |gandorrak,     |
|              |              |               |arina          |apurtu gabe    |
|______________|______________|_______________|_______________|(0,2-0,3)______|
|              |              |               |               |Olatu txikiak, |
|      3       | 12tik - 19ra | 7tik - 10era  |(Haize) Ahula/ |gandor         |
|              |              |               |Brisa gozoa    |hauskorrak     |
|______________|______________|_______________|_______________|(0,6-1)________|
|              |              |               |               |Ardi zuri      |
|              |              |               |Haize alaia/   |ugari, olatu   |
|      4       | 20tik - 28ra | 11tik - 16ra  |Brisa bizia    |gero eta       |
|              |              |               |               |luzeagoak (1-  |
|______________|______________|_______________|_______________|1,5)___________|
|              |              |               |Haize          |Olatu ertainak |
|      5       | 29tik - 38ra | 17tik - 21era |hozkirria/Brisa|eta luzangak,  |
|              |              |               |freskoa        |ardi zuri asko |
|______________|______________|_______________|_______________|(3-4)__________|
|              |              |               |               |Olatu handiak  |
|              |              |               |Haize gogorra/ |egoten hasten  |
|      6       | 39tik - 49ra | 22tik - 27ra  |Brisa gogorra  |dira, gandor   |
|              |              |               |               |hauskorrak,    |
|______________|______________|_______________|_______________|bitsa_(3-4)____|
|              |              |               |               |Itsaso zakarra,|
|              |              |               |Haize oso      |bitsa haizearen|
|      7       |50etik - 61era| 28tik - 33ra  |gogorra/Haize  |norabidean     |
|              |              |               |bizia          |eramanez (4-   |
|______________|______________|_______________|_______________|5,5)___________|
|              |              |               |               |Olatu handi    |
|      8       | 62tik - 74ra | 34tik - 40ra  |Ekaitza/       |hauskorrak,    |
|              |              |               |Haizetea       |bits lerroak   |
|______________|______________|_______________|_______________|(5,5-7,5)______|
|              |              |               |               |Olatu oso      |
|              |              |               |Ekaitz         |handiak,       |
|      9       |75etik - 88ra | 41etik - 47ra |indartsua/     |hauskorrak.    |
|              |              |               |Haizete gogorra|Ikuspena       |
|______________|______________|_______________|_______________|gutxitua_(7-10)|
|              |              |               |               |Olatu oso      |
|              |              |               |Ekaitz gogorra/|handiak, gandor|
|      10      |89tik - 102ra | 48tik - 55era |Haizete oso    |hauskorrekin.  |
|              |              |               |gogorra        |Itsasoaren     |
|              |              |               |               |azalera zuria  |
|______________|______________|_______________|_______________|(9-12,5)_______|
|              |              |               |               |Olatu bereziki |
|              |              |               |               |handiak,       |
|      11      |103tik - 117ra| 56tik - 63ra  |Ekaitza oso    |itsasoa erabat |
|              |              |               |gogorra        |zuria, ikuspen |
|              |              |               |               |oso eskasa     |
|______________|______________|_______________|_______________|(11,5-16)______|
|              |              |               |               |Olatu bereziki |
|              |              |               |Urakan-ekaitza/|handiak, itsaso|
|      12      |   > 118tik   |    > 64ra     |Urakana        |zuria,         |
|              |              |               |               |ikuspenik gabe |
|______________|______________|_______________|_______________|(>_14)_________|

Nahiz eta egungo eredu meteorologiko gehienek olatuen altuera ere kalkulatzen
duten, kalkulu horiek egiteko prozedura errazak daude haizearen,
iraunkortasunaren etafetch-aren luzeraren arabera. Horrelako prozedurak 7.8
irudiko bezalako grafikoetan oinarritzen dira.

               [2521_935_kapitulu7_zuzenduta_html_m4a145fe1.gif]
 7.8 irudia. Olatuen altuera kalkulatzeko diagramak, fetch-aren eta haizearen
                     abiaduraren eta iraupenaren arabera.2

Grafiko horiek erraz erabil daitezke. Isobara-mapa baten bidez inguru bateko
haizea kalkulatu eta Beaufort eskalan dagokion zenbakiarekin 7.8 irudian kurbak
aukeratzen da.Fetch-aren distantziaren arabera (haizearen norabidea, noranzkoa
eta modulua ia konstanteak diren inguruko zabalera), ezkerraldeko grafikoak
olatuaren altuera emango digu. Gainera, egoera meteorologikoaren iraupena
ezagutzen badugu, eskuinaldeko grafikoa ere erabil dezakegu. Bi datuak,fetch-
a eta iraupena, ezagunak badira, bi grafikoetatik kalkulatutako balioetatik
txikiena hartuko dugu.

Esate baterako, Beaufort eskalan 7 indarra duen haizea badabil, 12 orduko
iraupenarekin eta 300 itsas miliakofetch-ean zehar, ezkerraldeko grafikoaren
arabera olatuen altuera 3,5 m izango da, eta eskuinaldeko grafikoaren arabera,
berriz, 2,5 m. Kasu horretan emaitza 2,5 m da, eta haizearen iraupenak mugatuko
du olatuaren altuera. Horrek esan nahi du iraupena luzeago izango balitz,
olatua handiago bihur litekeela.


7.3 OLATUEN ENERGIA

Ozeanoko olatuen energia izugarria da. Ustia litekeen energiaren zatia ere oso
handia da gaur egun munduan kontsumitzen den energia kopuruarekin alderatuta.
Kalkulu batzuen arabera, ustia daitekeen mundu osoko olatuen energia 2 TWh/urte
da, eta Europako uretakoak kontinenteko kontsumoaren % 50 betetzeko gai dira.
Olatu baten energia, funtsean, aldagai hauen mende dago: haizearen abiadura
ozeanoaren azalean, haizearen iraupena eta jotzen duen azalera.

Olatu ideal baterako (anplitude konstanteko uhin sinusoidala, periodo eta uhin-
luzera zehatzekin), haren zabalerako metro bakoitzeko potentzia ekuazio honekin
kalkula daiteke:

              [2521_935_kapitulu7_zuzenduta_html_m29b9bd4c.gif].

Ekuazio horren arabera, potentzia zuzenki proportzionala da anplitudearen (H)
berbidurarekin eta periodoarekin (T). Periodo luzeko (7-10 s bitartean) eta
anplitude handiko (2 m inguru) olatuek gehienetan 40-50 kW/m baino handiagoa
den energia-fluxua dute.

Itsaso irregularreko olatuaren potentzia osoa metro bakoitzeko kalkulatzeko,
haren osagai guztien potentziak batu behar dira. Jakina, altuera eta periodo
guztiak neurtzea ezinezkoa da, eta batez besteko balioak erabiltzen dira.
Horretarako buia bereziekin olatuen ezaugarriakin situneurtzen dira (7.9
irudia).

               [2521_935_kapitulu7_zuzenduta_html_m6aaa03a6.gif]
                  7.9 irudia. Olatuak neurtzeko bi buia mota.

Bildutako datuekin ozeanografoek kalkulatzen dute, alde batetik,olatuen altuera
esangarria(Hs), neurtutako olatu handienen herenaren batez besteko altuera
dena; eta, bestetik,energia-periodoaedozero-mailako periodoa(Te), gandor baten
eta haran baten arteko distantziaren erdian dagoen irudizko lerrotik uhina bi
aldiz segidan pasatzeko igarotzen den batez besteko denbora (7.10 irudia).
Horrela, itsaso irregularra bada, batez besteko potentzia osoa (kW/m-tan)
izango da:

              [2521_935_kapitulu7_zuzenduta_html_m31f943af.gif].

Energia berriztagarri gehienak bezala, olatuen energiaren banaketa planetan
zehar desberdina da (7.11 irudia). Haizeak jotzea ohikoa den Lurreko
eskualdeetan olatuetatik atera daitekeen energia gehiago dago. Hori dela eta,
olatuen jarduna handiagoa da 30º eta 60º-ko latitudeen artean bi
hemisferioetan, bertan nagusiak diren haize alisioen eraginagatik. Esate
baterako, Mexiko Golkotik datozen haizeek, ipar-ekialdeko norabidearekin,
Atlantikoa zeharkatzen dute ozeanoari energia transferituz milaka kilometrotan
zehar. Haize horiek olatu handiak sortzen dituzte, Europako kostaldetarantz
iristen direnak.

               [2521_935_kapitulu7_zuzenduta_html_5e69292b.gif]
  7.10 irudia. Olatuen altuera esangarria eta zero-mailako periodoa neurketa-
 erregistro batean(Iturria: WMO,Guide to Wave Analysis and Forecasting, 1998:
 https://www.wmo.int/pages/prog/amp/mmop/documents/WMO%20No%20702/WMO702.pdf)


               [2521_935_kapitulu7_zuzenduta_html_23d7af3a.gif]
    7.11 irudia. Munduko hainbat tokitan neurtutako kW-en balioak olatuaren
                         zabalerako metro bakoitzeko.

Lehen esan bezala, olatuaren altuera haizearen araberakoa da. 7.12 irudian
olatuen energia irudikatu da maiztasunaren (eta periodoaren) arabera, hots,
olatuen espektroa. Gainera, jatorri sortzaile nagusia ere erakusten da.
Energiaren maximoa 4 eta 12 segundo bitartean dago, haizeak sortutako olatuei
dagokiena. Horrek esan nahi du ozeanoan olatu gehienen energia/periodoa tarte
horretan dagoela eta, beraz, olatu ohikoenak direla. Erreparatu Eguzkiak eta
Ilargiak sortutako itsasaldiko uhinak ere agertzen direla, 12 eta 24 orduko
periodoekin.

               [2521_935_kapitulu7_zuzenduta_html_2e300744.gif]
         7.12. Olatuen energia maiztasunaren eta periodoaren arabera.
               (Iturria:http://en.wikipedia.org/wiki/Wind_wave)

Olatu batetik ahalik eta energia gehien harrapatzeko, tresnak ur-partikula
guztien mugimenduak oztopatzeko diseinatu beharko lirateke, hau da, olatuaren
higidura zirkular guztiak harrapatu beharko lituzkete, azaletik hondoraino.
Hala ere, orbita sakon eta txikienek energia gutxi daukatenez, ez da
bideragarria, ez teknikoki, ez ekonomikoki.

Olatuen energia harrapatzeko tresna bat uretan noraino sartu behar den
erabakitzerakoan, olatuaren energiaren % 95 ur-azala eta uhin-luzeraren
laurdeneko (L/4) sakonera bitartean dagoela kontuan izan behar dugu.

Munduko leku oso gutxitan kostaldea ur sakoneko itsaslabarrez osaturik dago.
Horiek dira toki aproposenak olatuen energia harrapatzeko tresnak kokatzeko,
bertako olatu erasotzaileek energia handia dutelako. Munduko kostalde
gehienetan, aldiz, urak ez dira oso sakonak. Sakonera gutxiko uretara
hurbiltzen denean, olatua apurka potentzia galduz doa, itsas hondoaren eta ur-
partikula sakonenen arteko marruskaduragatik. Marruskaduraren eragina handiagoa
da sakonera uhin-luzeraren laurdena baino txikiagoa denean. Potentzia-galera
hori oso garrantzitsua da, olatuetatik atera daitekeen energia erabilgarriaren
kopurua gutxitzen baita. Ur sakonetan olatuek 50 kW/m-ko potentzia-dentsitatea
badute, dentsitate hori 20 kW/m-ra edo gutxiagora jaisten da kostaldetik gertu
daudenean, sakonera gutxiko uretan ibilitako distantziaren eta itsas hondoaren
zimurtasunaren arabera.

Olatuen potentzia-galeran parte hartzen duen beste mekanismo bat dago.
Hondartzan olatuak lehertzen dira, turbulentzia dago eta energia barreiatzen
da. Olatu horiek egokiak dira kirol jardunetarako edota aisialdirako, halo
nolasurfa, baina oso kaltegarriak izan daitezke beren energia harrapatzeko
egituretarako. Tresna horiek, kostu egokiarekin energiaren eraldakuntzako
lanetan ondo funtzionatzeko diseinatuta izateaz gain, olatuek sortzen dituzten
kargarik handienak ere eusteko gai izan behar dute, eta instalazioaren balioa
nabarmen igo daiteke.

Dena den, olatuen energia harrapatzeko instalazioen eta haien mantentzearen
balioa jaitsi egin da azken hamarkadetan, eta horrenbestez prozedura horren
bidezko energia-ekoizpenaren inbertsio ekonomikoa gutxitu da (7.13 irudia).
Beraz, energia-baliabide hori errentagarria izaten hasi da.

               [2521_935_kapitulu7_zuzenduta_html_1ae062a4.gif]
     7.13 irudia. Olatuen bidez ekoiztutako energiaren kostuaren eboluzioa
                          instalazio motaren arabera.
      (Iturria:http://www.mech.ed.ac.uk/research/wavepower/Tom%20Thorpe/
                          Tom%20Thorpe%20report.pdf)


JAKIN-MINA?
Olatuen energia: gero eta hurbilago(Elhuyar aldizkaria, 1999)
“Itsaso zakarreko egun batean olatuak kostaldearen aurka apar eta bitsetan
lehertzen ikustea aski da olatuek energia itzela dutela ohartzeko. Zientzialari
eta teknologoak aspalditik ari dira energia horretaz baliatu ahal izateko
sistemaren bila. Egia esan, orain arte olatuen energia benetan erabiltzen duten
bakarrak surflariak dira, baina azken urteotan saioak ugaritzen ari dira eta,
oraindik prototipoak baino ez badira ere, errentagarritasunaren muga gero eta
hurbilago dago.
1970eko hamarkadan "petrolioaren krisi" ospetsuaren ondoren herri aurreratuenek
bestelako energi iturriak bilatzeari benetan garrantzia eman ziotenean hasi
ziren olatuen energiaren arloko ikerketak ganoraz garatzen. Helburua olatuen
energia energia elektriko bihurraraztea eta bihurtze hori ekonomikoki
errentagarria izatea da, komertzialki ustiatu ahal izateko. Horretan dihardute
munduko hainbat tokitan injineruek. Eta, harrigarria bada ere, arlo honetan
estatubatuarrak ez dabiltza puntan; europarrak eta japoniarrak dira
aurreratuenak. Europari dagokionez, britainiarrak eta norvegiarrak dira lan
gehien egin dutenak.
Olatuen energia zinetiko eta potentziala energia elektriko bihurtzeko dozena
inguru sistema asmatu dira orain arte: olatu-bihurgailuak dira, finkoak zein
flotagarriak, itsas hondoan ainguratuak zein kostaldean finkatuak. Itsaso
zabalean olatuen energia 3-8 aldiz handiagoa da kostaldean baino. Alde
horretatik itsaso zabaleko olatuak erabiltzea izan liteke egokiena, baina
energia elektrikoa itsasotik lehorrera eramatea oso garestia da; hori dela eta,
asmatu diren sistema gehienak kostaldean bertan edo kostalde ondora kokatzekoak
dira.
Olatuaren energia energia erabilgarri bilakarazteko, higidura mekaniko edo
fluido baten presio bihurtu behar da lehenik, ondoren energia elektriko bihurtu
ahal izateko.[...]
Haizearen norabidea eta indarra oso aldagarria denez, haren eraginez sortutako
olatuak ere aldagarriak dira. Gainera, uraren sakonerak ere eragina du olatuan.
Uraren azalean gertatzen den fenomenoa da olatua, baina uraren sakonera
olatuaren uhin-luzeraren erdia edo txikiagoa bada, hondoak olatuaren
behealdearen higidura oztopatu eta, ondorioz, olatuaren abiadura eta altuera
murriztu egiten da. Hori dela eta, olatuek zenbat energia garraiatzen duten
kalkulatzea arrunt konplexua da. Olatuaren energia uhin-luzerarekiko eta
altueraren karratuarekiko proportzionala da. Energia hori neurtzeko saio asko
egin dira eta, oro har eta batez beste, zabalerako metroko 45 kilowatteko
potentzia dutela jotzen da...
Baina, esan bezala, olatuak ez dira berdinak toki guztietan.[...] kostalde
"olatutan aberatsak" mendebaldeko kostaldea ozeanoari begira dutenak direla,
40° eta 60° arteko latitudean batez ere: Txile, Hego Australia, Zeelanda
Berriko Hego irlaren hego-mendebaldea eta Europako mendebaldea, batez ere
Irlanda, Eskozia eta Islandia, bai eta Kanadako eta Hegoafrikar Errepublikako
mendebaldea ere.
Alabaina, olatu indartsuak izateak ez dakar nahitaez olatuen energia ustiatzeko
erraztasuna, beste faktore batzuk ere badaudelako. Adibidez, leku horietako
batzuk oso bakarturik daude eta haietara iristeko garraiobideak ez dira
egokiak. Beharbada, lekurik egokienetakoak Ozeano Bareko erdialdeko irletan
daude, han olatuen energia oso handia ez bada ere, olatuen energia eta
norabidea aski finkoak direlako.”Moodle-en irakur dezakezu osorik.


7.4 TSUNAMIAK

Perturbazio sismikoek olatuak ere sortzen dituzte, anplitude txikiko
(zentimetroak) baina uhin-luzera handiko (ehunka kilometro) olatu bakartiak.
Itsas zabalean begiekin ia ikusezinak dira itsasontzi edo hegazkinetatik.
Abiadura handiarekin hedatzen dira (ehunka kilometro orduko). Haien periodoak
15-60 minutu bitartean daude. Olatu horiek itsasertzera iristen direnean,
kostaldetik urrunago sartu eta suntsiketa nabarmenak sortzen dituzte.

Fenomeno horri "itsasaldiko olatua" edo "itsaski altua" zeritzon, baina gaur
egun ikertzaileektsunamihitz japoniarra (tsu: portu, etanami: olatu) erabiltzen
dute.

Haren agerpenetik, tsunami baten garapenean hiru fase daude:

- Olatuaren eraketa eta iturritik gertuko hedapena.

- Uhinaren hedapen askea itsas zabalean, sakonera handietan.

- Uhinaren hedapena kontinente-plataforman. Bertan, sakonera txikiagoa denez,
olatuaren profila asko desitxuratzen da, hondartzan hautsi eta uholdea sortu
arte.

Tsunamien uhinak kostaldera hurbiltzen direnean, beren abiadura eta uhin-
luzerak gutxitzen dira itsas hondoaren sakonera txikiagoagatik. Horren
ondorioz, energia kontzentratu eta olatuen altuera hamarka metro handitzen
denez, olatuak suntsigarri bihurtzen dira (7.14 irudia). Kostaldeko herri osoak
desagertu dira tsunamiren baten ondorioz, itsas zabalean zeuden arrantzaleek
ontzien gilen azpitik zihoan marea ikaragarria antzeman gabe. Tsunamiek ez dute
zerikusirik itsasaldi edo ekaitzekin, eta beti sortzen dira ozeano-faila
geologikoak dauden inguruetan. Eragin suntsigarrienak gehienbat Pazifikon
gertatu dira.

               [2521_935_kapitulu7_zuzenduta_html_m7dc5556c.gif]
                      7.14 irudia. Tsunami baten sorrera.


JAKIN-MINA?
Tsunamei buruz gehiago jakin nahi baduzu,irakurri artikulu hau. 2011ko martxoan
argitaratu zenFísica en la Ciencia Ficciónblogean, baina bloga desagertu zenez,
testua moodle-en aurkituko duzu. Hona hemen hasieraren zati bat:
La_física_de_los_tsunamis_explicada_para_abuelitas(Sergio Palacios)
“Si estos últimos años han estado pendientes de las noticias, los medios de
prensa o las redes sociales habrán constatado el enorme revuelo que se ha
originado con los tristes acontecimientos acaecidos a nivel mundial con los
famosos tsunamis.
 Suele ser ya más que habitual escuchar de ellos y su devastadora fuerza,
además de una terrible ensalada de confusión y conceptos erróneos y
malentendidos por nuestra parte.
las olas gigantescas que han sido protagonistas de no pocas películas:Al este
de Java(Krakatoa: east of Java, 1969);La aventura del Poseidón(The Poseidon
Adventure, 1972);Deep impact(Deep Impact, 1998);La tormenta perfecta(The
Perfect Storm, 2000); oEl día de mañana(The Day After Tomorrow, 2004), por
citar tan sólo unas cuantas.
Hay que advertir que una sencilla pero a la vez correcta comprensión del
comportamiento de un fenómeno como es un tsunami resulta de gran importancia,
incluso más allá de la mera curiosidad científica insana que te pueda corroer
las entrañas.
Tened en cuenta que una gran proporción de las desgracias que tuvieron lugar,
por ejemplo, en el año 2004 cuando acaeció el tristemente célebre tsunami de
Indonesia, fue causada por el simple desconocimiento de los mecanismos físicos
elementales, que se podrían haber aprendido en el colegio, si nos enseñaran de
una vez por todas las cosas que interesan verdaderamente.
Por ejemplo, la falta de conocimiento acerca de los intervalos de tiempo entre
las diferentes fases del fenómeno tsunami impidieron a muchas personas adoptar
las más simples medidas preventivas que hubiesen salvado con toda probabilidad
sus vidas. Me estoy refiriendo a conceptos básicos, elementales, de la teoría
de ondas, en concreto: longitud de onda, período, velocidad."
1T. Garrison,Oceanography. An Invitation to Marine Science, Brooks/Cole, 7th
ed., 2010
2Horrelako grafikoak ez dira erraz aurkitzen ohiko liburuetan, nautikari
buruzkoetan izan ezik (adibidez: Ramón Fisure Lanza,Meteorología y
oceanografía. Patrones y capitanes de yate, Eusko Jaurlaritza, 2009, 360.
orr.). Olatuen altuera iragartzeko, Interneten gehien agertzen direnak
bestelakoak dira, altueraesangarriakderitzenak kalkulatzeko hain zuzen ere.
Esate baterako, Sverdrup-Munk-Bretschneider (hemenetahemen) eta Gröen-
Dorrestein (hemen) izenekoak.
