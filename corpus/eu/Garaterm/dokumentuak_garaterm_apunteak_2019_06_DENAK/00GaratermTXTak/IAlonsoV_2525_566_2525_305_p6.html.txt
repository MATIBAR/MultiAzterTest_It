



                        P6. OLATUEN ALTUERAREN KALKULUA

Olatu handiak sortzeko beharrezko baldintzetako bat isobara-mapetan fetch
handia izatea da, hots, itsas eskualde bat non haizeak gogor eta norabide
berdinean jotzen duen. Horrelako egoera bat 2013ko maiatzaren 31an gertatu zen.
Egun horretako 00 h-etarako azaleko mapak irudian ikus daitekeen itxura zuen.

                        [2525_305_p6_html_2c316d2f.gif]
               1 irudia. 2013ko maiatzaren 31rako isobara-mapa.

Mapa horretan ikus daiteke Kantauri itsaso gainean fetch handia zegoela (1020
hPa-eko isobarari esker identifika dezakegu), zeinak euskal kostaldean olatu
handiak sortu zituen. Fetcha Irlandatik hegoaldera hasten zen Kantauri itsasoko
ertzera iritsi arte, aipatutako isobara jarraituz. Fetch horren ipar-haizea ia
konstantea da 1000 km luzerako ibilbidean zehar itsaso gainetik. Egoera
meteorologikoa aurreko egunetik iraunkorra zen, eta azkenik 48 ordu inguru
iraun zuen.

Irudiko datuekin olatuaren altuera kalkulatzeko behar ditugun magnitudeen
balioak estimatuko ditugu:

    * Fetcharen ibilbidea

Maparen eskalarekin fetcharen distantzia hau izango da:

                                Fetch = 1625 km

Itsas miliatan (1 Nm = 1852 m) 877 Nm balio du.

    * Itsaso gainetiko haizea

Haizearen abiadura fetcharen erdian kalkulatuko dugu, non presio-diferentzia 10
hPa-ekoa den 833 km-tan. Haizearen abiadura izango da:

                              vg = (1/f)(P/d),

eta ekuazioan sartuko ditugun datuak honako hauek dira:

 = 1,31 kg/m3
f = 10-4 s-1 (latitudea 45º)
P = 10 hPa = 1000 Pa
d = 833∙ 103 m

Beraz:

                             vg= 9,2 m/s (32 km/h)

Beaufort eskalan, balio hori 5 indarreko haizeari dagokio.

Ondoren, olatuaren altuera kalkulatzeko irudian ageri diren grafikoak erabiliko
ditugu:

                        [2525_305_p6_html_52b1f21f.gif]

Espero daitekeen olatuaren altuera 2,5 m izango da ezkerraldeko grafikoaren
arabera. Prozesuaren iraupena 48 ordu ingurukoa denez, eskuinaldeko grafikoan
balio horren antzeko bat lortzen dugu. Hortaz, 2,5 m-ko balioa hartuko dugu.

Haizea kostaldearekiko ia perpendikularra denez, islapenagatik olatuaren
altuera handituko da kasu askotan eta bikoiztu ere egin daiteke. Beraz, azkenik
olatuaren altuera 2,5 - 5 m artean izango dela joko dugu (itsaso handia).
