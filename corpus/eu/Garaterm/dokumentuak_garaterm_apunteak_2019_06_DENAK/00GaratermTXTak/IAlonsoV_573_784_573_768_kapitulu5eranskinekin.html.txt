



                                 5. KAPITULUA

                           AIREA MUGIMENDUAN: HAIZEA


5.1 SARRERA

Atmosferako fluidoa hiru dimentsio dauzka eta bere ezaugarri dinamikoak eta
termodinamikoak denboran zehar aldatzen dira. Nahiz eta aldaketa horiek oso
motelak izan, 4D-ko sistema bat dela esan dezakegu, espazioan zein denboran
zehar aldatzen baita. Eskala sinoptikoa hainbat fenomeno meteorologikoetako
eskala da, esate baterako depresioak, fronteak, tanta hotzak (DANA) eta
antizikloiak. Horiek aztertzeko meteorologian erabiltzen dira:

    * Lurrazaleko mapak isobarekin. Presio guztiak itsasmaialara bihurtzen
      dira. Mapa hauetan fronteak ere irudikatzen dira.

    * Altitudeko mapak. Hemen isobarak ez dira agertzen, baizik eta
      geopotentzialekin lan egiten da. Geopotentzialak atmosferako fluidoaren
      presio berdineko irudizko gainazalak dira. Gainazal horiek presioaren
      balio bat neur dezakegun altitudeak adierazten dituzte. Tenperaturak ere
      (lerro isotermak) bertan irudikatu ohi dira. Aurkezten diren oinarrizko
      mailak hurrengoak dira: 300, 500, 750 eta 850 hPa. 500 hPa-eko mapak
      Rossby uhinen egoera ikusteko erabiltzen dira.

Mapa hauek atmosferaren egoera eta bere garapena denboran zehar 10000 km
inguruko eskualdeetan erakusten dituzte. Meteorologia sinoptikoaren osagarri
garrantzitsuenak haizea eta fronteetako euria dira. Haizeak kutsatzaileak toki
batetik bestera eramaten ditu eta euriak, berriz, atmosfera garbitzen du. Gai
honetan arreta haizean jarriko dugu.


5.2 HAIZE GEOSTROFIKOA

Atmosferako higidura behatzen badugu, denbora luzean zehar konstantea dela esan
dezakegu. Adibidez, aire-hotz masa baten eraginpean bagaude, egoera horrek aste
bat inguru iraun dezake. Sateliteko irudietan ere atmosferak denboran zehar
bere higiduraren egoera eta itxura ez dituela ia aldatzen ikusten dugu. Hortaz
onar dezakegu:

                  haizea  kte. airearen abiadura (v)  kte.

v aldatzen ez bada, atmosferako fluidoari eragiten dioten azelerazio osoak ia
berdin 0 izango dira. Beraz, atmosferan ia azeleraziorik ez dagoela onartu ahal
izango dugu eta horregatik atmosferako sistema ia orekan dagoela esango dugu.
Oreka honi oreka geostrofikoa esaten zaio.

H[573_768_kapitulu5eranskinekin_html_1be82bf8.gif]aizea  kte.
v  kte. oreka geostrofikoa
aT  0

Atmosfera oreka geostrofikoan mantentzen da eta indar osoek gutxi gorabehera 0
balio dute (FT  0).

Atmosferan zenbait azeleraziok parte hartzen dute:

i)Presio diferentziak sortutako azelerazioak

Atmosferan presio altuko eta presio baxuko guneak daude. Presio diferentziak
daudenean, airea presio altuko guneetatik presio baxuko guneetara mugiarazten
duen indar bat agertzen da. Beraz presio diferentziekin lotutako azelerazio bat
egon behar da (ap).

ii) Coriolis-en azelerazioa

Coriolis-en azelerazioa (ac) agertzen da behaketa-sistemak (guk) biratzen ari
delako.

iii)Grabitatearen azelerazioa: g

iv) Azelerazio zentrifugoak

Atmosferako sistemak beren inguruan biratzen dira, azelerazio zentrifugoak
agertuz.

Lau azelerazio horietatik, eskualde epeletan lehenengo hiruak dira. Baina
gogoratu behar dugu grabitatearen azelerazioak oreka hidrostatikoa (oreka
geostrofiko bertikala) sortzen duela. Horren ondorioz, presioaren eta Coriolis-
en azelerazioak bakarrik aireko mugimendua zehazten dute.


5.2.1 Presioaren azelerazioa(ap)

Gasa presio gehiago dagoen lekutik gutxiago dagoenera mugiarazten du.
Azelerazio hau P-ri zuzenki proportzionala da (zenbat eta presio alde
handiagoa, orduan eta azelerazio gehiago) eta d-ri alderantziz proportzionala
(zenbat eta distantzia gehiago presio desberdinetako gune horien artean, orduan
eta azelerazio gutxiago). Hortaz, presioaren azelerazioaren formulak honelakoa
izan beharko luke: ap = kte. · (P/d).

Konstantearen dimentsioak ezagutzeko, presioaren dimentsioak aztertuz hasi
behar dugu:

                P = F/S  [P] = [F]/[S] = M·L·T2/L2 = M·T2·L-1

ap = kte. · (P/d) izango denez eta azelerazioaren dimentsioak L·T-2 direnez:

                         L·T-2 = [kte.]·( M·T2·L-1)/L
                       [kte.] = L2· L·T-2/( M·T2) = L3/M

Horrek esan nahi du konstanteak alderantzizko dentsitatearen dimentsioak
dituela. Beraz, presioaren azelerazioaren formula honela geratuko litzateke:

              [573_768_kapitulu5eranskinekin_html_3dff480b.gif].

Baina formula honen arabera azelerazioak airea presio altuetarantz mugiarazten
du. Horrela ez dela dakigunez, zeinu negatiboa jarri behar diogu:

              [573_768_kapitulu5eranskinekin_html_m674bd1da.gif]

Hiru dimentsiotan, adierazpen hori honela idazten da:

              [573_768_kapitulu5eranskinekin_html_m71384fa5.gif]

grad espresio matematiko bat da gradiente eragile bektoriala adierazteko:

               [573_768_kapitulu5eranskinekin_html_3bdf225f.gif]

Espresio horrek adierazten du magnitude eskalarra (kasu honetan, P) espazioaren
dimentsio bakoitzarekiko deribatu behar dugula, eta deribatu partzial horien
batuketa bektorialaren bidez norabidezko deribatu bat lortu. Praktikan,
meteorologian, presioaren azelerazioa kalkulatzeko erabiltzen denean, bere
osagai horizontala bakarrik kalkulatzen da (gradH). Presioaren diferentziaren
eta distantziaren arteko zatiketa egiten da presioa gehien aldatzen den
norabiean, hots, lerro isobarekiko perpendikularragoa den zuzenean. Zatiketa
hori izango da presioaren azelerazio bektorearen modulua eta bere norabidea eta
noranzkoa presio altuetatik presio baxuetarantz doana kalkuluan erabilitako
lerro zuzenean zehar. Hurrengoan kalkulu horren adibide bat agertzen da:

[573_768_kapitulu5eranskinekin_html_m49ff7e17.gif]
                             LURRAZALEKO ISOBARAK




d = 500 km

P2  P1 = 8 mb = 800 Pa
                                    Gasteiz

                          ap = 800 Pa/(500·103 m) =
                                = 1,6·10-3 m/s2
                      (bektorea irudian marraztuta dago)








5.2.2 Coriolis-en azelerazioa (ac)

Lurreko aire-masen higidurez ari garenez, planetako ardatzaren inguruko
biraketaren eragina kontuan izan behar dugu Lurra beratik behatutako higiduran.

Lurrazala zaldiko-maldiko bat bezala biratzen den erreferentzi-sistema bat da.
Lurra bere ardatz polarraren inguruan biratzen ari da abiadura angeluarra
konstanterekin:  = 2/24 ordu = 7,27·10-5 rad/s. Biraketa abiadura angeluar
horrek latitude bakoitzean behaketa planoaren biraketa dakar, hurrengo irudian
agertzen den bezala (5.1 irudia). Lurreko  bi bektoretan deskonposa daiteke
(z eta N), non z-k edozein behaketa edo erreferentzi-sistemaren biraketa
adierazten du Z ardatz bertikalaren inguruan. Gogoan izan behar dugu z = ·sin
(latitude) dela, beraz Ekuatorean z = 0 eta latitudeko 45º-an, adibidez, z =
5,14·10-5 rad/s.
               [573_768_kapitulu5eranskinekin_html_m16e916e.gif]
               [573_768_kapitulu5eranskinekin_html_6a5374b7.gif]
               [573_768_kapitulu5eranskinekin_html_6a5374b7.gif]
  5.1 irudia. Lurreko biraketaren eragina lurreko esferako erreferentzi-plano
                                ukitzaileetan.

Lurreko errotazio-higiduraren ondorioz, bere gainazaleko edozein ukitze-plano
ere biratuko da. Biraketa horren osagai batek (garrantzitsuena
meteorologiarako) ipar hemisferioan planoaren ekialdetik iparralderako biraketa
eragiten du, eta aurkako noranzkoan hego hemisferioan (5.2 irudia).

               [573_768_kapitulu5eranskinekin_html_m55ffd96.gif]
                               Ipar hemisferioa

                               Hego hemisferioa
           5.2 irudia. Lurreko gainazaleko ukitze-planoen biraketa.

Orduan, behaketa planoa biratzen bada, plano horrek azelerazio bat dauka eta
azelerazio horrek (Coriolis-en azelerazioa deritzona) hortik behatutako edozein
higidurari eragiten dio. Meteorologian erabilitako gai matematikoak Coriolis-en
gaia du izena: f = 2·z.

Azelerazio horrek lurrazaleko translazio fenomeno guztietan eragina dauka.
Behaketa planoen biraketak indar inertzial bat sortzen du, ipar hemisferioan
edozein partikularen higidura eskuinerantz desbideratzen duena bere aurreratze
noranzkoan (5.3 irudia):

    * Ipar hemisferioanairearen mugimenduak bere higidurarekiko eskuinerantz
      biratzen dira

    * Hego hemisferioan ezkerrerantz biratzen dira.

              [573_768_kapitulu5eranskinekin_html_m5abf0243.gif]
Erresultantea eskuinerantz

Higiduraren norabidea

Erresultantea ezkerrerantz

Coriolis indarra
                 5.3 irudia. Airearen higidura hemisferioetan

Coriolis-en azelerazioak ezin du haizearen abiaduraren modulua aldatu.
Norabidea bakarrik aldatzen du, v-ren modulua konstantea da. ac-ren bektoreak,
beraz, abiadurarekiko perpendikularra izan behar du modulua ez aldatzeko eta
abiaduraren bektorea birarazteko soilik. ac lortzen da -ren eta v-ren arteko
biderketa bektorialaren bidez:

                               ac =  2·(  x v)

Horregatik Coriolis-en azelerazioa -rekiko eta v-rekiko bektore
perpendikularra da (5.4 irudia). Gure kasuan, erabili behar dugun abiadura
angeluarra z da, gure errefentzi-sistema biratzen den abiadurarekin. Ipar
hemisferioan Coriolis-en azelerazioa abiadura bektoretik eskuinerantz ateratzen
da, abiadura bektorearen noranzkotik begiratuta.

              [573_768_kapitulu5eranskinekin_html_m120e4138.jpg]
                      5.4 irudia. Coriolis-en azelerazioa


5.2.3Haize geostrofikoaren kalkulua

Lehen aipatu bezala, hurbilketa geostrofikoan azelerazioak zero balio du, beraz
presioaren eta Coriolis-en azelerazioen batuketa bektoriala: ap + ac = 0
(irudia).

Ipar hemisferioan, P1 > P2 baldin bada, Coriolis-en azelerazioak P1-etik P2-ra
mugitzeko joera duen aire burbuila eskuinerantz desbideratuko du. Coriolis-en
azelerazioa abiadurarekin aldatuz doanez, Coriolis-en eta presioaren
azelerazioek modulu bera eta aurkako noranzkoa izatera iritsiko dira. Une
horretan, burbuila abiadura konstanterekin higituko da lerro isobarekiko
paraleloki (higidura geostrofikoa).

Abiadura bektorearen modulua kalkulatzeko, Coriolis-en eta presioaren
azelerazioen moduluak berdindu behar ditugu:

               [573_768_kapitulu5eranskinekin_html_d12b79d.gif]
               [573_768_kapitulu5eranskinekin_html_m3057a2c.gif]

               [573_768_kapitulu5eranskinekin_html_mfb8d4f4.gif]
geostrofiko
                        5.5 irudia. Haize geostrofikoa

Lehen ikusi dugun bezala, praktikan, gradHP presioaren diferentziaren eta
isobaren arteko distantziaren arteko zatiketaren bidez kalkulatzen da:
[573_768_kapitulu5eranskinekin_html_m7a1ec919.gif]
5.3 ATMOSFERAKO ZIRKULAZIO OROKORRA

Zirkulazio orokorra da Ekuatorearen eta Poloen arteko desberdintasun
termikoagatik sortzen den lurreko fluido atmosferikoaren higidura orokorra.
Desberdintasun termikoa latitude horien arteko eguzki-erradiazioaren
desorekaren ondorioz gertatzen da. Poloraino iristen diren argi izpiek harekiko
ia tangentzialak direnez eta Ekuatorean, ordea, perpendikularki erasotzen
dutenez (5.6 irudia), batezbesteko tenperatura polarra Ekuatoreko batezbesteko
tenperatura baino txikiagoa da. Horregatik aire-masak mugituko dira elkarrekin
nahasteko eta oreka tenperatura lortzeko, baina oreka tenperaturara ez da inoiz
iristen desberdintasun termikoa egonkorra delako.

               [573_768_kapitulu5eranskinekin_html_5892d0de.gif]
      5.6 irudia. Ekuatorearen eta Poloen arteko desberdintasun termikoa

5.3.1 Zirkulazio-zelulak

Ekuatoreko eskualdearen berotze efektuagatik, aireak dentsitate galtzen du eta
igotzen hasten da, lurrazalean huts erlatibo bat utziz. Goiko latitudeetako
aire hotza hutsune hori betetzeko asmoz higitzen da. Horrela oreka termikoa
lortzeko konbekziozko zirkulazio-zelula bat sortuko litzateke, aire hotza
Poloetatik Ekuatorera eta aire beroa Ekuatoretik Poloetarantz eramanez. Hala
ere, Coriolis efektuak zirkulazio-zelula horretako aire mugimenduak
desbideratzen ditu, hiru zelula sortuz: Hadley (Ekuatorean), Ferrel (eskualde
ertainetan) eta Polarra (Poloetan). Hiru zelulak 90º hainbanatzen dituzte,
hots, bakoitzak 30º hartzen du (5.7 irudia).

               [573_768_kapitulu5eranskinekin_html_2047fc6.gif]
      5.7 irudia. Coriolis efektuak hiru zelula ezberdinetan apurtzen du
      PolotikEkuatorera iristen saiatzen den airearen zirkulazio orokorra
      (Iturria:http://www.geol.umd.edu/~jmerck/geol212/lectures/19.html)

Zelularik biziena Hadley-rena da, Ekuatorearen eta bere inguruko latitudeen
arteko tenperatura desberdintasun handiengatik sortzen delako. Intentsitatearen
arabera, bigarrena Polarra da, Ekuatoreko eskualderantz jaisten den aire hotz
dentsoagoa baita. Ferrel zelula askoz ahulagoa da eta bere higidura ia
hautemanezina da atmosferako beste fenomenoek sortutako mugimenduaren aldean.

Zelula hauen artean aire-mugimenduetako goranzkoetabeheranzko zonak sortzen
dira. Goranzko aldeak Hadley zelularen hegoaldean eta Ferrel zelularen eta
zelula Polarraren artean kokatzen dira. Beheranzko aldeak (subsidentziazkoak)
Hadley eta Ferrel zelulen artean eta Polarraren iparraldean gertatzen dira.
Hadley zelularen goranzko zatia Ekuatore termikoan agertzen da (KZIT,
konbergentzia-zona intertropikala). Lurreko biraketa ardatzak oszilatzen
duenez, KZITa latitudez aldatzen da, iparralderago izanik ipar hemisferioko
udan.

Troposferako altuerari ere eragiten diote zelula hauek, 5.8 irudian ikus
daitekeenez. Altuagoa da Hadley zelulan Ferrel zelulan baino, eta Ferrel zelula
Polarra baino altuagoa da. Aire-masa zenbat eta beroago egon, orduan eta
dilatatuagoa, eta troposferak leku gehiago hartzen du.

               [573_768_kapitulu5eranskinekin_html_4b52c613.gif]
EKUATORE
     5.8 irudia. Zirkulazio zelulek troposferako altuerari eragiten diote


               [573_768_kapitulu5eranskinekin_html_467e3043.gif]
          5.9 irudia. Grafiko hauetan jet korronteak irudikatzen dira
          (Iturria:http://www.srh.noaa.gov/jetstream/global/jet.htm)

Horregatik troposferako altueraren hausturak daude. Toki horietan haize-
korronte indartsuak daude, JETak edo jet korronteak deritzenak (5.9 irudia).
Leiho troposferikoak ere esaten zaie, haiei esker estratosferaren eta
troposferaren arteko materialen trukaketa ahalbidetzen delako. Horrela
estratosferako ozonoa troposferara jaitsi daiteke eta troposferako ozonozko
kutsadurari lagundu.

- Hadley zelula

Ekuatore termikoa edo KZITa eguzki-izpiek perpendikulartasun handiagorekin
erasotzen duten Lurreko eskualdea da. Bere kokapena urtaroekin aldatzen da.
Iparralderago edo hegoalderago egongo da Lurreko biraketa ardatzaren urtaroko
oszilazioaren arabera.

Eskualde horretan airea asko berotzen da intsolazioa oso altua delako. Aire
beroa igotzen da, hozten da eta, hoztean, ur lurruna kondentsatzen da eurite
handiak eragiten dituzten hodeiak sortuz (kumuloninboak, 5.10 irudia). Bertan
baso tropikalak aurkitzen ditugu, urte osoan zehar euri asko egiten duelako.

Hadley konbekzio zelulako airea berriro lurrazalerantz zirkulatzen duenean
(beheranzko edo subsidentziazko mugimendua), lehor iristen da, eta eskualde
horietan euria egitea oso zaila da. Horregatik basamortuetako eskualdeak presio
altuko guneetara (antizikloi ia iraunkorrak, airearen erorketak sortutako
presio dinamikoagatik) lotuta daude. Antizikloi horiei antizikloi
intertropikalak esaten zaie.

Baso tropikalen eta basamortuen artean sabanak daude. Bertan, aireak Ekuatorera
itzultzean haize alisioek sortzen ditu, ekialdetik datorren fluxu etengabea eta
aire igoera ekuatoriala elikatzen duena.

               [573_768_kapitulu5eranskinekin_html_408f1704.png]
   5.10 irudia. Hadley zelula, Ekuatorean aire berotzearen eraginez sortuta.

Aipatu bezala, Hadley zelulako subsidentziazko zonan goi-presio guneak
(antizikloiak) sortzen dira. Iberiar Penintsulan eragina duen antizikloi
subtropikala Azoreetako antizikloia da.

- Zelula Polarra

Zelula Polarrean aire-fluxua etengabe azpiko latitudetara jaisten da,
eskuinerantz desbideratuz. Horregatik ekialdeko haizeak agertzen dira ipar
hemisferioan. Zelularen goialdean jet polarra dago, jet korronte oso indartsua,
100 km/h inguruko abiadurarekin, airea mendebaldetik ekialdera mugiarazten
duena. Zelula Polarraren eta Ferrel zelularen arteko mugan, igotzen ari diren
haize epelak eta jaisten ari diren haize hotzak nahasten dira. Hor agertzen da
Fronte Polarra, eskualde epeletako aire-masa beroen eta Poloko aire-masa hotzen
arteko elkargunea. Fronte Polarra oso bizia da ipar hemisferioan.

- Ferrel zelula

Ipar hemisferioko eskualde epelean iparraldera igotzen ari den airea daukagu,
eskuinalderantz desbideratzen dena. Eskuinalderako higidura honek zona-
mugimendu berezia sortzen du, non airea mendebaldetik ekialdera joan ohi da.
Horregatik ia Europa osoan Atlantikotik datozen aire-masak hezeak jasotzen
ditugu etengabe, kostaldeetara euri ekartzen ohi dutenak.

Prozesu osoak zirkulazio atmosferiko orokor bat sortzen du, 5.11 irudian
erakusten dena.

               [573_768_kapitulu5eranskinekin_html_4fcc51b5.gif]
                  5.11 irudia. Zirkulazio orokorraren eskema
           (Iturria: Meteorology Today, C. D. Ahrens, 9th ed., 2009)

5.3.2 Rossby uhinak

Zirkulazio orokorrak ez dio uzten aire hotzari Ekuatoreraino heltzen, Ferrel
zelulako mendebaldeko haizeak tartean daudela. Hau da, eskualde epelak aire
hotzaren hedapena eskualde beroetara oztopatzen du.

Hala ere, beste fenomeno bat agertzen da trukaketa hori ahalbideratzeko: Rossby
uhinak. Rossby uhinak Ferrel zelularen mendebaldetiko higiduraren ipar-hego
oszilazioak dira, 5.12 irudian agertzen denez.

              [573_768_kapitulu5eranskinekin_html_m50f40539.png]
              [573_768_kapitulu5eranskinekin_html_m50f40539.png]
              [573_768_kapitulu5eranskinekin_html_m50f40539.png]
              [573_768_kapitulu5eranskinekin_html_m50f40539.png]
       5.12 irudia. Zirkulazio atmosferikoa Rossbyren ereduaren arabera
(Iturria:Atmosphere, Weather and Climate, R. G. Barry, R. J. Chorley. 8th ed.,
                                     2003)

Oszilazio hauek oso garrantzitsuak dira meteorologiaren ikuspuntutik, aire
hotza hegoalderagoko eskualdeetara iristea ahalbidetzen baitute, eta aire
beroa, berriz, Poloetatik gertuko latitudetara igotzea. Gainera, Rossby uhinek
batzuetan oszilazio oso indartsuak dituzte beren egitura apurtzen dutenak,
Polora igotzen diren tanta beroak edota Ekuatorera jaisten diren tanta hotzak
sortuz. Fenomeno honi esker Poloko eta Ekuatoreko tenperaturak ez dira hain
muturrekoak. Rossby uhinen oszilazio indartsu hauek, tanta hotz eta beroekin,
udazkeneko eta udaberriko berezkoak dira, eta oso indartsuak bereziki ipar
hemisferioan.

Bestetik, Rossby uhinak Fronte Polarraren deformazioaren jatorria eta fronte
horren baitan sortzen diren depresioen sorrera ere dira. Gainera, depresio
horien translazio higidura bideratzen dute. Beraz, Rossby uhinen egoera oso
garrantzitsua da meteorologian. Egoera hori hiru gradutan sailkatzen da: Indize
Zonal Altua, Erdikoa eta Baxua (5.13 irudia).

              [573_768_kapitulu5eranskinekin_html_m7d5c81e4.png]
              [573_768_kapitulu5eranskinekin_html_2e6364a1.png]
               [573_768_kapitulu5eranskinekin_html_70090650.png]
5.13 irudia. Rossby uhinen egoerak: A) Indize Zonal Altua: jet korrontea
iparralderantz desplazatuta,mendebaldeko haize indartsuak, ipar-hego trukaketa
gutxi; B) Indize Zonal Erdikoa: jet korrontea zabaldu eta bere abiadura
handitzen da; C) Indize Zonal Baxua: haize nagusiak zelulatan zatikatzen dira,
depresio hotz sakonak (tanta hotzak) eta antizikloi beroak sortzen dira, ipar-
hego trukaketa handia.(Iturria:http://www.supplement.de/geographie/klima/
luftdr.htm)

5.3.3 Zirkulazio orokorraren eragina Iberiar Penintsulako kliman

Iberiar Penintsula zirkulazio orokorrarekiko oso sentikorra da. Neguan,
Azoreetako antizikloia Ekuatoretik hurbilago dago, urtaro horretan KZITa
Ekuatore geografikoaren hegoaldean dagoelako. Ferrel zelulako eskualde epela
ere latitude baxuagoetan dago eta Rossby uhinen barnean sortutako depresioek
hegoalderago bidaiatzen dute. Horren ondorioz aire hotz eta hezea Iberiar
Penintsulan sartzen da, prezipitazio ugariak sortuz Atlantikoko eta Kantauriko
kostaldeetan (5.14 irudia). Mediterraneo isurialdean prezipitazio gutxiago
dago, depresioekin lotutako euri fronteek indarra azkar galtzen baitute
Penintsula zeharkatzean. Udan, ordea, Azoreetako antizikloia areagotzen da.
Iparralderago igotzen da, KZITa Ekuatore geografikoaren gainetik kokatzen
delako, eta horrela Penintsula osoa antizikloi tropikal honetako beheranzko
aire beroaren eraginpean geratzen da. Euriak urriak dira eta lehortea gogorra
(5.14 irudia).

               [573_768_kapitulu5eranskinekin_html_mc8f654.jpg]
              [573_768_kapitulu5eranskinekin_html_m6e28159e.jpg]
            5.14 irudia. Rossby uhinen eragina Iberiar Penintsulan
 (Iturria:http://vicentecamarasa.wordpress.com/2009/11/11/la-curiosa-vida-del-
                          anticiclon-de-las-azores/)

Udaberrian eta udazkenean, aipatu bezala, Rossby uhinek oszilazio indartsuak
dituzte, hegoalderantz doazen tanta hotz askatuak edo aire hotz nukleoak eta
iparralderantz doazen aire berozko tantak sortuz.

Urtaro hauetan Iberiar Penintsulari tanta hotz askatuak eragin ohi diote,
euriteak, hotza eta elur-zaparradak ere sorrarazten dituztenak. Mediterraneoko
kostaldean udazkenaren hasierako tanta hotzak bereziki garrantzitsuak dira.
Altitudean askatutako tanta horietako aire hotza geruza baxu oso hezeekin
topatzen da Mediterraneoko lurruntze handiagatik, non itsasoaren tenperaturak
oraindik altuak diren (25 eta 28ºC artean). Hurrengo irudian (5.15) tanta hotz
bateko eraketa irudikatzen da.

              [573_768_kapitulu5eranskinekin_html_m1f82ead5.jpg]
                    5.15 irudia. Tanta hotz baten eraketa.
            (Iturria:http://www.alboxclima.com/proyecto/articulos/
                          gota%20fria%20o%20dana.htm)
5.4 HAIZEA ATMOSFERAKO MUGA-GERUZAN

Oreka geostrofikoa apurtzen da AMG-n (Atmosferako Muga-Geruzan edo Muga-Geruza
Planetarioa) aireari eragiten dion lurrazaleko marruskaduragatik. Marruskadura
indarra beti haizearen kontra doa, bere modulua txikituz. Horregatik, haizea ez
da isobarekiko paralelo izango eta isobarak ebakiko ditu (presio txikiagoko
isobaretarantz desbideratuz). Hurrengo irudian (5.16) AMG-ko oreka geostrofiko
berriaren emaitza azaltzen da. Kasu honetan, Coriolis eta presioaren
azelerazioen batuketari marruskadurarena gehitzen zaio, abiaduraren aurkako
noranzkoan beti. Azkenean balantzeak zero izan behar du.

              [573_768_kapitulu5eranskinekin_html_m7f53e8b1.jpg]
               5.16 irudia. Oreka geostrofikoaren emaitza AMG-n.

Kontinenteko eskualderako, marruskadura sartzean agertzen den lurrazaleko
haizea (10 m-an neurtutako haizea) marruskadurarik gabeko haize geostrofiko
bektoretik hasita kalkula daiteke:

    * bere norabidea, presio gutxiagoko gunerantz 45º inguru biratuta1
    * bere modulua, erdira jaitsiz

               [573_768_kapitulu5eranskinekin_html_64fed204.jpg]
       5.17 irudia. Antizikloien eta Depresioen arteko desberdintasuna.

Lurrazaleko haizeak isobarak behe presioko gunetarantz ebakitzeak bi ondorio
dauzka (5.17 irudia):

    * Depresioetan (behe presioko guneak), lurrazalean aireak konbergentzia
      eta, beraz, gora joateko joera dauka (aszendentzia).
    * Antizikloietan, berriz, airea dibergentzia dauka (urruntzen da) eta,
      hortaz, jaisten da (subsidentzia deritzona). Aireak jaisteko joera dauka
      antizikloia zabaldu dadin.

              [573_768_kapitulu5eranskinekin_html_m3197b440.jpg]
                 5.18 irudia. Haizeko Ekamen-en kiribila AMG-n
 (Iturria:Atmosphere, Weather and Climate, R. G. Barry, R. J. Chorley.8th ed.,
                                     2003)

Marruskaduraren eragina lehenengo 1000 m-tan gertatzen da (AMG). Haizearen
altitudearekiko batezbesteko aldaketari geruza honetan Ekman-en kiribila esaten
zaio (5.18 irudia). Hala ere, haizearen modulua altitudearekiko nola aldatzen
den kalkulatzeko (aire kutsaduraren dispertsiorako, energia eolikorako),
kiribil hori erabili beharrean, formula tekniko bat erabiltzen da.
Sinpleenetariko bat hurrengoa da (Hellmann-en ekuazioa):

              [573_768_kapitulu5eranskinekin_html_321e6693.gif],

non v = haziaren abiadura z-n, z = altitudea, z0 = v0 haizea neurtutako
altitudea eta 0,18 <  < 0,42 (topografia eta turbulentziaren arabera).

              [573_768_kapitulu5eranskinekin_html_m7066e5f5.jpg]
                     5.19 irudia. Haizea altitudean AMG-n

Formula hau haizearen moduluaren doikuntza esperimental bat da altitudearekiko
Muga-Geruzaren lehenengo metrotarako, non topografiaren ondorioak nabarmenagoak
diren. Formula gauen 200 m-raino eta egunena 500 m-raino erabili ohi da.
Lehenengo metro hauetan, haizearen norabidea estazio meteorologiko batek 10 m-
an neurtutakoa (lurrazaleko haizea) berdina dela hartzen da.

Atmosferako hurrengo tartean, haizea altitudean kalkulatzeko interpolazio
lineala erabiltzen dugu (5.19 irudia). Interpolazio hori formula teknikoaren
bidez lortutako balioen eta 850 hPa-eko mailan (1500 m inguru) kalkulatutako
haizearen balio geostrofikoen artean egingo dugu.


5.5 ENERGIA EOLIKOA

Aerosorgailuek airearen energia zinetikoa energia elektrikoan eraldatzen dute.
Airearen energia zinetikoak hurrengo adierazpen matematikoa dauka:

              [573_768_kapitulu5eranskinekin_html_m470cbe3.gif].

Baina aerosorgailuak ezin du energi guztia eraldatu, bere errendimendua (R)
kontuan izan behar dugu. Errendimendu handiena %40-50 ohi da eta haizearen
abiadura beraren funtzioa da. Beraz, azkenean energia elektrikoa izango da:

              [573_768_kapitulu5eranskinekin_html_m790940a4.gif].

Energia zinetikoa kalkulatzeko airearen masa eta abiadura behar ditugu.
Abiadura anemometroak emango digu. Aerosorgailuaren besoak erasotzen dituen
haizea da. Masa ezagutzeko, konturatu behar dugu aerosorgailuan eragina duen
airea S = ·r2 azalera zeharkatzen duela (r = erradioa edo besoen luzera).
Aire hori v abiadurarekin iristen da (haizearena) eta, hortaz, t denboran
zehar aerosorgailua mugiarazten duen aire bolumena:

[573_768_kapitulu5eranskinekin_html_m2290bcc.gif] [573_768_kapitulu5eranskinekin_html_5fec65bd.gif]
                                       .



Orduan, airearen masa izango da:

              [573_768_kapitulu5eranskinekin_html_m50d24038.gif],

eta sortutako energia elektrikoa, beraz:

               [573_768_kapitulu5eranskinekin_html_450cce98.gif]
              [573_768_kapitulu5eranskinekin_html_m3f853256.gif].

Potentzia energia zati denbora denez, aerosorgailuak ematen duen potentzia:

              [573_768_kapitulu5eranskinekin_html_mcb7bf27.gif].

Gogoan izan behar dugu, denbora pasa ahala potentzia konstante izango dela
baina eraldatutako energia handituko dela.

Formula honetatik argi dago errotorearen erradioa (besoen luzera) eta haizearen
abiadura direla faktore garrantzitsuenak. Energia gehiago lortzen da errotaren
erradioa handitzean, horregatik errota hain handiak egiten dira.

Bestetik, aerosorgailu mota bakoitzak haize abiadura optimo bat dauka bere
errendimendua maximoa denarekin. Oro har, abiadura handiak dira, horrexegatik
ere haizearen abiadura handia izatea interesatzen zaigu. Haizearen modulua
altitudearekin handitzen denez, formula teknikoaren kurba jarraituz, errota
altuak eta gainaldetan kokatzeko egiten dira.

Adibidea:

Aerosorgailu batek 3 m-ko besoak ditu (r = 3 m) eta 30 m-ko altuera; haizearen
abiadura 10 m-an 3 m/s da. R = %25 eta  = 0,2 badira, aerosorgailu horrek 1000
W-eko sukalde bat elikatzeko erabil dezaket?

 = 1,3 kg/m3

v(30 m) = v(10 m)·(30 m/10 m)0,2 = 3 m/s·1,246 = 3,74 m/s

P = (1/2) ·R···r2·v3 = 240 W. Ez da nahikoa 1000 W-ko sukalde baterako.
                                                                   5.Ieranskina

                                         ROSSBY UHINAK, FRONTEAK ETA DEPRESIOAK


ZIRKULAZIOA ETA BORTIZITATEA: BORTIZITATE ERLATIBOAREN SORRERA ATMOSFERAN

Rossby uhinak aztertzeko fluidoen zirkulazioa ezagutzea beharrezkoa da.
Zirkulazioaren kontzeptua bortizitatearekin lotuta dago, eta bortizitatea
fluidoko partikulen biraketa abiadura edo abiadura angeluarrarekin.

Newtonen bigarren legearen arabera (F = m·a), partikula bat ez badago indar
baten eraginpean, bere abiadura ez da aldatuko, azelerazioa abiaduraren
aldaketa baita. Kontserbazio prozesu horri higidura-kantitatearen kontserbazio
printzipioa deritzo.

Biratzen ari den solido zurrun baten kasuan, kontserbazio printzipio horrek
momentu angeluarraren kontserbazioa ere dakar. Momentu angeluarra kalkulatzeko
bi magnitude erabiltzen dira, I eta : I inertzi momentua da (objektuaren forma
eta bere masa kontuan hartzen duen magnitudea) eta  solidoaren biraketa
abiadura angeluarra. Beraz, solido zurrun bat ez badago kanpoko indar baten
(ezta indar-pare baten) eraginpean, I· = kte. Adibidez, izotza ia
marruskadurarik sortzen ez duenez, patinatzean momentu angeluarra kontserbatu
behar da. Horren ondorioz, gure biraketa abiadura kontrola dezakegu gure
inertzi momentua kontrolatuz. Patinatzaileek ikasi dute besoak luzatzen
badituzte I handitzeko,  txikitzea lortzen dutela (edo alderantziz 
handitzeko, 1. irudia).

              [573_768_kapitulu5eranskinekin_html_m75bfa9c6.png]
  1. irudia. Momentu angeluarraren kontserbazio printzipioa patinatzaile bati
                  aplikatuta: I1>I2, baina I11= I222>1.
   (Iturria:http://www.sc.ehu.es/sbweb/fisika/solido/conservacion/patinador/
                                patinador.htm)

Fluidoen kasuan, hurbilketa geostrofikoan, zirkulazioa da kontserbatzen den
magnitude fisikoa:

Zirkulazio:vetadlbektoreen biderketa eskalarraren lerro integrala:
               [573_768_kapitulu5eranskinekin_html_e49193c.gif],
hots,v·dlbiderkaduraren gai infinituen batuera fluidoaren barnean marraztutako
balizko lerro itxi batean zehar.

               [573_768_kapitulu5eranskinekin_html_344b60e1.gif]
  2. irudia. Zirkulazioaren kalkulua abiadura konstanterekin biratzen ari den
                            fluido-disko baterako.

Zirkulu-formako fluido zati bat hartzen badugu, abiadura angeluar
konstanterekin biratzen ari den aire-disko bat osatzen duena, partikulen
abiaduraren modulua konstantea da diskoa inguratzen duen lerro itxian zehar.
Beraz (2. irudia):

              [573_768_kapitulu5eranskinekin_html_m53d4ecad.gif]
              [573_768_kapitulu5eranskinekin_html_m7f4d7437.gif]

Bestetik, v = R, hortaz, C = 2R2. Baina, A = R2 denez, azkenik:

                                   C = Q·A,

non Q = 2= bortizitatea. Horrek esan nahi du bortizitatea kalkula dezakegula
azalera fluido bat biratzen den abiadura angeluarrarekin edo zirkulazioa lerro
itxiak eratzen duen azalerarekin zatituz.

Adibideak:

1) Zirkulaziorik dago fluido bat abiadura konstanterekin higitzen ari den hodi
batean?
               [573_768_kapitulu5eranskinekin_html_741637b9.gif]
Ibilbidea (lerro itxia zirkulazioa kalkulatzeko): A-B-C-D-A

A-B: [573_768_kapitulu5eranskinekin_html_e49193c.gif]= 0 (cos(90º) = 0)
C-D: C = 0 ( " )
B-C: C = v·L (cos(0º) = 1)
D-A: C = - v·L (cos(180º) = -1)

Beraz C = 0 beti izango du.

2) Zirkulaziorik dago fluido bat okertutako hodi batean higitzean?
               [573_768_kapitulu5eranskinekin_html_262de329.gif]
A-B: C = 0
C-D: C = 0
D-A: C < 0
B-C: C > 0; baina zati hau D-A baino txikiagoa denez, guztira C < 0 eta
zirkulazio dago.

Hortaz, fluidoa bere higiduraren norabidea aldatzen ari bada puntu batean,
puntu horretan zirkulazioa (edo bortizitatea) dago.

Bortizitatea (edo berarekin lotutako zirkulazioa), fluidoan jarritako
haizagailu baten biraketarekin pareka daiteke. Haizagailua biratzen bada,
bortizitatea dago puntu horretan eta, beraz, zirkulazioa.

Zirkulazioak konstantea izan behar badu, patinatzailearekin gertatzen zen
bezala, fluido zati baten azalera aldatzean, bere bortizitatea ere aldatuko da
C = QA = kte. mantentzeko. Horrelako aldaketak gerta daitezke Lurreko
atmosferan: igoera bortxatuagatik mendikate batean edo igoera askeagatik
konbekzioaren edo ezegonkortasun bertikalaren ondorioz.

Gainera, beste bide bat dago bortizitatea aldatzeko. Aldaketa hori aire-masen
latitude aldaketekin gertatzen da (Coriolis faktoreagatik).

i)Bortizitatearen aldaketa latitudeagatik

Atmosferaren kasuan kontuan izan behar dugu higiduraren abiadura biratzen ari
den erreferentzia-sistema batetik behatzen dugula eta sistema horren abiadura
angeluarra latitudearekin aldatzen dela (z). Beraz, Lurran behatutako
bortizitatea erlatiboa da biraka ari den sistema batekiko. Zirkulazioaren
kontserbazioaz ari garenean (oreka geostrofikoa), azeleraziorik gabeko (a = 0)
sistema batekiko kontserbatzen dela esan nahi dugu, hots, biraketarik gabeko
sistema batekiko gure kasuan. Horrek esan nahi du kontserbazio printzipioa
zirkulazioaren balio absolutuari aplikatzen zaiola.

Atmosferan biratzen ari den edozein fluido-azalerako bortizitate absolutua
izango da behatzen dugun bortizitatearen (2 = q) eta erreferentzia-sistemaren
bortizitatearen (2z = f, Coriolisen faktorea) batuera: Q = q + f (3. irudia).


               [573_768_kapitulu5eranskinekin_html_5117a59e.gif]
    3. irudia. Biraketa abiadura absolutua berdin(erreferentzia-sistematik
    neurtutako biraketa abiadura) gehiz(erreferentzia-sistemaren biraketa
                                  abiadura).

Baldintza horietan, f latitudearekin aldatzen denez (f = 2z = 2T·sin
(latitude)), aire-disko bat latitudez aldatzen bada, bere bortizitate erlatiboa
ere (q) aldatuko da zirkulazio absolutua (C = QA = (q+f)A) konstante
mantentzeko. Adibidez, demagun aire-disko bat mugitu egin dela Gasteiztik, non
bere biraketa abiadura zero zen, Parisera. Zirkulazioaren kontserbazio
teoremaren arabera:

         C = kte.  (qhasiera + fhasiera)·A = (qamaiera + famaiera)·A

Azalera (A) aldatzen ez denez:

                   qhasiera + fhasiera= qamaiera + famaiera

Gasteizen qGasteiz = 0 bazen:

qamaiera = fhasiera  famaiera = 2T·[sin(latGasteiz=42º) – sin(latParis=50º)]
                                       =
= 2·7,27·10-5·[sin(42º)-sin(50º)] = 0,14·10-5 rad/s

Ondorioz, diskoa bortizitate erlatibo negatiboa irabazten du, hau da, bere
ardatzaren inguruan biraketa erlojuaren orratzen noranzkoan (bortizitate
antiziklonikoa):

          qamaiera = positibo, ekialdetik mendebalderantz (depresio)
         qamaiera = negatibo, mendebaldetik ekialderantz (antizikloi)

Alderantziz mugitzen bagara, Parisetik Gasteizera, Gasteizen qamaiera positiboa
izango zen (depresio).

Emaitza horien arabera, airea Polotik Ekuatorera jaisten bada, depresioak
agertzen dira (bortizitate positiboa). Ekuatoretik Polora igotzen bada, aldiz,
antizikloiak agertzen dira (bortizitate negatiboa). Hortaz, Coriolisen faktorea
aldatzen bada, bortizitate erlatiboak, hots, behatutako biraketak aldatu behar
du zirkulazio absolutua konstante mantendu behar delako.

ii) Bortizitatearen aldaketa mendietan igoerengatik

Irudi honetan (4. irudia) latitudea ez da aldatzen, azalera baizik. Eskualde
epeletako aireari gertatu ohi zaio zirkulazio orokorraren haizeengatik: Mendi
Harritsuetan edo Uraletan airea igotzera behartuta dago eta, horren ondorioz,
aire-masaren azalerak handitu behar du (A’ > A).

              [573_768_kapitulu5eranskinekin_html_m78938344.gif]
           4. irudia. Bortizitatearen sorrera mendietan igoeragatik.

Zirkulazioa konstantea izan behar eta azalera aldatu denez, kasu honetan ere
biraketa sortzen da. Hasiera q = 0 dela hartzen badugu, qamaiera < 0 eta airea
hegoalderantz biratzen hasten da, erlojuaren orratzen noranzkoan (biraketa
antiziklonikoa):

(qhasiera + fhasiera)·A = (qamaiera + famaiera)·A’

f·A = (qamaiera + f)·A’ (latitudea ez da aldatzen  f = kte.)

qamaiera = f·(AA’)/A’ < 0 (A < A’)


              [573_768_kapitulu5eranskinekin_html_m51d6cd99.gif]
  5. irudia. Airearen igoerak (v abiadurarekin) sortutako depresio-biraketa,
             ezegonkortasun bertikaleko egoeretan gertatzen dena.


iii) Bortizitatearen aldaketa igoera askeagatik (ezegonkortasun bertikala)

Airea igotzen bada, aire-zutabea gorantz luzatuko da eta, hortaz, azalerak
txikitu behar du. Baldintza horietan, azalera txikitzean bortizitate positiboa
agertzen da, hots, biraketa erlojuaren orratzen kontrako noranzkoan (depresio-
bortizitatea edo ziklonikoa, 5. irudia).

Laburbilduz, ondorio hauetara iritsi gara:

Aire-masen bortizitate erlatiboa (q = 2, beren biraketa lurrazaletik ikusita)
hiru prozesuren bidez alda daiteke:
- Latitudearen aldaketa
- Mendietan igoera
- Igoera askea (ezegonkortasun bertikala)


ROSSBY UHINAK

Rossby uhinak eskualde epelean gertatzen dira, non higidura zonala
mendebaldetik ekialdera doan. Latitude horietan, Uralek eta Mendi Harritsuek,
aipatu bezala, airea hegoalderantz desbideratzea eragiten dute, Coriolisen
faktorea txikituz. Horren ondorioz, bere baitan depresio-biraketa erlatiboa
sortzen da eta iparralderanzko mugimendua berrabiarazten da. Horrela,
Coriolisen faktorea berriro handitzen da eta hegoalderanzko biraketa
antiziklonikoa hasten da. Hori guztia segidan gertatzen da aire-masetan
zirkulazio absolutua kontserbatzeko, bortizitate erlatiboa aldatuz, guk ikusten
duguna hain zuzen ere.

               [573_768_kapitulu5eranskinekin_html_2ebca6e9.png]
    6. irudia. Rossby uhinei esker higidura meridianoak agertzen dira fluxu
                                   zonalean.
(Iturriak:http://www.eumetcal.org/euromet/english/nwp/n2d00/n2d00009.htm;http:/
              /courses.knox.edu/envs150/overheads/vorticity.JPG)

Beraz, eskualde epelean higidura zonalarekiko perpendikularrak diren
mugimenduak agertzen dira, airea ipar-hego norabidean oszilatzera behartzen
dutenak (Rossby uhinak).

Rossby uhinek indar handia dute ipar hemisferioan mendi altu gehiago dagoelako.
Perturbazio egoeraren arabera (indize zonala), forma ezberdinak hartzen
dituzte. Uhinen perturbazioa oso handia ez bada (indize zonal altua), higidura
orokorra zonala dela esango dugu.

Rossby uhinik gabe aire hotza beti latitude berean harrapatuta geratuko
litzateke, eta aire beroa, berriz, azpialdean. Baina Rossby uhinak agertzean,
aire hotza hegoaldera jaisi eta beroa iparraldera igotzen da (6. irudia).

Rossby uhinak egunero gradu bat inguru mugitzen dira mendebaldetik ekialdera.
Nahiz eta, batzuetan, denboraldi luzeetan zehar egonkorrak izan, aire beroa edo
hotza eskualde berean mantenduz (blokeatze aldiak).


FRONTEAK

Rossby uhinen higidurak, iparraldetik hegoaldera eta hegoaldetik iparraldera,
aire hotza eta aire beroa aurrez aurre egon ohi diren eskualdeak sortu eta
mugiarazten ditu, Fronte Polarraren kokapena aldatuz. Fronte-gune horietan,
aire beroak aire hotzaren gainetik igotzeko joera dauka (eta aire hotzak aire
beroaren azpitik sartzeko. 7. irudia). Aire beroaren igotze mailaren arabera,
bi fronte mota aurki daitezke: anafronteak eta katafronteak.

- Anafronteak: hodei altu ugari, igotzeko joerarekin.

- Katafronteak: hodei altuak ez daude, ez dira hainbeste igotzen. Ez daude
zaparrada handiak, zirimiri izan ohi da (adibidez, antizikloiaren ertzeko
euria).

              [573_768_kapitulu5eranskinekin_html_m7946ceae.gif]
                          7. irudia. Fronteen egitura
  (Iturria:http://www.euskalnatura.net/harian/erreportajeak/item/zeruari-so-
                               hodeiak-ezagutuz)

Fronte horien barnean depresioak agertzen dira: depresio klasikoak, baroklinoak
edo itxurakoak deritzenak. Mota horretako depresio baten sorrera, garapen eta
desagerpen prozesua 8. irudian agertzen da (eredu norvegiarra).

               [573_768_kapitulu5eranskinekin_html_ma20efb1.gif]
     8. irudia. Depresio klasiko baten sorrera, garapena eta desagerpena.
   (Iturria: M. Lazaridis,First Principles of Mateorology and Air Pollution,
                                Springer, 2011)

Depresio baroklino guztiak ez dira garatzen erabat eta, horren ondorioz,
guztiek ez dute depresio-zurrunbilo bat sortzen. Dena den, depresio guztiak
agertu eta 7 egunera desagertzen dira, gutxi gorabehera. Perturbazio horiek
aire hotza eta beroa nahasten dute (aire nahasteko beste mekanismo bat da).
Rossby uhinen barnean higitzen dira, 10º eguneko inguru abiadurarekin.

Frontogenesi guneek, depresioak sortzen diren guneak, berezko klimatologia dute
eta leku beretan agertu ohi dira Rossby uhinen egitura errepikariagatik.
Iberiar Penintsularako depresio sorrerako gune garrantzitsuagoak honako hauek
dira:

- Kanadako Eskualde Polarra. Rossby uhinen higiduragatik, bertan sortutako
perturbazioak Europaraino iristen dira. Iberiar Penintsulara etortzean, Ozeano
Atlantikotik igarotzen dira, Golkoko itsaslasterrari esker nahiko bero dagoena.
Horren ondorioz, fronte-sistema horien zati hotza epeltzen da eta Europan ez
dago Amerikako latitude berberetan bezain hotza.

- Ipar Arktiar Eskualdea. Batzuetan bertako airea Iberiar Penintsularaino
iristen da. Ez da Atlantikotik igaro, ez da berotu, eta oso hotza iristen da
(kontraste termiko handia). Tanta hotza bezala erortzeko joera dauka
(udazkenean eta udaberrian). Poloko ingurutik sortzen da, Arktiar Ozeanoko ur
izoztuen eta Groenlandiako izotz-mantuaren gainean. Tenperatura eta hezetasun
baxuak ditu bereizgarri eta, horren ondorioz, hodei gutxi dago eta euri
arriskua oso txikia da. Oso egonkorrak dira atmosferako behealdeko hozteak eta
goi-presio guneetako airearen subsidentziak sortzen duten inbertsio termiko
indartsuagatik.

- Mediterraneoko Eskualdea. Neguan Iberiar Penintsulako hegoaldean eta
Mediterraneoko kostaldean eragina du.


DEPRESIOEN SORRERA

Aire hotza eta beroa aurrez aurre daudenena, aire beroak atmosferan igotzeko
joera dauka (aszendentzia). Depresioetan ere aszendentzia dago. Airea igotzen
den toki horietan, lurrazaletik igotzen da eta tropopausaraino irist daiteke.
Gune horretatik airea ezin da gorago joan, estratosferan sartu ezin baita, eta
alboetarantz zabalduko da, bere fluxuan dibergentzia sortuz. Igo den aireak
lurrazalean utzitako huts erlatiboak bere inguruko airea erakartzen du, zein
jaisten den airearekin berritzen da. Beheranzko aire korronte hori tropopausako
dibergentzia gunetik elikatzen da. Beraz, airea igotzen denean beti bi gune
agertzen dira, bata aszentziarekin (goranzko aire korrontea) eta bestea
subsidentziarekin (beheranzko aire korrontea). Dines-en konpentsazio
printzipioa esaten zaio, masa kontserbazioaren printzipioa atmosferari
aplikatuta baino ez dena.

Gainera, aszendentzia mantentzeko, aszendentzia guneetako behealdean aire
gainazalek ixteko, uzkurtzeko joera izan behar dute, hau da, konbergentzia egon
behar da. Bestetik, goialdean kontrakoa gertatzen da, zabaltzen dira,
dibergentzia dago, eta zelula aurkako noranzkoan osatzen da, goialdean
konbergentzia eta behealdean dibergentzia agertuz, 9. irudian adierazten den
bezala.

               [573_768_kapitulu5eranskinekin_html_4e231147.gif]
               [573_768_kapitulu5eranskinekin_html_16da189a.gif]
            9. irudia. Depresioen sorrera eta Dines-en printzipioa.
    (Iturria:http://www.ign.es/espmap/figuras_clima_bach/Clima_fig_07.htm)

Konbergentziak eta dibergentziak bortizitate erlatiboa sortzen dute, lehen
azaldu bezala (bortizitatearen aldaketa igoera askeagatik):

- Lurrazalean aszendentzia badago, lurrazalean konbergentzia daukagu eta
bortizitate ziklonikoa sortzen da

- Lurrazalean subsidentzia badago, dibergentzia daukagu eta, hortaz,
bortizitate antiziklonikoa agertzen da

Goialdean antzeko zerbait gertatuko da. Behealdean bortizitate ziklonikoa
badago konbergentziarekin, altitudean dibergentzia bortizitate
antiziklonikoarekin agertu behar da, eta alderantziz.

Hala ere, badago tarteko gune bat non ez dagoen konbergentziarik ez
dibergentziarik, aire zutabeko azaleraren aldaketarik ez baitago. Gune hori 500
mb-eko mailan inguruan kokatzen da. Q = kte. izan behar denez, altitude
horretan bortizitate erlatibo iturri bakarra latitudearen aldaketa izango da.
Horrexegatik Rossby uhinak ederki behatzen dira 500 mb-ko mailan.

Depresioak Rossby uhinen barnean sortzen dira, baina horretarako atmosferak ere
konfigurazio egokia izan behar du. Beraz, goialdean konbergentzia eta
dibergentzia guneak egon behar dira, haien artean lotuta airearen aszendentzia
eta subsidentzia sistema osoa gerta dadin (10. irudia). Gehienetan jet
polarraren abiadura aldaketak dira altitudeko konbergentziaren eta
dibergentziaren sorreraren jatorria. Hori ulertzeko, jet korrontea soka
elastiko bat izango balitz bezala imajina dezagun. Sokaren muturretan abiadura
ezberdinak badira, deformatuko litzateke bere luzera handituz edo txikituz,
hots, bere barnean dibergentzia edo konbergentzia sortuz, hurrenez hurren.

               [573_768_kapitulu5eranskinekin_html_59e6fe96.gif]
10. irudia. Altitudean airearen aszendentzia eta subsidentzia gerta daitezen,
konbergentzia eta dibergentzia lotutako guneak daude. Goialdean jet korrontea
azeleratzen bada, dibergentzia agertuko litzateke, bestela konbergentzia izango
genuke.
  (Iturria:Understanding Weather and Climate, E. Aguado, J. E. Burt. 6th ed.,
                                     2012)

                                                                  5.IIeranskina

                                         SATELITEZKO IRUDIAK ETA EGURALDI-MAPAK


HODEI MOTAK ETA SATELITEZKO IRUDIEN ANALISIA

Hodeiek izen desberdinak dituzte mailaren eta egituraren arabera (1. irudia):

               [573_768_kapitulu5eranskinekin_html_mc2e0d48.gif]
             1. irudia. Hodei mota ohikoen izenak eta ezaugarriak
    (Irudien iturria:http://science-edu.larc.nasa.gov/SCOOL/cldchart.html)

1. Hodei baxuak (0-2 km)

Kumuluak: Tenperaturak konbekzioa abiaraztean sortzen dira. Eguraldi oneko
hodeiak dira. Urez bakarrik osaturik daude eta beren euri-arriskua txikia da.

Kumuloninboak: Trumoi-hodeiak, fronteetan eta udako ekaitzetan bakarrik
agertzen dira. Garapen bertikal handiko hodeiak dira, 15 km-ko altuera izan
dezaketenak. Behealdean urez osaturik daude, erdialdean urez eta izotzez eta
goialdean izotzez. Beren barnean airearen igoera eta jaitsiera indartsuak
gertatzen dira, horregatik oso arriskutsua da kumuloninbo batean sartzea
hegazkinarekin. Euria, uholdeak, haizeak eta deskarga elektrikoak sortzeko
arrisku handiena dute.

Ninbostratuak: Geruza uniformez eratutako hodei baxuak dira, kolore grisekoak
argia oztopatzen dutelako. Neguan izan ezik, urez osaturik daude eta beti euria
dakarte, euri jarraituak baina oso indartsuak ohi ez direnak.

Lainoak: Lurrazalean ur-lurruna kondentsatzean sortzen dira. Hodei lauak dira,
euri-arriskurik gabe eta konbekziorik ere ez

Estratuak: Laino altua da, tanta handiagoez osaturik. Euri arriskua baxua da.

Estratokumuluak: Estratu lauak dira, baina kondentsaziorik gabeko guneekin.
Euri arriskua ere baxua da.

2. Hodei ertainak (2-5 km). Izotzez osaturiko hodeiak. Beren euri tantak ez
dira lurreraino iristen.

Altokumuluak: Egitura biribilduetan antolatzen dira.

Altostratuak: Hodeiek geruza trinko bat osatzen dute.

3. Hodei altuak (5-10 km). Izotz-, txingor- eta euri-hodeiak dira,
prezipitaziorik gabe.

Zirruak: Izotzezko orratzez osaturiko hodeiak dira, euri arriskurik gabe.
Eguraldiaren aldaketa iragartzen dute, fronte bero bat hurbiltzen ari den
lehenengo seinale direlako.

Kondentsazio-lorratzak: Hegazkinek sortutakoak.

Hodei moten analisiari esker atmosferaren egoera azter daiteke. Beraz,
satelitezko irudiak ere erabil ditzakegu atmosferaren egoera ezagutzeko.
Meteorologoek erabiltzen dituzte bereziki satelite geoegonkorrek ateratzen
dituzten Lurreko infragorri termikoko irudiak. Lurreko atmosferak infragorri
termikoan etengabe igortzen duenez, atmosferaren jarraipena egunez zein gauez
egin daiteke.

Satelite geoegonkorrak Ekuatoretiko bertikalean kokatzen dira eta beti
“ikusten” dute Lurreko eskualde bera, Lurraren inguruan orbita zirkularrean
biratzen baitira haren abiadura angeluar berdinarekin. Beren irudiak kolore
faltsuan aurkezten dira kolore edo gris-eskalekin. Erradiazio gehiago igortzen
duten puntuek bere ingurua baino tenperatura handiago izango dutela esan
dezakegu.

               [573_768_kapitulu5eranskinekin_html_706538dd.gif]
    2. irudia. METEOSAT satelite geoegonkorrak ateratako irudi infragorria.
     (Iturria: EUMETSAThttp://oiswww.eumetsat.org/IPPS/html/MSG/IMAGERY/)

Zuritik beltzerako kolore-sorta aukeratu ohi da hotzetik berorako eskalarekin
lotuz (zuri  hotz, beltz  bero). Horrela, hodeiak lurrazala baino hotzago
daudenez, altuago baitaude, zuriz agertuko dira. Gainera, zenbat eta altuago
egon, are hotzago, eta zuriago agertuko dira altitude handienetan daudenak.
Funtsean, espektro ikusgaian ikusiko genukeen antzeko irudi bat lortzen da (2.
irudia).

               [573_768_kapitulu5eranskinekin_html_202186e.gif]
      3. irudia. Lurreko diskoaren METEOSAT sateliteko irudi infragorria.

METEOSAT SATELITEKO IRUDIEN AZTERKETA

METEOSAT sateliteko irudietan antzeman dezakegun lehenengo gauza da ipar
hemisferioko bi eskualde nabarmenen kokapena (3. irudia): KZIT-a itxura
biribilduko hodei altuak ikusten diren lekuan, bertan sortzen diren kumuloninbo
handiak direnak; eta Fronte Polarra, lerrokatutako hodeiak (fronteak) eta
depresioak dauden eskualdea. Guk eskualde epelean jarriko dugu arreta gure
inguruko (Europa) egoera aztertzeko, non eguraldia Fronte polarraren eta bere
perturbazioen eraginpean dagoen.

EUMETSATen zein beste antzeko webgunetan satelitezko irudiak mugimenduan ikus
daitezke. Mugimendu horren analisiaren bidez zenbait ondorio atera dezakegu:

- Ezkerreranzko biraketa batek (bortize edo zurrunbilo lebogiro) gune horretan
depresio bat dagoela adierazten du. Toki horietan hodei asko dago.

- Eskuineranzko biraketa batek (bortize destrogiro) gune horretan antizikloi
bat dagoela adierazten du. Ia ez dute hodeirik, beraz oso zailak dira ikusteko.
Gainera oso motelak dira.

- Ipar hemisferioan ekialderako higidura zonal indartsuak egongo dira. Higidura
meridianoak ere ikusiko ditugu, hots, iparralderantz edo hegoalderantz mugitzen
diren hodei multzoak. Higidura batek bestearekiko duen garrantzi erlatiboak
Rossby uhinen oszilazioaren mailarekin lotuta dago.

              [573_768_kapitulu5eranskinekin_html_m3548e49c.gif]
         4. irudia. Satelitezko irudi baten hasierako interpretazioa.
                (Iturria:http://sat24.com: 21/10/09, 4:00 UTC)

Bestetik, hodeien egiturak aztertu behar ditugu:

- Hodeiek lerroak edo bandak eratzen badituzte, fronteen adierazle dira. Fronte
hotzak, beroak, okluituak edo egonkorrak izan daitezke, edota ezegonkortasun
lerroak baino ez. Hasieran, lerroen bidez seinalatuko ditugu.

- Gero hodei motak ezagutzen saiatu behar dugu (altuak argiak, baxuak grisak).
Grisenak, ehun-itxurakoak, lainoak dira. Altuenak eta hotzenak, oso zuriak eta
bandak osatuz, zirruak dira. Hodeiak trinkotzen dira euri guneetan. Oso
garrantzitsuak dira itsasoko estratokumuluak. Zipriztin zuriak bezala agertzen
dira itsas gainean eta Poloko aire-masa hotzak adierazten dituzte.

Horrela, hasierako interpretazio bat egin dezakegu (4. irudia). Fenomenoak
hobeto identifikatzeko, depresioen sorrerari buruzko ezagutzak aplikatu behar
ditugu. Fronte Polarraren perturbazio batetik sortutakoen kasuan:

- Fronte Polarra kokatzen da Rossby uhinek eratzen duten aire hotzaren eta aire
beroaren arteko lerro berean (5. irudia). Fronte egonkorra da.

               [573_768_kapitulu5eranskinekin_html_21f834c9.gif]
5. irudia. Ipar hemisferioan Rossby uhinak Fronte Polarraren agertzea mugatzen
                                      du.

- Bortizitateak Fronte Polarraren perturbazioa sortzen du, aire hotza
hegoalderantz eta aire beroa iparralderantz mugiaraziz. Horrela bi fronte mota
sortzen dira: fronte hotza eta fronte beroa (6. irudia).

               [573_768_kapitulu5eranskinekin_html_601955a4.gif]
    6. irudia. Bortizitatea agertzean Fronte Polarreko puntu batean, bertan
sortutako perturbazioaren ondorioz fronte hotz eta fronte beroak agertzen dira.

- Perturbazioa sakonagoa bihurtzen bada, depresioa hazten da eta lambda-itxura
klasikoa hartzen du, fronte beroarekin, fronte hotzarekin eta fronte
okluituarekin. Azkenik, lerro prefrontal eta postfrontalak agertzen dira eta
depresioa itxura biribilduarekin desagertzen da, hodeiak fronte okluituetan
lerrokatuta (7. irudia). Disipazio-fasearen itxura bera dute Fronte Polarretik
banantzen diren tanta hotzek.

               [573_768_kapitulu5eranskinekin_html_me0a195a.gif]
  7. irudia. Denboran zehar depresioa sakontzen bada, bere heldutasun-faseko
 itxura hartzen du, azkenean desagertuz egitura biribildu batean lerro frontal
                                 okluituekin.

Idei horiekin, irudian faltatzen diren ikurrak gehi ditzakegu (8. irudia)
analisia osatzeko, nefoanalisia deritzona. Kumuloninboek ekaitz guneak
adierazten dituzte (puntu edo egitura biribilduak, oso zuriak edo distiratsuak
ere bai). Fronteak hotzak ala beroak diren ez badakigu, lerro ilunak bezala
utziko ditugu.

[573_768_kapitulu5eranskinekin_html_5a1570e5.gif]
          8. irudia. Nefoanalisietan gehien erabiltzen diren ikurrak.

Analisi oso bat 9. irudian erakusten da. Interneteko gune batzuetan ere
egindako analisiak aurki ditzakegu (10. irudikoa, adibidez).


EGURALDI-MAPAK

Zerbitzu meteorologikoek, iragarpenak egin edo atmosferaren egoera
aztertzerakoan, mapak erabiltzen dituzte egoera dinamikoa eta termodinamikoa
ezagutzeko. Iragarpenek zein analisiek (atmosferaren egoera ezagutzeko egiten
diren produktuak) itxura bera dute: kolorezko mapak hainbat ikurrekin. Baina
desberdinak dira, iragarpenak etorkizuneko egoera probableena aurkezten baitu
eta analisia, aldiz, atmosferaren egoera neurketen arabera. Iragarpenak
potentzia handiko ordenagailuen bidez egiten dira. Analisien datuetatik
abiatuta, gerta litekeen etorkizuneko atmosferaren egoera ondorioztatzen dute,
prozesu atmosferikoen fisikako ekuazioak datu horietara aplikatuz eta
zenbakizko ebazpena kalkulatuz.

[573_768_kapitulu5eranskinekin_html_mf75797d.gif]
                    9. irudia. Nefoanalisi baten adibidea.

[573_768_kapitulu5eranskinekin_html_m8da78c2.gif]
                  10. irudia. USAF-ek egindako nefoanalisia.
             (Iturria:www.infomet.am.ub.es> UKMO > USAF > analisi
      edo zuzenean hemen:www.flyingineurope.be/aviation_weather_maps.htm)
Erabiltzen diren mapek, batzuetan mapa sinoptikoak esaten zaienei, gehienetan
geopotentziala baliatzen dute atmosfera deskribatzeko. Geopotentziala da
lurrazaleko (geoideko) puntu batean itsasmailatik igo behar den altitudea
presio jakin bat neurtzeko. Geopotentzialak dekametrotan neurtu ohi dira.

Geopotentzialak erabiltzean, kontuan izan behar da presio baten maila
geopotentziala (altitudea) jaisten dela airea hotzago dagoen tokietan airearen
dentsitate handiagoagatik. Gutxiago igo behar da presio jakin bat lortzeko.
Aire berozko zutabeetan, aldiz, geopotentzial hori igoko da (aire berozko
zutabeak dilatatzen dira). Hots, geopotentzialaren altitudeak adierazten du
maila geopotentzialaren behetik dagoen aire zutabearen batez besteko
tenperatura. Azkenik, gogoan izan mapa geopotentzialetan presio konstanteko
azal baten (azal isobarikoa) altitudeak irudikatzen direla.

Gehien erabiltzen diren mapak honako hauek dira (11. irudia):

-Lurrazaleko mapak:

Itsasmailara bihurtutako isobarak (batzuetan fronteak gehitzen dira).

- Goi-aireko mapa geopotentzialak (batzuetan maila bakoitzeko tenperaturaren
isolerroak ere irudikatzen dira):

850 hPa  1500 m

500 hPa  5000 m

300 hPa  10000 m

[573_768_kapitulu5eranskinekin_html_m100e1ddd.gif]
[573_768_kapitulu5eranskinekin_html_13bd74e2.gif]
[573_768_kapitulu5eranskinekin_html_1af63a27.gif]
[573_768_kapitulu5eranskinekin_html_2742c609.gif]
11. irudia. Mapa sinoptikoen adibideak. Goian: lurrazaleko mapa (ezker) eta 850
    hPa mailakoa (eskuin). Behean: 500 hPa mailako mapa (ezker) eta 300 hPa
    mailakoa (eskuin).(Iturria:http://www.aemet.es/es/eltiempo/prediccion/
                           modelosnumericos/hirlam.)
         Oharra: zenbakizko ereduetan oinarritutako iragarpenak dira.
300 mb mailako mapak erabiltzen dira jet korrontearen barnean dibergentzia
guneak aurkitzeko. Adibidean (11. irudia) geopotentziala (isolerroak) eta
haizearen abiadura (koloreak) irudikatuta daude. Jet korrontearen abiadura
handitzen den lekuetan dibergentzia dagoela jo dezakegu eta, beraz,
bortizitatearen sorrera, depresioak sor ditzakeena jet korrontearekin lotutako
Fronte Polarrean.

500 mb mailako mapak erabiltzen dira Rossby uhinak identifikatzeko eta
aztertzeko beren egitura edota beren barnean tanta hotzen sorrera. Adibidean
ikus daiteke (11. irudia) Rossby uhinak Irlandako mendebaldeko kostaldea
elikatzen duela aire beroarekin (kolore gorriz). Aire hotza (kolore horiz),
aldiz, Iberiar Penintsulako mendebaldetik jaisten da Kanariar Uhartetara iritsi
arte.

850 mb mailako mapak erabil daitezke eguneko tenperatura maximoa (eguerdikoa)
eta elur-maila kalkulatzeko. Prozedura geroago azalduko da.

Lurrazaleko mapak erabiltzen dira haizea edo energia eolikoa kalkulatzeko, eta
toki bateko presioa itsasmailara bihurtutako presioaren baliotik abiatuta,
lehenengo kapituluan azaldu genuen bezala.

Mapen erabilerarekin jarraitu baino lehen, etenaldi bat egingo dugu iragarpenei
buruzko azalpen bat sartzeko. Izan ere kontuan hartu behar dugu iragarpenen
baliotasuna gutxitzen da hasierako puntutik urruntzen garen heinean. Horrela
gertatzen da atmosfera kaotiko motako sistema fisiko bat delako.

Sistema fisiko bat kaotikoa ez denean, hasierako baldintzetan aldaketa txikiak
egiten badira, etorkizuneko baldintzak (ekuazioen emaitzak) ez dira asko
aldatuko. Esate baterako, sistema horietako adibide bat da dardoen jaurtiketa
itura. Jaurtitzailearen arabera desberdintasunak egon arren, dardo guztiak
ituraino helduko dira (12. irudia).

               [573_768_kapitulu5eranskinekin_html_515df65d.gif]
  12. irudia. Itura jaurtiketa dardoekin sistemaez-kaotikobaten adibidea da.

Hala ere, printzipio hori ez da betetzen hainbat prozesu fisikotan. Adibidez,
errugbian. Baloiaren ezaugarriak direla eta, lurrera erortzean ia aurresanezina
da norantz joango den bote egin eta gero. Erortze puntuan aldaketarik txikienak
ere bote arrotzak sor ditzake (13. irudia).

               [573_768_kapitulu5eranskinekin_html_73eae91a.gif]
13. irudia. Errugbiko baloiaren botea zelaian sistema kaotiko baten adibidea da

Prozesu mota horiei prozesu kaotikoak esaten zaie: aldaketa txikiek hasierako
baldintzetan desberdintasun handiak sor ditzakete etorkizuneko sistemaren
eboluzioan. Atmosfera sistema kaotiko bat da. Hori azaltzeko, hasieran analogia
hau erabili zen: tximeleta txiki baten hegaldiak Tokion ekaitz bat sor lezake
New Yorken (tximeleta efektua).

Kaosaren ondorioak iragarpenetan aztertu daitezke. Iragarpen meteorologikoak
egiteko zenbakizko ereduak bidaltzen direnean, hasierako egoeretan aldaketak
sartzen dira beren eragina irudikatzeko. Adibide bat dago 14. irudian. Bertan
ikus daiteke nola aldatzen den parametro baten iragarpena denborarekiko
hasierako zenbait egoeraren arabera. Emaitzen konbinazio estatistikoa
erabiltzen da iragarpen probableena edo iragarpenaren fidagarritasuna
zehazteko. Adibidean, iragarpenaren fidagarritasuna 5 egunekoa da. Hortik
aurrera, hasierako baldintzak aldatuz lortutako emaitzak nabarmenki desberdinak
dira.

               [573_768_kapitulu5eranskinekin_html_76e84418.gif]
        14. irudia. Parametro meteorologiko batzuen iragarpen anizkuna.
(Iturria:meteociel.fr> Tableaux horaires (herria/data aukeratu) > [Prévisions]
                             > Diagramme Ens. GFS)


i) Eguneko tenperatura maximoaren kalkulua

850 hPa mailako mapa geopotentziala erabiliko dugu. Egun bateko lurrazaleko
tenperatura maximoa lortzeko, 850 mb mailako tenperaturari (mapan koloreekin
irudikatuta) 100 m-ko 1ºC gehitzen zaio. Funtsean, tenperatura-gradiente
adiabatiko lehorra baliatzen dugu iragarpena egiteko.

Adibidea:

Kalkulatu tenperatura maximoa Gasteizen, itsasmailatik 500 m-ko altitudean
dagoena, egoera honetan:

T(850 hPa) = 1ºC

h(850 hPa)= 1440 m

Ebazpena

h = 1440 m – 500 m = 940  T = 1ºC·940/100 = 9,4ºC

Tmax = 1ºC + 9,4ºC = 10,4ºC

Kalkulua hurbilketa bat denez, 3ºC errorearekin, emaitza beti biribilduko
dugu:

Tmax= 10ºC

Hurbilketa hobea egin nahi izango bagenu, 0,7ºC/100m gradientea ere erabil
genezake.


ii) Elur-mailaren kalkulua

Kalkulua antzekoa da, baina kontuan izanik airearen tenperaturak 3ºC baino
txikiagoa izan behar duela prezipitazioa elurra izateko.

Adibideak:

1. Kalkulatu elur-maila Gasteizen aurreko adibideko datuekin.

Ebazpena

Aurreko adibideko datuekin 850 mb mailarako, 3ºC-ra iristeko tenperaturaren
igoerak 2ºC-koa izan behar du. Jaisten dugun 100 m-ko tenperatura 1ºC igotzen
denez (edo 0,7ºC/100m kalkulu zehatzagoak nahi izanez gero), 200 m jaitsi behar
da. Elur-maila izango da 850 hPa mailakoa (1440 m) ken 200 m: 1240 m.

2. Zer tenperaturak egon behar du 850 hPa mailan (presio hori 1440 m-an badago)
Gasteizen (altitudea = 500 m) elurra egiteko?

Ebazpena

850 hPa mailara iristeko Gasteiztik: 1440 m – 500 m = 940 m igo behar dira. 940
m igotzean, T = 1ºC·940/100 = 9,4ºC.

Gasteizen elurra egiteko gutxienez T = 3ºC izan behar duenez, 850 hPa mailako
tenperatura: 3ºC  9,4ºC = 6,4ºC.


iii) Haizearen kalkulua lurrazaleko mapetan

Kapituluan zehar ikusi dugunez (5.2 eta 5.4 atalak), haizearen modulua
kalkulatzeko hurbilketa geostrofikoa erabiliko dugu:
              [573_768_kapitulu5eranskinekin_html_m3f1e4041.gif],
non:

 = airearen dentsitatea

f = 2··sin(latitude),  = 2p/(24·3600) rad/s

[573_768_kapitulu5eranskinekin_html_2def8695.gif].

Lurrazaleko haizea (10 m-an) lortzeko marruskaduraren eragina kontuan hartu
behar dugu. Horretarako, haize geostrofikoaren modulua zati bi hartuko dugu
lurrazaleko haizearen baliotzat:
              [573_768_kapitulu5eranskinekin_html_m244166ab.gif].
Isobaren arteko distantzia (d) neurtzeko, aztertzen ari garen tokitik gertuen
dauden bi isolerroekiko ahalik eta zuzen perpendikularrena marraztuko dugu,
mapako eskala erabiliz benetako distantzia lortzeko (15. irudia).

              [573_768_kapitulu5eranskinekin_html_m2fe69a5a.gif]
 15. irudia. Bi isobararekiko perpendikularrak diren lerro zuzenen adibideak
                     (haien arteko distantzia neurtzeko).
Adibidea:

Kalkulatu haizearen abiadura puntu batean, non isobaren arteko distantzia
3,7·105 m eta latitudea 52º baitira.

ρ = 1,3 kg/m3 (ρ = 1,25 kg/m3 erabiltzen badugu, emaitza bera lortuko genuke)

f(52º) = 2·[2π/(24·3600)]·sin(52º) = 1,15·10-4 rad/s

               [573_768_kapitulu5eranskinekin_html_204a8da9.gif]


iv) Haizearen kalkulua goi-aireko mapetan

Norabidea:

Goi-aireko mapetan isobaren ordez azal geopotentzial bat irudikatzen da.
Marruskadura indarrik ez dagoenez, haizearen norabidea beti izango da
geopotentzialarekiko paraleloa, kota altuenak eskuinaldean utziz (ipar
hemisferioan).

Modulua:

               [573_768_kapitulu5eranskinekin_html_d1e3237.gif]

Baina P = ·g·z (ekuazio hidrostatikoa), beraz,

               [573_768_kapitulu5eranskinekin_html_40ecede7.gif]
              [573_768_kapitulu5eranskinekin_html_43ca0f6c.gif]
              [573_768_kapitulu5eranskinekin_html_m7e72aae8.gif]

Horrela, kalkulua lurrazaleko mapetan bezalakoa izango da, baina lerro
geopotentzialen altitude diferentziak (z) erabiliz isobaren presio
diferentziaren ordez.
                                                                 5.IIIeranskina

                                   FENOMENO MESOESKALARRAK (ZIRKULAZIO LOKALAK)


Egoera antiziklonikoetan, non presio-gradienterik ia ez dagoen eta beraz haize
gutxi sortzen den, eskualde-fenomeno multzo berri bat agertu ohi da, fenomeno
meoseskalarrak deritzenak.

Fenomeno mesoeskalarrak garrantzitsuak dira 100 km inguruko eskualdeen
ingurumen kalitatea aztertzerakoan. Eskualde zehatz batean dute eragina eta
lurzoruaren berotze-hozte eguneko zikloarekin lotuta daude. Mesoeskalako bi
ohiko fenomenoak brisak eta udako ekaitzak (udako konbekzio askea) dira


BRISAK

i)Lehor-itsas brisak

Kostaldeko berezko fenomenoak dira. Kostaldera hurbiltzean nabaritzen dira eta
tenperatura desberdintasunagatik sortzen dira:

- itsasoko brisa

Kostaldean gaudenean eta egunean zehar irismen handiko indar sinoptikorik ez
badago, zati lehorra asko berotzen da. Itsasoaren tenperatura, aldiz, gutxi
gorabehera konstante mantentzen da. Hortaz, lehorraren eta itsasoaldearen
artean tenperatura desberdintasuna dago, zirkulazioa sortuz (zirkulazio zelula
txiki bat). Lurzoru berotik gertu dagoen airearen dentsitatea gutxitu eta aire
hori igotzen hasten da. Presio galera erlatibo bat agertzenan, itsasaldeko
airea mugitzen da huts hori betetzeko. Haize hori hezea da, kostaldetik
datorren aire freskoa, eta lehorrean fronte hotz txiki bat bezala barneratzen
da (1. irudia).

              [573_768_kapitulu5eranskinekin_html_m2c96d60c.jpg]
                           1. irudia. Itsasoko brisa
 (Iturria:http://www.learner.org/courses/envsci/unit/text.php?unit=2&secNum=6)

- lehorreko brisa (terrala)

Gauean kontrakoa gertatzen da (2. irudia): lurzorua hozten da eta aireak
aurkako higidura egiten du (dentsitate handiena lehorreko airerena da). Gaueko
brisa hurrengo egunean desagertzen da eguneko brisa abiatzean.

              [573_768_kapitulu5eranskinekin_html_m2c96d60c.jpg]
                       2. irudia. Gauekolehorreko brisa.
 (Iturria:http://www.learner.org/courses/envsci/unit/text.php?unit=2&secNum=6)

Gogoan izan, oro har, atmosferan zirkulazioa ez dela aldatzen onartu dugula.
Baina argi dago atmosferako higiduran aldaketak badaudela zirkulazioa sortu eta
aldatzen delako izango da. Hala ere, denborarekiko aldaketa horiek oso txikiak
dira eta horregatik hurbilketa geostrofikoa erabiltzen dugu.

Zirkulazioaren denborazko aldaketen jatorri fisikoa tenperatura desberdintasuna
da. Ekuatorearen eta poloaren arteko tenperatura desberdintasunak, adibidez,
zirkulazio orokorra sortzen du. Zirkulazioaren (C) aldaketak kontuan hartzen
badugu, ekuazio hau lortzen da:

    [573_768_kapitulu5eranskinekin_html_295d88e5.gif] (gai solenoidala) ,

non dentsitatearen aldaketek, tenperaturaren funtzioak direnez, gai
soleinoidalaren aldaketak sortzen dituzte. Argi dago
[573_768_kapitulu5eranskinekin_html_6b4d0793.gif] badela, C = kte. izango da
eta, bestela, [573_768_kapitulu5eranskinekin_html_m3afd3a40.gif] badela,
zirkulazioa denborarekiko aldatuko da. Gai solenoidala kalkulatzeko lerro-
integralerako ibilbide bat ezarri behar dugu lehenago.

Brisen kasua aztertuko dugu frogatzeko gai solenoidala zero ez dela eta, beraz,
zirkulazioa sortzen dela (3. irudia).

Lehorreko tenperatura itsasokoa baino handiagoa denez, lehorreko airearen
dentsitatea itsasaldekoa baino txikiagoa da (1 < 2). Bestetik, demagun 1 eta
2 mailetan presioa konstantea dela. Airearen dentsitatea ezberdina izan arren,
desberdintasuna txikia izango da eta bi aire-zutabeen pisua antzekoa izango da
bi mailetan. Funtsean, 2 mailatik gora dagoen aireak airearen pisu osoa
ekarriko du.

               [573_768_kapitulu5eranskinekin_html_77a4ec67.gif]
LEHORRA

                                    ITSASO
    3. irudia. Brisari aplikatutako gai solenoidala kalkulatzeko ibilbidea.

Gai solenoidala kalkulatzeko lerro-integrala hautatutako ibilbidean (ABCD
A) kalkulatu behar da. Integral hori ibilbidea osatzen duten lau zati
zuzenetan banandu daiteke:

              [573_768_kapitulu5eranskinekin_html_17c1d50a.gif].

AB eta CD zatitan presioa ez da aldatzen (dp = 0) eta integralek zero balio
dute. Beraz BC eta DA zatiak baino ez dira geratuko:

               [573_768_kapitulu5eranskinekin_html_6dcc3cc9.gif]

Bi integralak kalkulatzeko zutabe bakoitzeko dentsitatea konstantetzat hartuko
dugu:

              [573_768_kapitulu5eranskinekin_html_m3aa8e1ed.gif]

Esate baterako, datu hauekin:

P2 = 900 mb = 90000 Pa, 1 = 1
P1 = 1000 mb = 100000 Pa, 2 = 1,21

               [573_768_kapitulu5eranskinekin_html_m6d616e4.gif]

Integrala negatiboa denez, zirkulazioaren aldaketa positiboa izango da ibilbide
horretan. Hortaz, hasieran aire mugimendurik ez bazegoen eta zirkulazioak zero
balio bazuen (C = 0), gai solenoidalak zirkulazio positiboa sortuko luke
egunean zehar, eta airea higitzen hasiko litzateke aztertutako ibilbidearen
noranzko berarekin, hots, itsas brisa agertuko litzateke.

Brisen zikloak egun batzuen zehar gertatu ohi dira, egoera antiziklonikoak
iraunkorrak direlako eskualde epeletako udan. Poluzioari dagokionez, egoera
horretan kutsatzaileak ezin dira ihes egin eta bertan harrapatuta geratzen dira
brisengatik. Kutsaduraren harrapatzen mota hori Mediterraneoko kostaldeko hiri
handietan (Valentzia, Bartzelona, Erroma) gertatu ohi da, non brisen
zikloengatik poluzioa metatzen den.

               [573_768_kapitulu5eranskinekin_html_medb39b3.gif]
                                    LEHORRA

                                    ITSASO
4. irudia. Coriolisen azelerazioaren eragina kutsaduraren garraioan kostaldeko
          brisen ondorioz (Los Angelesen, EE.BB., neurtutako datuak).

Brisak ere Coriolisen azelerazioren eraginpean daude eta zirkulazioaren planoa
aldaraziko du. Horren ondorioz, isurtze eta hartze guneak leku desberdinetan
egon daitezke. Efektu hori batezbesteko hodografen bidez (denborarekiko
haizearen norabidea adierazten duen grafikoa) ikus daiteke, edo altitude
konstantean bidaiatzen diren globoak jaurtiz ere bai (4. irudia).

Brisen ezaugarri batzuk honako hauek dira:

     ____________________________________________________________________
    |Iraupena______________|6-12_h_______________________________________|
    |Sakonera______________|100-2000_m___________________________________|
    |Abiadura_maximoa______|1-10_m/s_____________________________________|
    |Barneratzea___________|10-160_km____________________________________|
    |Frontearen_aurreratzea|2_m/s_(lurzoruak_askatutako_beroaren_arabera)|
    |Igotze_abiadura_______|25_cm/s______________________________________|


ii)Haran brisak

Mendiko edo hegaleko haizeak dira. Kostaldeetan bezala, lurrazaleko berotze-
hozte prozesuak sortutako zirkulazio zelulak dira. Kasu honetan jatorria
mendietako goialdearen eta behealdearen arteko desberdintasuna da (5. irudia):

- Mendietako goialdeek zuhaitzezko estaldura gutxiago daukate eta behealdeak
baino gehiago berotzen dira

- Mendietako goialdeek aerosol kutsadura gutxiago dute eta, hortaz, behealdeek
baino erradiazio gehiago jasotzen dute.

- Mendietako goialdeek eguzki-izpiekiko hegal perpendikularragoak dituzte,
behealdeak baino azkarrago berotuz.

- Gauez, kutsadurarik eta basorik ezagatik, mendietako goialdeak azkarrago
hozten dira igorpen termikoaren bidez.

              [573_768_kapitulu5eranskinekin_html_m3f676ec8.gif]
  5. irudia. Berotze desberdintasuna mendietako goialdearen eta behealdearen
                     artean, mendi brisak sortzen dituena.

- Eguneko brisak

Airea hegaletatik igo eta haranaren erdialdetik jaisten da (6. irudia).
Kutsadurari dagokionez, brisa horiek ere oso garrantzitsuak dira, kutsatzaileak
zirkulazio zelula horretan harrapatuta gera baitaitezke eta ez dira barreiatuak
izango. Bestetik, eskualde menditsu oso garaietan brisak leihoak irekitzen ditu
muga geruzan, kutsatzaileei troposfera askeraino iristea ahalbidetuz. Horrela,
eskala handiagoko zirkulazioek (zirkulazio sinoptikoak) kutsatzaile horiek
mugiaraziko dituzte eta isurtze puntutik oso urrun dauden lekutan eragina izan
dezakete.

- Gaueko brisak

Aurkako prozesua da: haize jaitsierak hegaletatik, goialdeak lehenago hozten
baitira eta dentsitatea handiagoa da (7. irudia). Horren ondorioz, mendien
gailurretan zegoen aire kutsatua jaitsi daiteke. Brisa horiek egunekoek baino
indar gutxiago dute.

[573_768_kapitulu5eranskinekin_html_m30dbb6c3.png] [573_768_kapitulu5eranskinekin_html_m30dbb6c3.png]
         6. irudia. Eguneko haran brisak                     7. irudia. Gaueko haran brisak
   (Iturria:Encyclopædia Britannica. Encyclopædia Britannica Online Academic
    Edition. Encyclopædia Britannica Inc., 2013. Web. 14 Jan. 2013.http://
               www.britannica.com/EBchecked/topic/78706/breeze)

Hitz batean, esan dezakegu haran brisek kutsatzaileak harrapatzen dituztela.
Bestetik, kutsadura horren zati bat atmosferako muga geruza baino altuagoak
diren hegaletatik troposferan sartu ahal izango da. Behin troposferan egonez
gero, kutsadura isurtze puntutik oso urrutira garraiatuta izan daiteke.


BERO-UHARTEAK

Fenomeno hau azaltzen da hirigunearen barnealdearen eta kanpoaldearen arteko
tenperatura desberdintasunagatik: barnealdean tenperatura handiagoa da egunean
zein gauean. 8. irudian Londresko kasu bat agertzen da, non 6 graduko
desberdintasuna neurtu zen.

[573_768_kapitulu5eranskinekin_html_m440ddebb.gif] [573_768_kapitulu5eranskinekin_html_33c4a9fb.gif]
8. irudia.Bero-uharte efektua Londresen: 1959.eko maiatzaren 14ko tenperatura
minimoak. Ezkerrean: jatorrizko iturria, eraikitako azalera (built-up area)
ikus daiteke(T. J. Chandler,The Climate of London, Hutchinson, 1965).
Eskuinean: moldatutako irudia isotermak argiago ikusteko(http://
cimss.ssec.wisc.edu/climatechange/globalCC/lesson7/UHI2.html).
Bero-uharte efektuan beroa hirigunean metatzen da eraikinengatik, eguzki-
erradiazio asko xurgatzen duten materialekin eginda daudenak. Gehienbat hiri
handietan eta gauean agertzen da. Funtsean, gauean zehar hirigunetan zailagoa
da beroa barreiatzea eta hiriaren kanpoaldea, aldiz, azkarrago hozten da. Bero-
irla horrek brisak bezalako barneko zirkulazioak sortzen ditu (9. irudia).

Tenperaturaren igoera eraikin-dentsitate handiko hirigunetan hainbat faktoreen
konbinazioak eragiten du: eraikuntza, gune berderik eza, gas kutsatzaileak
edota aire girotuko eta berokuntzako sistemak sortutako beroa/hotza. Bero-
uharte efektua hiriaren tamainarekin handitu eta hirigunearen azalerarekiko
zuzenki proportzionala da.

               [573_768_kapitulu5eranskinekin_html_21a3b4de.gif]
        9. irudia. Eguneko zirkulazioa bero-uharte efektuaren ondorioz
           (Iturria:http://www.uclm.es/users/higueras/mam/MMAM2.htm)

Bero-uhartea tokiko berotegi-efektu bat bezala ere ezaguna da. Eraikinetako
materialek uhin-luzera txikiko eguzki-erradiazioa xurgatu eta gero uhin-luzera
handiagorekin igortzen dute, azkenik partikula esekiek eta errekuntza-gasek
hartzen dutena. Haizeak oso indartsuak direnean bakarrik apur daiteke hiri
gaineko gas eta partikulez osaturiko kupula, lurrazalean eraikin altuek
airearen higidura oztopatzen baitute. Haran batean dauden hiriek, 500 m baino
altuagoak diren mendiz inguraturik, bero-uharte efektua garatzeko joera
handiago dute.

Bero-uharte efektuaren ezaugarri batzuk landa-inguruneekin alderatuta honako
hauek dira (iturria:Atmosphere, Weather and Climate, R. G. Barry, R. J.
Chorley.8th ed., 2003):

           _________________________________________________________
          |                      |CO2_____________________|_2____|
          |                      |SO2_____________________|_200__|
          |Kutsadura atmosferikoa|nitrogeno_oxidoak_______|_10___|
          |                      |CO______________________|_200_(|)
          |                      |hidrokarburoak__________|_20___|
          |______________________|partikulak______________|_3-7__|
          |                      |guztira_________________|_%15-2|
          |Eguzki-erradiazioa    |UV______________________|_%30__|
          |______________________|eguzki-argiaren_iraupena|_%5-15|
          |Tenperatura           |minimoa_neguan__________|+1-2ºC__|
          |______________________|berokuntzako_egunak_____|_%10__|
          |Haizea                |urteko_batezbestekoa____|_%20-3|
          |______________________|barealdiko_egunak_______|+%5-20___|
          |Lainoa                |neguan__________________|+%100____|
          |______________________|udan____________________|+%30_____|
          |Hodeiak_______________|________________________|+%5-10___|
          |Euria                 |guztira_________________|+%5-10___|
          |______________________|<_5_mm_egunak___________|+%10_____|


ERLIEBEAREN ERAGINA

Mendikateek eragin nabarmenak dituzte aire fluxuetan. Airearen desplazamenduak
oztopo baten gainetik ezegonkortasuna ekar diezaioke, adibidez, mendira iritsi
baino lehen bere egonkortasuna baldintzazkoa bazen. Horregatik, erliebearekin
lotutako fenomeno mesometeorologikoak daude. Garrantzitsuena foehn efektua da.

               [573_768_kapitulu5eranskinekin_html_44cb9552.gif]
               10. irudia. Foehn efektuaren irudikapen grafikoa.
       (Iturria:http://alpsknowhow.cipra.org/background_topics/climate/
                           climate_inroduction.html)

- Foehn efektua

Foehn (edo föhn) efektua ia eskualde menditsu guztietan gertatzen da haizeak
aire-masa epel eta heze bat igotzera behartzen duenean mendikatea gainditzeko.
Funtsean, haizealdeko hezetasunaren kondentsazioan eta ondoriozko haizebeko
berotzean datza. Alde batean euria egingo du eta bestean iristen den airea
lehorragoa eta beroagoa izango da: behin aireak haizealdean hezetasuna galduz
gero, haizebe aldetik jaistean bere tenperatura azkarrago igotzen da prozesu
adiabatiko lehorren kurba jarraituz (10. irudia).

Iberiar Penintsulan oso garrantzitsua da, mendikate asko baitaude airearen
mugimendu zonalaren (E-W) bidean. Aire hori Atlantikotik dator hezetasunarekin
eta lehortuz eta berotuz doa Mediterraneoko kostalderaino iritsi arte. Efektu
horrek tokiko fenomeno klimatologiko askori eragiten die.

- Haizebeko uhinak

Erliebearen ondorioz gertatzen den beste ohiko fenomenoa da (11. irudia). Foehn
efektuan ez bezala, aire-masa egonkorrak (hotzak egoteagatik) daudenean, airea
ezin da eskualde menditsuetatik gora igo, bertan blokeatuta geratuz. Kasu
horretan aire fluxuaren oszilazio bat agertzen da mendi gailurren gainetik,
airearen igoera profil bertikal egonkor batean gertatzen delako.

               [573_768_kapitulu5eranskinekin_html_6060318c.gif]
    11. irudia. Erliebearen gainetik haizebeko uhinen fenomenoaren sorrera.
                (Iturria:http://en.wikipedia.org/wiki/Lee_wave)

                                                                  5.IVeranskina

                                       TURBULENTZIA ETA ATMOSFERAKO MUGA-GERUZA


Atmosferako muga-geruza lurrazaletik lehenengo 1000 m-an dagoen zatia da. Muga-
geruzan kutsatzaileak isurtzen dira eta turbulentziak barreiatzen ditu. Bertan
ere lurrazaleko marruskadura eta berotzea nabarmenagoak dira. Oro har,
atmosfera egoera zurrunbilotsuan dago, baina muga-geruzan turbulentzia gehiago
antzematen da.


TURBULENTZIA

Haizearen abiadura neurtzeko 10 neurketa/segundo baino gehiago egiten badira,
seinalea ez da jarraitua eta leuna, gorabeheratsua baizik. Fluktuazioak oso
azkarrak dira. Fluktuazio horiei turbulentzia deritzegu (1. irudia).
Turbulentzia da haizearen batez besteko moduluari gehitu behar zaion magnitudea
neurtutako benetako haizea lortzeko. Beraz, haizearen modulua |u| bitan
banatzen da:

              [573_768_kapitulu5eranskinekin_html_52bb1de5.gif],

non:

[573_768_kapitulu5eranskinekin_html_5f0b0817.gif]: batez besteko u (seinale
leuna), ez da asko aldatzen oreka geostrofikoagatik

[573_768_kapitulu5eranskinekin_html_m38cd9976.gif]: Seinale/gai zurrunbilotsua.


               [573_768_kapitulu5eranskinekin_html_1b0464bb.gif]
   1. irudia. Grafikoan agertzen diren fluktuazio azkarrei, haizearen batez
  besteko abiaduraren inguruan, turbulentziak esaten zaie.(Iturria:Euskalmet)

Turbulentziarekin lan egiteko onartzen da gai zurrunbilotsu (
[573_768_kapitulu5eranskinekin_html_m38cd9976.gif]) guztien batuketa denbora
behar bezain luzean zehar (minutuak) zero dela, haien artean deuseztatzen diren
balio positibo eta negatiboak daudelako (hipotesi ergodikoa).

Haizearen fluktuazio horiek konposatu atmosferikoen kontzentrazioak neurtzean
ere agertzen dira, eta bi zati berdinetan bana daitezke (batezbestekoa eta gai
zurrunbilotsua).

Turbulentziaren jatorria ulertzeko, atmosferan higidura orokorrari batzen diren
tamaina askotako zurrunbiloak (eddies) daudela imajinatu behar dugu.
Zurrunbiloak sortu, hazi eta, azkenik, disipazio likatsuaren bidez desagertzen
dira.

Atmosferan beti zurrunbiloak daude, baina atmosferako muga-geruzan
indartsuagoak dira, bertan lurrazalarekiko elkarrekintza gertatzen baita.
Lurrazaleko marruskadurak bortizitatea sortzen du, lurrazalean u = 0 izan
arren, igotzean haizearen modulua azkar handitzen delako. Haizearen zizailadura
bertikala deritzogu.

               [573_768_kapitulu5eranskinekin_html_m7e45e7c.gif]
2. irudia. Errota-efektua: zirkulazio dago eta, hortaz, bortizitate (lurrazalak
                  haizea geldiaraztean), zurrunbiloak sortuz.

Altitude batean errota bat jarriz gero (2. irudian bezala), errota horrek
biratu egin behar du. Horrek esan nahi du zirkulazioa (
[573_768_kapitulu5eranskinekin_html_e49193c.gif]) dagoela, eta zirkulazio
badago, bortizitate ere bai. Lurrazalak airea geldiaraztean bortizitatea
sortzen du, eta bortizitate horrek zurrunbiloak, hots, turbulentzia. Horregatik
lurrazaletik gertu, muga-geruzan, turbulentzia gehiago dago. Lurrazaletik
urruntzean marruskaduraren eragina txikiagoa da eta turbulentziaren indarra ere
jaisten da.

Turbulentzia kutsatzaileen barreiatzen ditu, 3. irudian erakusten den bezala.

Turbulentzia motak:

1. Turbulentzia mekanikoa: erliebeko marruskadurak airea geldiaraztean
sortutako zurrunbiloak. Lur malkartsu edo eraikien gainean turbulentzia beti
dago, haizearen zizailaduraren ondorioz agertzen baita, hots, haizearen modulua
edo norabidea aldatzean. Turbulentzia oso indartsua da muga-geruzan lurreko
zimurtasunagatik. Atmosferako fisikan, zimurtasun hori neurtzeko z0 gaia
erabiltzen da, milimetroen eta metroen arteko altueraren balio bat dena erliebe
edo oztopoen ezaugarrien arabera.

2. Turbulentzia konbektiboa: konbekzioagatik sortutako zurrunbiloak. Egunean
zehar, egun eguzkitsuetako eguerdietan bereziki, lurzorua berotzearen ondorioz
agertzen den konbekzioa hain zuzen ere.

              [573_768_kapitulu5eranskinekin_html_m444b8c5c.gif]
 3. irudia. Turbulentziak atmosferako kutsatzaileen barreiaduran parte hartzen
   du.(Iturria:http://cde.nwc.edu/SCI2108/course_documents/earth_moon/earth/
               earth_science/convection/pollution_transfer.htm)


EGONKORTASUNA/EZEGONKORTASUNA

Beste osagarri garrantzitsu bat turbulentziari dagokionez muga-geruzaren egoera
egonkorra/ezegonkorra da. Atmosferako tenperatura-profil bertikalak muga-
geruzan eragina handia izango du, profil horren arabera turbulentzia handitu
edo txikituko baita. Egonkortasun mailak hauek dira:

- Neutroa: Giro-tenperaturaren aldaketa gradiente adiabatiko lehorra berdina da
(1ºC/100m gutxi gorabehera). Baldintza horiek ez dute airearen higidura
bertikala pizten ez eragozten. Baldintza egonkorren eta ezegonkorren arteko
muga da. Haize gogorreko egunetan gertatzen da, edo hodei-geruza batek
lurrazaleko berotzea edo hoztea eragozten duenean.

- Ezegonkorra: Giro-tenperaturaren aldaketa gradiente adiabatiko lehorra baino
handiagoa da. Baldintza horietan, aire-burbuila bat turbulentziagatik igotzen
hasten bada, bere tenperatura aldatuko da gradiente adiabatiko lehorraren
arabera (-1ºC/100m inguru). Igotzean, berak baino tenperatura txikiagoa duen
aire-geruza bat aurkituko du eta, aire-burbuilaren dentsitate erlatiboa
txikiagoa izango denez, igotzen jarraituko du. Beraz, zurrunbilo bat
atmosferaren egoera ezegonkorra denean sortzen bada, handiago bihurtzeko joera
izango du. Zurrunbiloak bultzatzen duen airea bere kabuz igoko litzatekeen
baino gehiago igoko da. Horren ondorioz, zirkulazio bertikala handitzen da eta
nahaste bertikal nabarmena gertatzen da. Ezegonkortasunaren maila giro-
tenperaturaren eta adiabatiko lehorraren gradiente bertikalen arteko
desberdintasunen araberakoa da.

- Egonkorra: Giro-tenperaturaren aldaketa gradiente adiabatiko lehorra baino
txikiagoa da. Kasu horretan zurrunbiloak ezin izango du igotzen jarraitu bere
gainean duen aire-geruza beroago dagoelako. Hortaz, igotzen hasten den edozein
aire-burbuilak dentsitate handiagoa izango du eta jaistera behartuta dago.
Baldintza horietan, sortutako zurrunbiloek txikiago bihurtzeko joera dute.

4. irudian profil egonkorrak eta ezegonkorrak irudikatzen dira. Lehenengo
kasuan (a), A puntuan dagoen aire-burbuilak gora egingo balu, bere tenperatura
ingurukoa baino txikiagoa izatera heldu eta, hortaz, berriro A-rantz
hondoratuko litzateke, inguruan izango lukeen airea baino dentsoagoa gertatuko
bailitzateke. Era berean, burbuilak behera egingo balu, bere tenperatura
ingurukoa baino altuagoa izatera iritsi eta A-rantz itzuliko litzateke,
inguruko aireak baino dentsitate baxuagoa izango bailuke. Beraz profila
bertikal egonkorra da, higidura bertikalak eragozten duena. Kasu ezegonkorrean
(b), ondorioa kontrakoa da eta burbuilaren mugimendu bertikalak areagotzen
dira, inguruko airea baino arinagoa (behealdean) eta dentsoagoa (goialdean)
izateagatik.

              [573_768_kapitulu5eranskinekin_html_m335473bd.gif]
        4. irudia. Profil egonkorraren eta ezegonkorraren irudikapena.

Benetako tenperatura erabili beharrean, kutsadura eta muga-geruza aztertzeko
tenperatura potentziala () erabili ohi da. Tenperatura potentziala da altitude
bateko burbuila batek izango lukeena dagoen lekutik itsasmailaraino eramatean
prozesu adiabatiko baten bidez (lerro adiabatiko lehorra jarraituz):

- Tenperatura potentziala ez bada altitudearekin aldatzen, egoera neutroa da,
burbuila guztiek tenperatura bera izango baitute itsasmailaraino jaistean.

- Ezegonkorra denean, tenperatura potentziala altitudearekin jaisten da.

- Egonkorra denean, tenperatura potentziala altitudearekin igotzen da (baina
benetako tenperatura agian ez).

Eguneko lurrazaleko berotze/hozte zikloagatik muga-geruzaren tenperatura-profil
bertikalean aldaketak sortzen dira. Horregatik oso garrantzitsua da
kutsatzaileen barreiadura-mekanismoak ezagutzeko. Adibidez, kutsatzaileen
barreiaduran eragina duen eta muga-geruzaren profilaren aldaketaren ondorioz
gertatzen den osagai bat inbertsioak dira.

INBERTSIOAK

Gehienetan, atmosferaren tenperatura altitudearekin 1ºC/100m inguru jaisten da.
Baina egoera batzuetan eskualde atmosferikoak badaude non tenperatura
altitudearekin igotzen baita. Eskualde horiek oso egonkorrak dira, turbulentzia
gutxi dago eta ia nahaste bertikalik ez. Inbertsioak deritze. Muga-geruza
barnean gertatuz gero, kutsatzaileen barreiadura bertikala zailagoa da. Beraz,
aire-kalitatearen ikuspegitik oso arriskutsuak dira, kutsaduraren maila
handitzen delako. Muga-geruzako inbertsioak bi motakoak izan daitezke:

1. Erradiazio-inbertsioa

Gauez agertu ohi den lurrazaleko tenperatura-inbertsioa, bereziki gau
oskarbietan. Lurzorua hozten da erradiazio infragorria igorpenaren bidez,
lurrazaleko airea berotuz (5. irudia). Bertako turbulentzia bakarrik mekanikoa
da eta oso indargetuta dago. Lurzoru lehorretan, haize ahulekin eta gau
oskarbietan gertatzen da.

              [573_768_kapitulu5eranskinekin_html_m152a8aa4.gif]
                       5. irudia. Erradiazio-inbertsioa

2. Subsidentzia-inbertsioa

Muga-geruzako eskualde altuagoetan agertzen da aire lehorra jaistean eta
lurrazaleko aire-masa hotzaren lekua hartzen duenean (6. irudia). Egoera
antizikloikoetan agertu ohi dira, antizikloietan subsidentzia nagusi baita.
Horrelako inbertsioek muga-geruzaren egitura aldatzen dute, aire-burbuilen
mugimendu bertikala eragotziz.

              [573_768_kapitulu5eranskinekin_html_m14121c64.gif]
                      6. irudia. Subsidentzia-inbertsioa
KUTSADURAREN BARREIADURA

Turbulentzia-egoeraren arabera, kutsadura-adarrek, esate baterako tximinia
industrialetan sortutakoek, itxura desberdinak hartzen dituzte. Nahiz eta
tximinien barreiaduraren ereduak egiteko Gaussen banaketa erabili ohi den,
oinarrizko itxura batzuk daude:

- Baldintzak oso ezegonkorrak badira,kutsadura-adarrak suge-aireko itxura
hartuko du (7. irudia). Baldintza ezegonkorrak kutsaduraren barreiadurarako
lagungarriak izan arren, lurzoruko mailan sarritan kontzentrazio altuak gerta
daitezke kutsadura-adarraren kiribilak lurrazalerantz mugitzen badira
(fumigazio-prozesuak). Kutsadura-adar mota hauek eguerdietan agertu ohi dira.

              [573_768_kapitulu5eranskinekin_html_m496d66e6.gif]
               7. irudia. Suge-aireko itxurako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)

- Baldintzak egonkorrak badira,kutsadura-adarrak tutu luzatu baten itxura
erakutsiko du (8. irudia). Inbertsioaren gradienteak mugimendu bertikala
eragozten du horizontala saihestu gabe, eta kutsadura-adarra heda daiteke
hainbat kilometrotara iturritik haizeberantz. Goizeko lehenengo orduetan
gertatu ohi da, erradiazio-inbertsio baten ze-har. Tokian ez du eraginik izan,
baina bai urrunago.

              [573_768_kapitulu5eranskinekin_html_m7f86e933.gif]
                  8. irudia. Tutu-itxurako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)

- Baldintzak neutroak edo zertxobait egonkorrak direnean,kutsadura-adarra
konikoa da (9. irudia).

              [573_768_kapitulu5eranskinekin_html_m23288e99.gif]
                      9. irudia. Kutsadura-adar konikoa.
     (Iturria:http://www.bvsde.paho.org/cursoa_meteoro/lecc4/lecc4_3.html)

- Fumigazioaren aurkako kutsadura-adarra (10. irudian). Baldintzak ezegonkorrak
direnean tenperatura-inbertsio baten gainean, inbertsioaren gainetik isurtzen
den kutsadura-adarra barreiatzen da lurrazalean kontzentrazio nabarmenak utzi
gabe iturriko inguruan.

               [573_768_kapitulu5eranskinekin_html_10cc4d85.gif]
              10. irudia. Fumigazioaren aurkako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)


               [573_768_kapitulu5eranskinekin_html_62ed0b45.gif]
                  11. irudia. Harrapatutako kutsadura-adarra.
     (Iturria:http://www.bvsde.paho.org/cursoa_meteoro/lecc4/lecc4_3.html)

- Harrapatutako kutsadura-adarra (11. irudia). Kutsadura-adarra inbertsio baten
azpitik askatzen bada, airearen kutsadura larria gerta liteke, lurzorua goizean
berotzen baita, inbertsioaren azpiko airea ezegonkorra bihurtuz.
Ezegonkortasuna harrapatutako kutsadura-adarreraino iristean, kutsatzaileak
beherantz azkar mugi daitezke lurrazaleraino. Lurrazaleko kutsatzaileen
kontzentrazioak oso altuak izan daitezke fumigazioagatik. Hori saihesteko
tximiniek behar bezain altuak izan behar dute.


EGONKORTASUNAREN SAILKAPENA: MUGA-GERUZAREN EGITURA

Atmosferako muga-geruzako nahaste-geruzan (atmosferako lehenengo 200-500 m)
turbulentzia-egoerak Pasquill-Gifford klaseen arabera sailkatzen dira.
Turbulentzia-egoerak 7 motatan banatzen dira (A, B, C, D, E, F eta G) haizearen
neurketak (m/s), eguneko eguzki-erradiazioa (W/m2) eta gaueko hodei-geruza
erabiliz. Taula honetan agertzen da klase horien sailkapena egunean zehar:

   _________________________________________________________________________
  |_______Haizea________|____________________Erradiazioa____________________|
  |_______u/m/s)________|___>_400_W/m2___|__200-400_W/m2___|___<_200_W/m2___|
  |_________<_2_________|_______A________|_______A-B_______|_______B________|
  |_________2-3_________|______A-B_______|________B________|_______C________|
  |_________3-4_________|_______B________|_______B-C_______|_______C________|
  |_________4-6_________|_______C________|_______C-D_______|_______D________|
  |_________>_6_________|_______C________|________D________|_______D________|

Letraren arabera, turbulentziaren egoera eta kutsadura-adarra deskribatzeko
Gaussen parametroak desberdinak dira. A letrak turbulentzia handieneko maila
adierazten du.

Nahaste-geruzako haizearen formula teknikoko alfa () berretzailea
turbulentzia-mailaren menpe dago eta, beraz, bere balioa aldatuko da
sailkapeneko letraren arabera. Turbulentzia baxua bada,  altua izango da, eta
turbulentzia altua bada,  baxua izango da. Adibidez, hirigune batean, A motako
egoeretan  = 0,15 eta D motako egoeretan  = 0,25.

Atmosferako muga-geruzaren egitura

Formula teknikoa aplika daitekeen eskualdean (gutxi gorabehera 200 m-raino
gauez eta 500 m-raino egunez, 12. irudia) barreiadura indartsuagoa da. Eskualde
horri nahaste-geruza esaten zaio. Egunean zehar nahaste-geruzan turbulentzia
mekanikoa eta konbektiboa da. Eguneko konbekzioa bizia bada, nahaste-geruza 500
m baino handiagoa izan daiteke eta, baldintza horietan, nahaste-geruza
konbektiboa ere deritzo.

Eskualde horretatik 1000 m-raino egoera neutroko aire-geruza bat dago (hondar-
geruza).

1000 m-tik gora tenperatura-jauzi bat dago, bertan hodeiak sortzen baitira.
Hortik aurrera atmosferak egonkorra izateko joera dauka (troposfera askea), -
0,7ºC/100m inguruko batez besteko gradienterekin.

Egunean zehar muga-geruzak nahasteko joera du, 2-3 orduro. Gauez, egunez
lurrazalean sortutako kutsatzaileak eskualde neutroan harrapatuta geratu ohi
dira. Baina hurrengo egunean kutsatzaile horiek berriro fumigatzen dira
nahaste-geruzan bertako turbulentziagatik, gainera egunez agertzen den
ezegonkortasun bertikalak areagotuta. Neurketa-estazioetan eguerdietan neurtu
ohi diren kutsadura-maximoak, eguneko fumigazio horregatik gertatzen dira.

               [573_768_kapitulu5eranskinekin_html_79325b3c.gif]
   12. irudia. Muga-geruzaren egitura (tenperatura potentzialaren arabera).
 (Iturria: R. B. Stull.Meteorology for Scientists and Engineers, Brooks/Cole,
                                2000, 2nd. ed.)
                                                                   5.Veranskina

                                                                       ADBEKZIO


Adbekzioa da airearen higidura horizontala, beroa, ur-lurruna eta aire-masaren
bestelako ezaugarriak ere puntu batetik beste batera garraiatzen dituen
prozesua haizearen bidez. Prozesu horrek lurrazaleko estazio meteorologikoek
egindako neurketetan duen eragina dela eta, adibide bat aztertuko dugu bere
ondorioak ulertzeko (1. irudia).

               [573_768_kapitulu5eranskinekin_html_783569aa.gif]
                  1. irudia. Adbekzioaren arazoaren adibidea.

Demagun estazio meteorologiko batean 16:00-etan ozonoaren aireko kontzentrazioa
5 ppb dela. Baina demagun bertatik 1 km-ra dauden aire-burbuiletan 3 ppb ozono
dagoela eta 1 ppb/ordu galtzen dutela hainbat arrazoigatik. Aire-burbuila
horiek estaziora hurbiltzen ari dira 1 km/ordu-ko abiadurarekin. Baldintza
horietan, estazioan 17:00-etan neurtutako kontzentrazioa 2 ppb izango da.
Beraz, estazioak neurtu duen aldaketa -3 ppb/ordu-koa da, hots,
[573_768_kapitulu5eranskinekin_html_280872a8.gif]. Baina, egia esan, aire-
burbuilak 1 ppb/ordu galtzen ari dira (hau da,
[573_768_kapitulu5eranskinekin_html_m42bbcf2c.gif]).

Estazio finko batean neurtzen dugunean, bere gainean dagoen aire-masaren egoera
neurtzen ari gara. Horrek esan nahi du, denbora igarotzean, lehen urrunago
zeuden aire-masak neurtzen ditugula, beren berezko eraldaketekin.

Hori da adbekzioaren arazoa, atmosfera mugitzen ari dela. Hortaz, bi era daude
neurketak egiteko:

1. Finkoa/estatikoa: estazioko neurketa, toki batean finkoa. Eulertarra deritzo
(Leonhard Euler zientzialariaren izenetik dator). Puntu batean gertatzen diran
aldaketak neurtzen ditu.

2. Mugikorra: airearen higidura jarraituz egiten diren neurketak. Lagrangearra
deritzo (Joseph Louis Lagrange zientzialariaren izenetik). Aire-burbuilen
barnean aldaketak neurtzen ditu.

Gehienetan, neurketa eulertarrak egiten dira, baina globo batzuk atmosferan
neurketa lagrangearrak egiten dituzte.

Bi neurketa mota horien artean lotura bat dago:

            neurketa lagrangearra = neurketa eulertarra + adbekzioa

Kontzentrazioaren denborarekiko aldaketetarako eraldaketa lagrangearrak honela
adierazten baditugu:

              [573_768_kapitulu5eranskinekin_html_382aad9d.gif],

eta, aldaketa berdinerako, eraldaketa eulertarrak honela:

              [573_768_kapitulu5eranskinekin_html_m65ba1097.gif],

Bi neurketen arteko erlazio honako hau izango da:

               [573_768_kapitulu5eranskinekin_html_c0f7e08.gif].

Edo ekuazio diferentzial moduan:

               [573_768_kapitulu5eranskinekin_html_b8b748a.gif].

Erabili dugun adibideari ekuazio hori aplikatzen badiogu:

    * u = 1 km/ordu;
    * x = x2 – x1 = 1 km;
    * 16:00-etan, C(x2) = 5 ppb eta C(x1) = 3 ppb, beraz C = C(x2) - C(x1) = 2
      ppb)
               [573_768_kapitulu5eranskinekin_html_366691e6.gif]
              [573_768_kapitulu5eranskinekin_html_m53d4ecad.gif]

Beraz, azkenik:

               [573_768_kapitulu5eranskinekin_html_77c98d92.gif]
1 Angelu hau ez da beti berdina marruskadura indarra topografiaren arabera
aldatzen delako: ez da berdina eskualde laua edo menditsua bada, lurrean edo
itsasoan,... Hala ere, gure kalkuluetarako 45º-ko batezbesteko angelua
erabiliko dugu.
