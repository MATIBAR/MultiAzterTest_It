



                                 6. KAPITULUA

                        ITSASLASTERRAK ETA ITSASALDIAK.
                     OZEANOETAKO URAREN HIGIDURA OROKORRAK


Ozeanoetan ur kopuru handiak higitzen dira ur-lasterrak osatuz, jarraituak,
periodikoak edo aldizkakoak izan daitezkeenak. Guztiak fluidoen partikulen
mugimen-duak badira ere, oso ezberdinak dira haien artean jatorriari,
abiadurari, norabideari eta mugei dagozkienez.

Hasiera batean, honako hiru itsaslaster mota aurki dezakegu:

    * Azaleko lasterrek Ekuatoretik Poloetara ur bero kopuru handiak
      garraiatzen dituzte, tropikoetako beroa planeta osora banatuz. Beren
      zirkulazioa independen-tea da ipar eta hego hemisferioetan eta 2000 m-ko
      sakoneraino eragina dute.

    * Sakoneko lasterrek (zirkulazio termohalinoa) ozeano Atlantikoan eta
      Artikoan jatorria dute eta Ekuatorerantz higitzen dira, hemisferio
      batetik bestera ozeanoko hondoetan zehar pasatuz.

    * Itsasertzeko lasterrak edo laster lokalak periodikoak dira, norabidean
      zein abiaduran, eta jeneralean itsasaldien ondorioz gertatzen dira.
      Horregatik itsasaldiko lasterrak ere esaten zaie. Haien norabide eta
      intentsitate desbidera-tzeak iraunkorrenak dira, bortitz eta arriskutsu
      bihur ditzakeena, bereziki leku estuetan, non abiadura 10 korapilo baino
      handiagoa izan daitekeen. Itsasaldiko lasterrak aldizkakoak izan daitezke
      itsasgoran norabide berdina mantendu (uraren aurreratzearekin batera doan
      lasterra) eta itsasbeheran aurkako norabidean hartzen dutenean (uraren
      jaitsierarekin batera doan lasterra); edo birakariak izan daitezke,
      zeinek norabide posible guztiak bata bestearen ondoren har ditzakete
      itsasaldi aldaketen bitartean.

                    [574_962_kapitulu6_html_m54aa7b81.gif]
     6.1 irudia.Azaleko itsaslasterren edo zirkulazioaren eskema orokorra
 (Iturria:Essentials of Oceanography,A. P. Trujillo. H. V. Thurman, 10th ed.,
                                     2011)

6.1 AZALEKO ZIRKULAZIOA

Planetako azaleko itsaslaster garrantzitsuenak 6.1 irudian agertzen dira.
Lehenik, laster hauek gainazaleko batez besteko haizeen patroia jarraitzen
dutela nabarmendu behar dugu, Coriolisen efektua gehitzen denari. Ekuatorean
mendebalderanzko lasterrak daude eta ekialderanzkoak latitude ertainetan,
Atlantikoan eta Pazifikoan “biraketa” subtropikalak sortzen dituena, baita
biraketa subpolarrak ere. Ozeanoen mendebaldean laster oso indartsuak agertzen
dira, esate baterako Golkokoa eta Kuroshio ipar hemisferioan eta Brasilekoa eta
Agulhasekoa hego hemisferioan.

Lasterra zenbat eta azkarragoa izan, orduan eta handiagoa garraiatutako ur
kopurua. Taulak (6.1 taula) itsaslaster garrantzitsuenek garraiatutako ur
bolumenak erakusten ditu, sverdrupetan adierazita (1 Sv = 106 m3/s).

                    [574_962_kapitulu6_html_m33819132.png]
  6.1 taula. Azaleko itsaslasternagusiekgarraiatzen duten ur bolumenak (ACC =
    Antarctic Circumpolar Current).(Iturria: Dynamical Oceanography, H. K.
                                Dijkstra, 2008)

Ozeanoen mendebaldeko lasterretatik, Golkoko itsaslasterra bolumen handiena
garraiatzen duena da (88 Sv). Lasterren zabalera ozeano-arroarena baino
txikiagoa da kasu guztietan. Ozeano-arroen ekialdeetan lasterrak askoz
ahulagoak eta gehienetan zabalagoak dira. Adibidez, Kaliforniakoa, Kanarietakoa
eta Benguelakoa.

Ekuatorealdean itsaslaster indartsuak daude Pazifikoan zein Atlantikoan:
hegoaldeko eta iparraldeko laster ekuatorialak. Latitudeko 4º iparretik gertu
gainazaleko haizeen aurkako norabidean doan kontrako laster ekuatoriala dago.

Azkenik, hego hemisferioan Antarktikako Laster Zirkunpolarra (ACC) itsaslaster
nagusia da. Ozeano Australa zeharkatzen du, oztoporik ez daukan planetako
eskualde bakarretik. Laster honetako garraio 140 Sv ingurukoa da, ozeano
guztietako baliorik handiena.


6.2 ZIRKULAZIO TERMOHALINOA

Ozeanografia Fisikoan zirkulazio termohalinoa (ZTH) edo, metaforikoki, zinta
garratzaile ozeanikoa, esaten zaio uraren gazitasun- eta tenperatura-
diferentziek sortutako dentsitate-gradienteen ondorio den itsas zirkulazio
globalaren parteari. Oso garrantzitsua da, eskualde tropikaletatik polarretara
doan beroa-fluxuan parte hartze nabarmena baitauka eta Lurreko kliman duen
eraginagatik.

Termohalino adjektiboa bi hitzetik osatuta dago: termo(= bero), tenperaturari
dagokiona, eta halino (= gatz), gatz edukiari dagokiona, itsasoko uraren
dentsitatea zehazten duten bi faktoreak. Ekuatoreko Ozeano Atlantikotik
polorantz doazen azaleko lasterrak beren ibilbidean hoztu eta azkenean polotik
gertuko latitudetan hondoratzen dira. Ur dentso hori ozeano-arroetarantz dabil
eta zati handi bat hego hemisferioko ozeanoetan azaleratzen da. Ur
antzinakoenak (1600 urte inguruko ibilaldirekin) Ipar Pazifikoan azaltzen dira.
Beraz, arro ozeanikoen artean nahaste nabarmena gertatzen da, haien arteko
diferentziak gutxituz eta Lurreko ozeanoak sistema global bihurtuz. Ur masek
beren ibilbidean energia (beroa) zein materia (solidoak, disolbatutako
substantziak eta gasak) garraiatzen dute munduan zehar. Horregatik
zirkulazioaren egoerak eragin handia dauka Lurreko kliman.

Oro har, zirkulazio globala ur-isuri bat bezala deskriba daiteke, gainazaleko
samarra, Ozeano Pazifikoan eta Indiakoan berotzen dena, Atlantikoko latitude
tropikaletan beroa jasotzen jarraitzen duena, azkenik Ipar Atlantikoan
hondoratzeko eta maila sakonetatik itzultzeko (6.2 irudia).

                    [574_962_kapitulu6_html_m7f8f7567.png]
        6.2 irudia. Lurreko ozeanoen zirkulazio termohalinoaren eskema.
        (Iturria:http://en.wikipedia.org/wiki/Thermohaline_circulation)

Zirkulazio termohalinoa konbekzioaren ondorioa da, hots, dentsitate
diferentziengatik gertatzen dela, masa dentsoagoak hondoratu eta dentsitate
gutxiagokoak igotzeko joerarekin. Ozeanoen kasuan, diferentzia horiek bi
faktoreen menpe daude, tenperatura eta gazitasuna. Dentsitatea tenperaturarekin
jaitsi eta gazitasunarekin igotzen da.

Atlantikoan eta hegoaldeko alboan ur-masak haizeen eraginagatik hondoratzen
dira. Ura lurrinaraztean, tenperatura jaitsi eta, aldi berean, gatz
kontzentrazioa handitzen dute. Bankisa handitzen denean, izotzaren eraketak ur
purua bereizten du, eta gatzunak zirrikituak betetzen du edo ozeanoko urarekin
nahasten da, efektua areagotuz. Hoztutako ur-masak eta dentsoagoak direnak
beren gazitasun erlatiboa igotzean poloetako hondoetan zehar higitzen dira
grabitateagatik.

Ipar Atlantikoan, lurrinketak ur-masa hotz eta dentso bat sortzen du,
Atlantikoan zehar zirkulatzen duena Pazifikora itzultzeko bidean, baina ipar-
mendebaldetik beste aldera zuzenean joan ezin daitekeena kontinenteen egungo
kokapenagatik.


6.3ITSASALDIAK: ITSASALDIKO LASTERRAK

Itsasaldiak ilargiaren eta eguzkiaren grabitazio-indarraren gradienteak
sortutako itsasmailaren igoera eta jaitsiera dira. Itsasmailaren altuera bere
maximoraino iristen denean, itsasgora deritzo, eta itsasbehera kontrako
aldiari.

Nabigatzaileek itsasaldiak eta beren lotura ilargiaren aldiekin milaka urtez
ezagutzen dituzte. Lotura zehatza ezagutzeko, berriz, zientzialari askoren lana
beharrezkoa izan zen. Hala ere, ozeanoko itsasaldien lehenengo mapa globala
duela gutxi argitaratu dute, 1994an (6.3 irudia).

                    [574_962_kapitulu6_html_m4878bbf7.png]
6.3 irudia. Lerro kotidalak (aldi bereko itsasgorako puntuak lotzen dituenak)
eta itsasaldikoanplitudea. Anplitudea koloreekin adierazten da eta lerro
kotidalak zuriak dira, ordu bateko aldearekin. Puntu anfidromikoen (itsasaldiko
anplitudea berdin zero) inguruko arkuek itsasaldien norabidea erakusten dute,
bakoitzak 6 orduko aldia adieraziz.(Iturria: NASA,http://en.wikipedia.org/wiki/
Tide)

Bestalde, itsasaldien iragarpena kostalde eta portuetan askoz sinpleagoa da.
Mareografoetako erregistroek, itsasaldien bortxatzearen teoriarekin batera,
itsasaldien deskribapen zehatza ematen dute mareografoetatik gertu. Gogoan izan
behar dugu itsas zabalean itsasaldietako anplitudea metro bat baino txikiagoa
dela, kostaldeetatik gertu, berriz, anplitudea gehienetan handiagoa da, 10 m
edo gehiago kasu batzuetan.

Itsasaldiek ekaitz meteorologikoen eraginak handiagoak izatea eragiten dute.
Ekaitzekin lotutako haizeak ur ez oso sakonen gainetik dabiltzanean, urak
kostaren kontra pilatzeko joera dauka. Itsasmailaren igoera honi zikloi-
itsaskia esatean zaio (storm surge). Ekaitzean zehar itsaskia itsasgorarekin
batera gertatzen bada, itsasmaila oso altua izango da eta ondorioak
suntsitzaileagoak.

Itsasaldiak hiru oinarrizko motatan sailka daitezke (6.4 irudia):

- egunekoak, egunero itsasgora bat eta itsasbehera bat dituzte

- egun erdikoak, egunero bi itsasgora eta bi itsasbehera dituzte, ia berdinak
direnak (itsasgorak beren artean eta itsasbeherak beren artean)

- mistoak, eguneko eta egun erdiko kasuen nahasketa bat dira, hots, egunero
itsasgora bat eta itsasbehera bat baino gehiago dute baina altuera
ezberdinekoak. Mota honetakoak dira erditxitako uretan (golkoak, badiak,
estuarioak) gertatzen direnak. Mareak kostaldeko eskualde horiek bete eta
husten ditu sarrerako eta irteerako ur-laster indartsuak sortuz. Itsasaldi
horiek F (flood) izeneko fase bat dute, “betetzea” adierazten duena, hau da,
erditxitako guneetan ura sartzen den marearen aldia; eta aurkako fase batek, E
(ebb) izenekoa, “hustea” adierazten duena, hau da, ura itxitako eskualdeetatik
itsas irekira irteten den mareako aldia.

                    [574_962_kapitulu6_html_m7545161b.gif]
   6.4 irudia. Hiru oinarrizkoitsasaldi motetako adibideak eta bere banaketa
   munduan zehar.(Iturria:Oceanography. An Invitation to Marine Science, T.
                           Garrison, 7th ed., 2010)

6.4 irudian (d) erakusten da marea mota desberdin horiek nola banatzen dira
planetan zehar. Mediterraneoko eskualde batzuetan izan ezik, non mota mistoko
itsasaldiak nagusiak diren, Iberiar Penintsulako kostalde osoan egun erdiko
itsasaldiak daude.

Bestetik, itsasaldien altueraren aldaketak Ilargiaren aldiekin estu lotuta
daude, 6.6 irudian agertzen denez. Marea biziak(edo sizigiak), itsasaldiaren
altuera maximoa denean, ilbeteko eta ilberriko egunetan gertatzen dira. Ilgoran
edo ilbeheran, berriz, itsasaldiaren altuera minimoa da (marea hila edo
koadratura)
                     [574_962_kapitulu6_html_647a0f7f.gif]
    6.6 irudia. Itsasaldien altueraren aldaketak Ilargiaren aldien arabera.
       (Iturria:Invitation to Oceanography, P. R. Pinet, 5th ed., 2009)

Funtsean, itsasaldien jatorria zera da: alde batetik, Lurra gorputz zabala da
eta, bestetik, Ilargiak edo Eguzkiak sortutako grabitazio-eremua ez da
homogeneoa planetako puntu guztietan, batzuk haiengandik hurbilago eta beste
batzuk urrunago baitaude. Ilargiaren kasuan efektua indartsuagoa da Eguzkiarena
baino Lurretik gertuago dagoelako.

Indar horiek aztertzeko, demagun Lurra R erradioko gorputz esferiko zurrun bat
dela, lodiera uniformeko eta sakonera txikiko ur geruza batekin estalita
dagoena. Hasiera batean, Ilargiak Lurraren ekuatore-planoan orbitatzen duela
joko dugu. Ilargia mugitu arren, ura betiere orekan dagoela hartzen da, hots,
edozein zati likidoren abiadura eta azelerazioa Lurrarekiko baztergarriak
direla.
                    [574_962_kapitulu6_html_m17ec2908.png]
       6.7 irudia. Ilargiaren eraginezItsasoko uretan sortutako indarren
                                deskonposatzea.
              (Iturria:http://co-ops.nos.noaa.gov/restles3.html)
Ilargiaren Lurrarekiko kokapena erlatiboa eta bere masa kontuan izanik,
Ilargiaren biraketa Lurraren inguruan ez da gertatzen Lurra geldirik balego
bezala eta Ilargia bakarrik haren inguruan biratuko litzateke. Sistema osoa da
(Lur-Ilargi), ordea, bere masa-zentroaren (barizentroa, 6.10 irudia) inguruan
biratzen dena. Nahiz eta masa-zentro hori Lurraren barnean egon, haren zentro
geometrikotik urrun dago. Lur-Ilargi sistema eta bere elkarrekintzak baldintza
horietan aztertzen ditugunean, bereziki itsaso-uraren igoerari eta jaitsierari
eragingo lieketenak, gogoan izan behar dugu bi indar eraginkor daudela:
Ilargiaren grabitate-indarra, ur-masak erakartzen dituena, eta indar
zentrifugoa, Lurra Lur-Ilargi sistemaren masa-zentroaren inguruan biratzean
sortzen dena (6.7 irudia).

6.7 irudian agerian geratzen denez, grabitate-indar eta indar zentrifugoen
eraginez Lurraren ekuatorean uraren igoerak bi lobulu eratzen ditu, marea
zuzena (Ilargiaren azpialdean) eta aurkako marea (Ilargia dagoen aurkako
alboan). Hurrengo irudian prozesuaren bi osagaiak banatuta agertzen dira (6.8
irudia).

                     [574_962_kapitulu6_html_2da429fa.gif]
 6.8 irudia. Grabitate-indarraeta indar zentrifugoa Lurrean (marea zuzena (a)
 eta aurkako marea (b)). (Iturria:Invitation to Oceanography, P. R. Pinet, 5th
                                  ed., 2009)

Marea biziak eta marea hilak ulertzeko, Ilargiaren eta Eguzkiaren eraginak
bateratu behar ditugu (6.9 irudia). Ilargia Eguzkiarekin lerrokatzen da marea
bizien kasuan, beren grabitazio-erakarpenak batuz. Ilgoran eta ilbeheran,
aldiz, Ilargia Eguzkiarekiko oposizioan dago, grabitazio indartzea desagertuz,
eta horrela itsasaldiak ahulagoak dira.

Azkenik, azpimarratu behar dugu Ilargiak ez duela orbitatzen zehazki Lurraren
ekuatore-planoan (6.10 irudia) eta, bestetik, Lurraren biraketa-ardatzak
prezesio higidura bat daukala. Horren ondorioz, gure planetan mareen itxura oso
korapilatsua da (6.11 irudia).
                     [574_962_kapitulu6_html_10ae1752.gif]
  6.9 irudia. Ilargiaren eta Eguzkiaren eragin bateratua marea biziak (a) eta
 hilak (b) sortzeko.(Iturria:Oceanography. An Invitation to Marine Science, T.
                           Garrison, 7th ed., 2010)

                     [574_962_kapitulu6_html_328e7c89.png]
    6.10 irudia. Ilargiaren eta Lurraren kokapen erlatiboak beren higidura
orbitaletan eta barizentroaren posizioa. (Iturria:http://commons.wikimedia.org/
                           wiki/File:Earth-Moon.PNG)

                    [574_962_kapitulu6_html_m52b84058.png]
   6.11 irudia.Itsasaldien sorrera Ilargiaren eta Lurraren kokapen erlatiboa
  kontuan hartuta.(Iturria:Invitation to Oceanography, P. R. Pinet, 5th ed.,
                                     2009)
Toki bakoitzean itsasaldien itxura hain korapilatsua denez, beren uneoroko
balioak behatutako datu taulen bidez kalkulatzen dira. Portu eta kostalde
guztietanmareak behatu eta neurtzeko metodoak daude. Kontuan izan behar dugu
neurketa horiek egiteko metodo estandarrak erabiltzen direla, itsasaldien
erreferentzia-maila finko batzuk jarrita dituztenak (6.12 irudia). Herrialde
bakoitzak argitarat ohi du neurtutako erreferentzi garrantzitsuenak, bereziki
itsasgoraren eta itsasbeheraren ordua eta altuera (6.13 irudia).

                    [574_962_kapitulu6_html_m37f63766.gif]
        6.12irudia. Itsasaldien altuera neurtzeko erreferentzia-mailak.
           (Iturriak:Apuntes_de_Navegación_Costera;Tidal_Hydrology)


  [574_962_kapitulu6_html_113198c8.gif][574_962_kapitulu6_html_30b8a1c9.gif]
             6.13 irudia. Mareetako taula (Iturria:Bilboko_Portua)

Taula horietatik une zehatz bateko marearen altuera toki horretan kalkulatzeko
metodo errazak daude. Adibidez, kosinuaren bidezko zuzenketaren kalkulua egun
erdiko itsasaldietarako sinpleenetariko bat da:

- Hiru gai kalkulatu behar dugu:

    * A = betetzeko denbora, itsasgora eta itsasbehera bitarteko denbora
      orduetan
    * B = kalkulatu beharreko unea eta itsasgora edo itsasbehera hurbilena
      bitarteko denbora
    * C = marearen anplitudea, itsasgoraren eta itsasbeheraren altueren arteko
      diferentzia

- Datu horiekin aurreko itsasgora edo itsasbehera hurbilenari  zuzenketa
balioa (metrotan) erabiltzen da:

                         δ = (C/2)·[1cos(180·[B/A])]

Beste metodo sofistikatuago batek deskonposatze harmonikoaren teknikak
erabiltzen ditu. Metodo horretan mareen garapena prozesu harmoniko sinple
batzuen batuketaren ondoriozkoa dela hartzen da. Beraz, z(t) marearen altuera
bada t unean, funtzio hau n gaien batuketan deskonposatu daiteke (Fourierren
analisia), honela:

                         z(t) = A0+ΣnAn·cos(n·t + φn)

Marea osatzen duten higidura sinple bakoitza kurba sinusoidal baten bidez
adierazita dago eta guztien batuketa azkeneko marea da. Higidura sortzaile
bakoitzari, kosinu baten bidez adierazita bigarren formulan, marearen n osagaia
edo n osagai harmonikoa deritzo.

Teorikoki osagaiak infinituak izan arren, Eguzkiaren, Ilargiaren eta Lurraren
higidura erlatiboek itsasoan sortutako ia perturbazio guztiak deskribatzeko,
lehenengo 37 harmonikoak eta gero emaitza ez da aldatzen, ezta mareako kasu
zailenetan ere.

Oro har, itsasaldia toki batean kalkulatzeko 6 osagai bakarrik erabiltzen dira:
egun erdiko hiru funtzio harmoniko, 12 ordu inguruko periodokoak, eta eguneko
beste hiru, 24 ordu inguruko periodokoak (6.14 irudia). Periodo zehatzak
tokiaren eta urtearen arabera aldatzen dira. An, n eta φn balioak lortzeko,
gutxienez bi hilabeteko neurketak behar dira. Datu horiei Fourierren analisia
aplikatzen zaie eta horrela eguneroko itsasaldien altueren eboluzioa azaltzeko
beharrezko datuak lortzen dira. Honako hauek dira erreferentziazko izenak eta
balioak osagai bakoitzaren periodoetarako:

- Ilargiko egun erdiko osagaiak:
Ilargiko osagai Nagusia (M2): 12,42 ordu
Ilargiko osagai Eliptiko handiena (N2): 12,66 ordu

- Eguzkiko egun erdiko osagaia:
Eguzkiko osagai Nagusia (S2): 12 ordu

- Eguneko osagaiak:
Eguzki-Ilargiko deklinazio osagaia (K1): 23,93 ordu
Eguneko Ilargiko osagai nagusia (O1): 25,82 ordu
Eguneko Eguzkiko osagai nagusia (P1): 24,01 ordu

                     [574_962_kapitulu6_html_51cfdbb.png]
          6.14 irudia. Marearen 6 osagai nagusien batuerako adibidea.
       (Iturria:Invitation to Oceanography, P. R. Pinet, 5th ed., 2009)

Mareek uraren higidura periodikoak sortzen dituzte Coriolisen efetuak
desbideratu eta kostaldeak oztopatzen dituenak. Horrela agertzen dira biraketa
bi ziklo osorik egun erdiko itsasaldien kasuan edo ziklo oso bakar bat eguneko
itsasaldien kasuan (6.15 irduia). Badia luze eta estuen kasuan batzuetan mareek
ezin dira biratu. Orduan, ur-lasterrak aurkako norabidea hartzen du,
itsasgoratik itsasbeherara pasatuz badian zehar bideratutako laster bat bezala
(6.16 irudia).

                     [574_962_kapitulu6_html_2c83403e.png]
 6.15 irudia. Itsasaldiko lasterrak badia irekietan (idealizatutako adibidea)
       (Iturria:Invitation to Oceanography, P. R. Pinet, 5th ed., 2009)
                     [574_962_kapitulu6_html_6624b07e.png]
  6.16 irudia. Mareen eboluzioa badia irekietan (a eta b) eta badia luze eta
 estuetan (c eta d).(Iturria:Invitation to Oceanography, P. R. Pinet, 5th ed.,
                                     2009)

6.4 HAIZEA ETA ITSASLASTERRAK

Oro har, azaleko itsaslasterren jatorria haizea da, ura bultzatzen baitu.
Haizea eta itsasoko ura elkarrekin akoplatzen dira, azalean uraren higidura
bereziki garrantzitsua sortuz. Akoplamendu dinamiko horrek, haizearen
lurrazalarekiko profilarekin gertatzen den bezala, uretan Ekmanen kiribila
motako batez besteko profila sortzen du, non uraren abiaduraren norabidea zein
intentsitatea sakonerarekiko aldatuz doan (6.17 irudia).

                     [574_962_kapitulu6_html_1adc65b1.png]
  6.16 irudia. Haizearen eta ozeanoko azalaren arteko elkarekintzaren Ekmanen
   kiribila.(Iturria:Invitation to Oceanography, P. R. Pinet, 5th ed., 2009)
Horrela ipar hemisferioan ozeanoko azaleko ura haize nagusirekiko 45º
eskuinerantz desbideratutako norabidean mugitzen da eta, oro har, uraren
garraio garbia haizearekiko 90º inguru desbideratuta dago. Hego
hemisferioandesbideratzeak aurkako zeinua dauka.

Desbideratzehonen ondorioz, ozeanoan ur sakonaren azaleranzko ponpatze efektua
sortzen da (Ekman pumping). Ponpaketa horrek askotariko fenomenoak sortzen
ditu. Adibidez, ipar hemisferioan haizeak bortizitate negatiboa erakusten badu
(zirkulazio antiziklonikoa), Ekmanen ponpatzeak ur-laster bertikala sortuko
luke ozeanoko hondorantz (downwelling). Bestela, ipar hemisferioan bortizitate
positiboa agertzen denean (zirkulazio ziklonikoa), bortizitate horrek goranzko
ur-laster bertikala sortuko luke (upwellingedoazaleratze) (6.18 irudia).

                    [574_962_kapitulu6_html_m12e73ef3.png]
  6.18 irudia. Upwellings eta donwellings haizearen bortizitatearekin lotuta.
 (Iturria:http://www.redmap.org.au/resources/impact-of-climate-change-on-the-
                marine-environment/upwelling-and-downwelling/)


                     [574_962_kapitulu6_html_7f4a3f25.jpg]
                     [574_962_kapitulu6_html_7f4a3f25.jpg]
                  6.19 irudia. KZITan sortutako azaleratzea.
(Iturria:http://oceanmotion.org/html/background/upwelling-and-downwelling.htm)

Efektua indartsua da KZITan, non alisioek haizeen konbergentzia-zona osoan
azaleratzea sortzen duten (6.19 irudia). Zirkulazio orokorraren haize nagusiek,
haien bortizitateekin batera, Ekman ponpatzearen bidez upwelling eta
downwelling prozesuak sortzen dituzte ozeanoan zehar 6.20 irudiko eskemaren
arabera.

                     [574_962_kapitulu6_html_52422d97.png]
 6.20 irudia. Zirkulario orokorraren Ekman ponpatzearekin lotutako upwellings
                               eta downwellings.
(Iturria:http://meteo.fisica.edu.uy/Materias/oceanografia/teorico_oceanografia/
                              2012/cap6_2012.pdf)

Beste efektu garrantzitsu bat ekuatoreko kostaldeko azaleratzea da. Ekuatoreko
eskualdean kostarekiko paraleloak diren hazieek azaleratze prozesu indartsuak
sor ditzakete. Adibidez, har ditzagun Peruko kostaldean zehar doazen hegoaldeko
haizeak. Ekmanen dinamikaren ondorioz haize horiek ezkerreranzko Ekman garraioa
eragingo dute eta azaleko ura mendebalderantz desplazatuko da, kostatik
urrunduz. Ur horrek utzitako lekua Ekamen geruzaren behealdean dagoen urarekin
bete daiteke, azaleratzea sortuz (6.21 irudia).

                     [574_962_kapitulu6_html_46bbe750.jpg]
                   6.21 irudia. Peruko kostaldeko upwelling
(Iturria:http://www4.ncsu.edu/~dbeggles/education/synergy/anchovy/asecoas.html)

Azaleratutako ura hotza denez, azaleratzeak kostaldean zehar ur hotzezko gune
bat sortzen du azalean. Ur hotzak bertako klima modulatzen du eta eskualde
horiek lanbroak, estratu itxurako hodei baxuak eta atmosfera oso egonkorra
(konbekzio eta euri gutxi) izan ohi dute.

Bestalde, azaleratutako ura hotza izateaz gain, elikagai kontzentrazio
handiagoa ere dauka. Elikagai horiei ezker azaleko fitoplankton-populazioa
handitzen da, zooplanktonen janaria direnak eta azken hauek arrainenak.
Horregatik, kostaldeko azaleratzeko eskualdeak oso emankorrak dira eta bertan
daude munduko arrantza-gune garrantzitsuenak (Peru, Kalifornia, Somalia,
Maroko, Namibia. 6.22 irudia).

                     [574_962_kapitulu6_html_255e0865.jpg]
    6.22 irudia. Ekman punpatzearen bidezko kostaldeko azaleratze nagusiak.
 (Iturria:http://www.redmap.org.au/resources/impact-of-climate-change-on-the-
                marine-environment/upwelling-and-downwelling/)
