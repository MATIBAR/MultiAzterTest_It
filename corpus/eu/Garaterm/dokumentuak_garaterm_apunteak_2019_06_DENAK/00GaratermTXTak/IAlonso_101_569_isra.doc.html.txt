







                             ISRA – FITXA TEKNIKOA


- JATORRIZKO IZENA: “Inventario de Situaciones y Respuestas de Ansiedad” (ISRA)


- AUTOREAK: J.J. Miguel Tobal eta A.R. Cano Vindel (1986, 2002)


- IRAUPENA: Gutxi gora behera berrogeita hamar minutu.


- APLIKAZIO-ADINA: 16 urtetik aurrera, egoerak ulertzeko eta eskatutako
eginbeharrak egiteko maila kultural nahikoa dutenak.


- ADIERAZPENA: Eguneroko bizitzako egoeren aurrean hersturako erantzun
kognitibo, fisiologiko, eta motoreen ebaluazioa.


- TIPIFIKAZIOA: Populazio normaletik eta populazio klinikotik ateratako
gizonezkoen eta emakumezkoen laginak.


- MATERIALAK: Eskuliburua aplikazio, zuzenketa eta interpretazio arauekin,
erantzun orriak, erantzunen sistemaren profil orria, eta egoera zehatzen profil
orria.

                          ISRA TESTAREN DESKRIBAPENA

- S-R formatua duen inbentarioa (maiztasuna)

- Sistema kognitibo, fisiologiko eta motoreen erantzunak (3 puntuazio)

- Erantzun zehatzak (vs. abstrakzioak), balidatzeko beste tekniketatik
eratorritako informazioa.

- Elaboraziorako herstura sor zezaketen egoera desberdin asko erabili ziren: 3
sistemak eta era konkretuan idatziak: Hasierako 28 itemetatik 22 itemetara (+1
irekia). Faktore analisia.

- 1. faktorea, “aktibazio fisiologikoa”: Nerbio-Sistema Autonomoaren eta
Nerbio-Sistema Somatikoaren aktibazioko indizeak diren erantzunak dira.
Erantzun hauetako batzuk honakoak dira: palpitazioak, takikardia, ahoaren
lehortasuna, irensteko zailtasuna, hotzikarak, dardarak, izerditzeak, tentsio
muskularra, arnasketa agitatua, apnea, etab.; hala nola bestelako sintomak:
urdaileko arazoak, goragalea, zorabioak, buruko minak, etab.

- 2. faktorea, “kognitiboa”: kezka, beldurra edo inseguritateko pentsamenduak
eta sentimenduak. Subjektua tentsio edo alerta egoerara eramaten duten
ruminazioak. Ondorioa kontzentrazioko eta erabaki-hartzeko zailtasuna sortzen
da, hala nola besteak norberaren arazoez eta baldarkeriez konturatzen direneko
ideia.

- 3. faktorea, “aktibazio motorea”: agitazio motoreko indizeak, beste pertsona
batek argi beha dezakeena. Honelakoak izan daitezke: aho adierazpeneko
zailtasunak (blokeoak edo toteltasuna), mugimendu baldarrak, ihes egiteko edo
ekidipeneko erantzunak, gehiegi erretzea, jatea edota edatea, negarrak,
oinekiko edo eskuekiko mugimendu errepikakorrak, hatz egitea, hiperaktibitatea,
etab.

- 4 ezaugarri espezifiko edo egoera situazional: 1) subjektua ebaluatua izan
daitekeeneko egoerak; 2) gizarte interakzioko egoerak edo egoera sexualak; 3)
egoera fobikoen aurreko herstura egoerak; 4) egunerokotasuneko ohiko egoerak.
                           EZAUGARRI PSIKOMETRIKOAK

Estandarizazioa:
- Lehenengo edizioan N = 383, azken edizioan N = 1209 (635, populazio orokorra;
303, nahaste psikofisiologikoren batekin; eta 271, herstura nahastearekin)

- Baremoak gizonezkoentzat eta emakumezkoentzat, populazio normaletik eta
klinikotik eratorriak.

Fidagarritasuna:
- Lehenengo edizioan test-retesta fidagarritasuna (bi hilabete): 0,81 puntuazio
totalerako; 3. edizioan barne kontsistentzia kalkulaturik 0,92 edo goragoko
korrelazioak lortu ziren.

Baliotasuna:
- Lehenengo edizioarekin egindako ikerketek erakutsi zuten ISRAk herstura maila
desberdinak zituzten taldeen artean diskriminatzen zuen.

- Faktore analisiek inbentarioaren egitura sustatu zuten, hiru faktoretan
(fisiologikoa, kognitiboa eta motorea) sailka daitezkeelako erantzunak. Egoeren
faktore analisian 22 egoera 4 faktoretan sailkatzen zirela ikusi zen (F-I:
ebaluazioa eta arduren kargu hartzea inplikatzen duten egoerak; F-II: gizarte
elkarreragina edo egoera sexualak; F-III: egoera fobikoak; eta F-IV: ohiko
egoerak edo eguneroko uneak).

-Autoreek ISRAren edukiaren baliotasuna azpimarratzen dute, hersturaren teoria
kontrastatuak erabili direlako; baita bere baliotasun enpirikoa, herstura maila
desberdinak dituzten taldeak diskriminatzen dituelako, eta bere egiturazko
baliotasuna, faktore analisietan sustatua. Herstura, ezaugarri gisa, ebaluatzen
duten beste tresnekiko korrelazioak 0,63 (Taylor-ren MAS) eta 0,61
(Spielberger-ren STAI-R) dira.

                      ZUZENKETA BIDEAK ETA INTERPRETAZIOA


- Item bakoitzeko sumatorioa kalkulatzen da, azpieskala guztien (C, F, eta M)
barruan. Puntuazio totala (T) azpieskalak batuz lortzen da. Puntuazio zuzenak
tipifikatzen dira dagokion (E, G) baremoa (normala, klinikoa) erabiliz.


- Analisi xehatuagoa lor daiteke egoera bakoitzeko erantzunak aztertuz,
subjektuari buruzko informazioa eskainiz berarentzat antsiogenoagoak diren
egoeren arabera.


- Zuzenketaren ostean, profila marrazten da, eta hiru azpieskala eta puntuazio
totala sartzen dira grafikoan. Profilaren interpretaziorako marra horizontalak
jarri dira 25, 75 eta 99 zentiletan, 4 herstura maila finkatuz:

Hersturaren gabezia: 25etik beherakoa
****** Herstura moderatutik nabarmenera: 25etik 75etara ******
Herstura larria: 75etik 99ra
Muturreko herstura: 99tik gorakoa


- Hersturaren larritasun gradua estimatzeko, talde klinikoaren baremoak erabil
daitezke.


- Hersturaren lau ezaugarri zehatzak baloratzeko, faktore bakoitzari dagozkion
itemen sumatorioak kalkulatuz egiten da. Eskuliburuan zehazten da zein item
dagokio faktore bakoitzari. Behin puntuazio zuzenak lortu direla; tipifikatzeko
lehen erabili den prozedura berdinari jarraitzen zaio.





-ISRAren azalpena
-Erakutsi adibidea (pdf); horretarako egin honen, eta bi baremoen (normala,
klinikoa) gardenkiak
-Banatu erantzun orria zoriz
-Bakoitzak zuzendu dezala berari tokatu zaiona
-Erakutsi nire emaitzak, eta erakutsi nola bat egiten duen STAI-Rren emaitzekin
-5-

