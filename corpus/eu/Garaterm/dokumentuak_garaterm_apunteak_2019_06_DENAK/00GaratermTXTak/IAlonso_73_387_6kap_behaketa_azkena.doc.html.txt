















                               6. gaia. BEHAKETA


















                                                         KAPITULUAREN HELBURUAK

    * Behaketarako analisi-unitateak eta neurketa-unitateak zeintzuk diren
      ezagutzea.
    * Behaketaren erregistrorako teknikak zeintzuk diren ezagutzea.
    * Behaketa egitean erabiltzen diren laginketa-prozeduraren ezaugarriak
      ezagutzea.
    * Behaketaren berme zientifikoak eta jarraitu beharreko plangintza
      ezagutzea.

         1. BEHAKETAKONTZEPTUA


Behaketa metodoa ebaluazio psikologikoa, definitu nahiko bagenu, gure
diziplinan erabiltzen den beste metodoekin gertatzen den bezala,
intentzionalitatea edo asmoa azpimarratu beharko genuke. Horregatik nahita
egindako jokaera izan behar duela kontsideratzen da. Hain zuzen, honela
definitzen da: metodoa non behatzaileak, norbaitek nahita egindako jokabidea,
non helburuak zuzentzen diren hipotesien baieztapenerako edo egiaztapenerako
datuen bilketara aztertzen duen. Zentzun zurrunean, teknika guztiak behaketa
mota gisa ulertuak direla.

Gai honetan, behaketarako analisi-unitateak eta neurketa-unitateak aztertuko
ditugu lehenik, eta gero erregistrorako teknikak, laginketa-prozeduraren
ezaugarriak, behaketaren berme zientifikoak eta behaketako plangintza gaiak
garatuko dira.



         1. BEHAKETARAKO ANALISI-UNITATEAK ETA NEURKETA-UNITATEAK

Behaketa metodologia erabiltzean, ulertu behar dugu behaketa unitatea ulertzeko
ikuspuntu desberdinak daudela. Lau hauek kontutan har daitezke:
          o 1) Objektua: pertsona, taldea, instituzioa (jokabidezko gertakaria)
          o 2) Denbora-tartea
          o 3) Ebaluatzaileak egindako eragiketak: deskribapena, sailkapena,
            inferentzia egitea
          o 4) Harremanak

Edonola ere, behaketarako analisi-unitate desberdinak kontutan har ditzakegu.
Hau da, behatuko dugun objektuaren gutxieneko analisi-unitateak ikuspegi
desberdinak har ditzakete. Zehazki, bost analisi-unitatez hitz egin dezakegu:

1) Jokabideen osotasuna. Ikuspegi ekologiko-naturalistatik egingo litzateke
behaketa mota hau, non gertakari asko eta testuinguru naturalean behatzen de.
Honek eramango gintuzke erregistro deskribatzailea egitera, non denbora-tarte
handiak behatuko genituzkeen. Honelako ezaugarriak izango lituzke behaketarako
analisi-unitate mota honek: a) behatu beharreko jokabideen aldez aurretiko
zehaztapena ez da egiten; b) denbora errealean eta modu jarraituan (iraupenaren
zehazterik ez) egiten da; eta c) ahozko, ez-ahozko edota espazioko alderdien
deskribapena egiten da behatzailearen inpresioekin batera.

2) Atributuak. Behaketa analisi-unitate honen ikuspegitik, behaketa metodoa
erabiltzen da atributuak edo teoriak lortzeko, hau da, azaldutako
jokabideetatik inferentzia bat egiteko asmoz. Honelako ezaugarriak izango
lituzke behaketarako analisi-unitate mota honek: a) ekintza berak ez du
baliorik per se, baizik eta atributu intrapsikikora iristeko elaborazioa egitea
du helburu, b) datuen elaborazioa momentuan edo gero egiten da, eta c) denbora-
tarte handiak erabiltzen dira normalean bilatzen den atributura iristeko.

3) Jokabideak. Ikuspegi konduktualetik egiten da behaketa, eta azaldutako
jokabideak (motoreak, ahozkoak edo fisiologikoak), zehaztasun continuum batean
analizatzen dira, mikro edo makro analisia egiten dela. Honelako ezaugarriak
izango lituzke behaketarako analisi-unitate mota honek: a) jokabideak (edo
motak) aldez aurretik zehaztuak daude; b) unitate-analisiak teorikoki edo
enpirikoki formulatuak izaten dira, c) inferentzia maila txikiak egiten dira
hemendik, eta d) denbora-tarteak eta iraupena ondo aukeratuak izaten dira.

4) Elkarreraginak. Kasu honetan behatzen dena da bi gertakarien (edo gehiago)
arteko erlazio funtzionala (pertsonak, pertsona-inguruneko dimentsioa) behatzen
den, modu sekuentzialean. Honelako ezaugarriak izango lituzke behaketarako
analisi-unitate mota honek: a) jokabideak (edo motak) aldez aurretik zehaztuak
izaten dira, b) subjektuak, taldea, ingurunea (elkarreragin erreziprokoak)
aztertzen dira, eta c) denbora-tarteak ondo aukeratuak izaten dira.

5) Emaitzak. Eta azkenik kanpo edo barne aktibitateen bildumaren emaitza ere
beha daiteke. Hemen bi emaitza mota desberdintzen dira: neurri ez erreaktiboak
(iraganean gertatutakoak) eta gauzatzeen emaitzak, ebaluatuak eskatuak. Neurri
ez erreaktiboen barnean mota hauek ezberdintzen dira: erosioa, aztarnak eta
fitxategia. Gauzatzeen emaitzez ari garenean, hauek izaten dira hizpide:
marrazkiak, jokoak, buruhausteak, istorioak, idazketak, eta abar. Honelako
ezaugarriak izango lituzke behaketarako analisi-unitate mota honek: a) behaketa
ez erreaktiboetan ebaluazioa eta tratamenduen balorazioa egin liteke; b)
gauzatzeen behaketa eginbehar estandarizatuetan ikusten da, non konparazioa
egiten den, eta c) ezin da maila altuko inferentziarik egin, edo erlazio
kausalik ezarri.

Bestalde, analisi-unitate hauek neurketa-unitateen arabera zehazten dira,
behatutako gertakariak propietate edo dimentsioetan neurri zehatz batean. Hauek
lirateke balizko neurketa-unitateak:

          o Gertatzea

          o Maiztasuna (zenbaki absolutuak edo tasa)

          o Iraupena
                # Iraupena
                # Latentzia
                # Erantzun-arteko tartea

          o Dimentsio kualitatiboak
                # Intentsitatea edo magnitudea
                # Egokitasuna (asmatu/erroreak; gehiegi vs. gutxiegi):
                      # Denbora eta kualitate dimentsioak



         1. ERREGISTROKO TEKNIKAK

Behaketa psikologikoaz hitz egitean, erregistroaz ere hitz egin behar dugu.
Erregistroa behatzaileak errealitatearen irudikatzeaz egiten duen
transkripzioa, kode zehatzak erabiliz, eta euskarri fisikoan gorpuzten dena
litzateke. Inportantea da azpimarratzea egituratze maila desberdinak daudela,
eta bata edo bestea erabiliko da, bai behatzailearen erreferentziazko eredu
teorikoaren arabera, bai behaketaren aldiaren arabera. Behaketa-tresnen (edo
erabiltzen diren erregistroen) sailkapena egin liteke, ondorengo hauez hitz
egingo genukeela: narraziozko erregistroak, hautemate-eskalak, jokabideen
katalogoak, kategorien sistemak, emaitzen erregistroak eta erregistroko
prozedura automatikoak. Ikus ditzagun, bada, hauetako bakoitza zehatzago.

          o Narraziozko erregistroak. Hauek formatu malguak dira subjektuen
            aktibitateen ezaugarri eta mota asko jasotzeko. Ez dago aldez
            aurretiko egituratzea, datuak hartu (ahoz zein idatziz) eta
            testualki jasotzen dira. Esan liteke hau kode egituratuen ezartzeko
            aurreko aldia dela, eta erabilgarriak dira jokabideak gutxitan
            azaltzen direnean. Hemen bi soslai-iturri hauek ager litezke: a)
            behatzaileek ahozko deskribapen desberdinak eman ditzakete jokabide
            edo patroi berdinerako, eta b) kategorizazio edo esanahi
            desberdinak ondorioztatu daitezke.

          o Hautemate-eskalak. Hauek erabiltzen dira aktibitateen sailkapena,
            kuantifikazioa, edo kalifikazioa lortu nahi denean. Epaile baten
            hautematea egiten da, deskribapen baten intentsitatea, maiztasuna,
            edo egokitzea izaten dela neurria. Behatzaileak (hemen epaileak
            deitua) aldez aurretik subjektua ezagutzen du, eta informazioa
            behatu ondoren ematen du. Ematen diren deskribapenak
            erreferentziazko eredu teoriko eta helburuen arabera egiten dira.
            Analisi-unitateak oso desberdinak dira. Abantaila gisa lehen
            hurbilpena egiteko balio duela esan daiteke; desabantaila gisa,
            kanpo iritzien kutsadura, halo efektuaren bidez, ager daitekeela
            adieraz daiteke.

          o Jokabideen katalogoak. Hauek “ezaugarrien zerrendak” ere deituak
            izan dira. Jokabide batzuen zerrenda, batzuetan mota desberdinetan
            sailkatuak, eta batzuetan inguruaren aurrekari eta ondorioak
            agertzen dira. Ohikoenak jokabideen erregistroak eta
            elkarreragineko matrizeak dira. Kategorien sistemekin alderatuta,
            honek behatzailearen esfortzu txikiagoa eskatzen du (laburdurak
            ikasi beharrik ez dago). Erabilera askotako erregistroa, egoera
            desberdinetarako aplikagarria da, jokabideen kategorien kopurua
            txikia den bitartean. Elkarreragin diadikoetarako (triadikoak)
            aplikagarria da.

          o Kategorien sistemak. Hauek “kodeak” ere deituak izan dira. Behatu
            beharreko gertakari konduktualen edota kontestualen zerrendatzea,
            deskribapena, eta sailkapena inplikatzen dute, eta behaketa egiteko
            modua ere bai. Erregistro guztiak kontutan hartuta, hauek
            sofistikatuenak dira, eta eraikuntza-prozesu luzea dute. Kode
            estandarizatuak eta tipifikatuak dira, berme zientifikoa eskaintzen
            dutenak. Jokabide edota elkarreragin konplexuei buruzko informazioa
            ematen dute.

          o Emaitzen erregistroak. Hauek jokabideen emaitzei buruzko
            erregistrorako sistema konplexuak dira. Eginbehar baten aurrean,
            behatzaileak puntuazioa ematen du dimentsio batzuen arabera
            (denbora, asmatu/erroreak,...). Kasu honetan, adimen, gaitasun,
            errendimendu, hizkuntza trebetasuneko testak lirateke.

          o Erregistroko prozedura automatikoak. Erregistro konbentzionalez
            gain, jokabideen emaitzei buruzko erregistrorako sistema konplexu
            hauek ere kontsideratu behar dira: erregistroko prozedura
            automatikoak. Hauek behatzailearen lana erraztu, erregistratzearen
            soslaia ekidin, eta erreaktibitatearen efektuak desagertarazi
            egiten dute. Hiru mota hauek egon daitezke:

                # Erregistroko bitarte teknikoak (Datamyte 900, Sistema 7
                  (SSR), Behaketa konduktualeko puntuazio sistema (BOSS).

                # Erregistroko aparatu ezkutuak edo urrutikoak (bideoa, ispilu
                  unidirekzionala,...).

                # Aparatuen bidezko behaketa (erregistro psikofisiologikoak).

Behaketa-erregistro teknika guzti hauek ikusita, argi izan behar dira
teknikaren aukeraketarako kontuan hartu beharreko irizpideak. Gauzak horrela,
aztertu beharreko jokabidearen konplexutasuna eta zehaztasuna garrantzizkoa da,
egituratze maila definituko duelako, hala nola bere planifikazioa. Gertakari
ondo zehaztuak eta gutxi baldin badira behaketa-objektua, jokabideen katalogoak
erabiliko genituzke. Elkarreragina aztertzea denean helburu, elkarreragineko
matrizea litzateke erregistroko teknikarik egokiena. Erreaktibitatea gutxitu
nahiko bagenu, dispositibo automatikoak erabil litezke, eta hurbilpeneko
behaketa egin behar denean (ebaluatzaileari ezinezkoa zaiona), hautemate
eskalak erabili beharko lirateke.









         1. LAGINKETA-PROZEDURAREN EZAUGARRIAK

Behatzen ari garela, den-denari arreta ematea ezinezkoa egiten zaigunean,
ebaluatzeko objektua diren gertakarien lagin errepresentagarriak lortzea.
Horregatik, erregistro jarraituak ezin direnean egin, erabakiak hartu behar
dira:

          o Zenbat denboraz luzatuko den behaketa

          o Zein maiztasunez behatuko den

          o Zeintzuk momentuetan hasi eta bukatuko den behaketa (berdina-
            aldatu)

          o Denbora-tarteak behaketarako eta erregistrorako

          o Egoera desberdinetan behaketa

          o Subjektu bat edo gehiago talde batean aukeratu behar den

Nagusiki hiru langiketa motaz hitz egingo dugu: denbora-laginketaz, egoera-
laginketaz, eta subjektu-langiketaz. Denbora-laginketarako honelako gaiak dira
kontutan hartzekoak: a) zenbat denboraz behatu, zein maiztasunez, eta zeintzuk
unetan behatu. Egoera-laginketarako jokabidea kanpo estimulu eta propietate
funtzionalaren arabera aldakorra dela kontutan hartu behar da. Eta azkenik,
subjektu-laginketa egiten denean, talde baten aukeraketa egin behar da; hemen
lau aukera hauek izango genituzke:

          o Subjektuen hautaketa fokalizatua: ausazko geruzen araberako
            hautaketa, eta denbora-tarteetan behatu.

          o Denbora-tarteen hautaketa subjektuen kopuruaren arabera:
            errotazioz, behatu beharreko subjektu bakoitzari denbora-tarte bat
            esleitu.

          o Arrazoi finko edo aldakorreko irizpidea hautatu (1,5,10,15,20....n,
            1,2,3...n denbora-tarteetan behatu).

          o Subjektuen hautaketako irizpidea aldatzen joan (adib, hasieran
            bikoitiak, gero bakoitiak....).






         1. BEHAKETARAKO LEKUA

Behatzen duguneko lekuak ere bere garrantzia du. Gure behaketak naturaltasuna-
artifizialtasuna continuum batean gertatzen dira. Mutur batean egoera naturalak
izango genituzke, baliotasun ekologikorik handiena luketenak izanik. Hemen
egoten deneko giroan egiten den behaketa, ebaluatzaileak analisiak diren
aktibitateetan mediatzen ez duenean. Edozein manipulaziok egoera “artifizial”
egiten du; jokabide-arrastoak (eskutitzak, egunkariak, eta abar) dira horren
adibideak. Beste muturrean, egoera artifizialak kokatzen dira; hemen role-
playing, exekuziozko testak, jokabideen emaitzak, eta abar izango genituzke.



         1. BEHAKETAREN BERME ZIENTIFIKOAK

Behaketaren berme zientifikoak areagotzeko, eragin daitezken soslai-iturriak
detektatu eta gutxitu egin behar dira. Soslai-iturri horiek, hiru bide
hauetatik etor daitezke: a) behatuaren errore-iturriak, b) behatzailearen
errore-iturriak, eta c) behaketa-sistemaren errore-iturriak. Ondoren aipatzen
dira gehien eragiten duten soslai-iturriak multzo bakoitzean:

          o Behatuaren errore-iturriak:

                # Erreaktibitatea.

                # Behatutako subjektuen ezaugarriak (adina, gaitasunak,
                  sexua,...).

          o Behatzailearen errore-iturriak:

                # Behatzailearen parte-hartze gradua.

                # Igurikapenak.

                # Ezaugarri pertsonalak (adina, sexua, abileziak,...).

                # Entrenamendua.

          o Behaketa-sistemaren errore-iturriak:

                # Erregistro-mota.

                # Laginketa-mota.

                # Erregistroko aparatuen ezaugarriak.

Bide honetatik, eta berme zientifikoa areagotzeko, behaketa plangintza zehatza
egitea komeni da, ondoren aurkezten den eranskinean ikus daitekeela horren
patroia. Beraz, behaketa bat burutu aurretik, galdera guzti hauek egingo
genizkioke geure buruari, eta horiei emandako erantzunek egingo dute
behaketaren planifikazioa egituratu.


                            Behaketarako_plangintza

Laburbilduz, hauek lirateke ebaluatzaileak jarraitu beharreko pausuak kasu
konkretu baten behaketa egiteko:

1.-Esku artean dugun kasu honek, behaketa eskatzen du?

2.-Zeintzuk unitate daude inplizituki kasuari buruzko hipotesien azpian?
*Jokabideen osotasuna
*Atributuak
*Jokabideak
*Elkarreraginak
*Kategorien sistemak
*Emaitzak

3.-Zeintzuk neurketa-unitate erabiliko dira?
*Gertatzea
*Maiztasuna
*Iraupena
*Dimentsio kualitatiboak

4.-Zeintzuk tekniken bidez jasoko dira behaketak?
*Narrazioko erregistroak
*Hautemate-eskalak
*Jokabideen katalogoak
*Kategorien sistemak
*Emaitzen erregistroak
*Erregistroko prozedura automatikoak

5.-Nor(tzuk) behatuko d(ir)a?
*Subjektu bakar bat
*Subjektu batzuk
*Behatutako subjektuen ordezkagarritasuna (dagokion kasuan)

6.-Non izango da behaketa?
*Egoera naturaletan
*Egoera artifizialetan
*Behatutako egoeraren ordezkagarritasuna

7.-Zein denbora-tartez behatuko da?
*Behaketako denbora guztira
*Saio kopurua
*Saioen iraupena
*Behaketako eta erregistroko denbora-tarteen iraupena (dagokion kasuan)
*Ohitze-aldiak (dagokion kasuan)

8.-Nor(tzue)k egingo du(te) behaketa?
*Behatzaile bat edo gehiago
*Behatzaileen prestaketa

9.-Nola ezarri behaketaren balio zientifikoa?
*Puntuatzaileen arteko orokortzea
*Egoeren arteko orokortzea
*Denboran zeharreko orokortzea


