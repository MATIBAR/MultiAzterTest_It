         1.2. WECHSLER-EN HELDUENTZAKO ADIMEN ESKALA, HIRUGARREN EDIZIOA/ARGITALPENA (WAIS-III)   TRESNAREN BEREZKO IZENA: Wechsler Adult Intelligence Scale  FITXA TEKNIKOA: Autorea:D. Wechsler.  Jatorrizko argitalpena:1939, 1946, 1955. Errebisioak:WAIS-III Wechler-en helduentzako adimen eskalaren azken errebisioa da (Wechsler, 1999).  Egokitzapena:ikus “Garapena” puntua.  Aplikazioa:Bakarkakoa.  Aplikazio adina:16 eta 89 urte bitarteko pertsonei aplikatu dakieke.  Probaren iraupena:probaren iraupena ordu t’erdikoa da gutxi gora behera, ahozko ulermenaren, antolamendu pertzeptiboaren, lan oroimenaren eta prozesamendu bizkortasunaren indizeak lortzeko beharrezkoak diren 11 azpiprobak aplikatzen direnean; 14 azpiprobak aplikatuz gero iraupena bi ordutakoa izan daiteke.  Helburuak: WAIS-III froga sailkapena, deskribaketa, iragarpena edo eskuhartzeen antolamendua egiteko helburuarekin erabil daiteke ebaluazio psikologikoaren prozesuan (APA, 2002). WAIS-III froga arlo klinikoan, osasun arloan, forense lanetan, eskoletan eta giza baliabideetan erabiltzen da batipat. Jarraian froga honek aipaturiko kontestuetan dituen erabilpen batzuk jasotzen dira:     ****** Arlo klinikoa eta osasun arloa: ****** 1. ebaluatzen den pertsonaren funtzionamendu intelektuala deskribatu gaitasun eta zailtasun kognitiboen arabera. 2. Funtzionamendu intelektualean eragiten duten nahaste neurologikoen edo psikiatrikoen diagnostiko diferentziala burutzen lagunduko duen informazioa bildu. 3. Eskuhartze programak prestatu, pertsonaren funtzionamenduaren alde ahulak eta indartsuak kontutan hartuz, eta hauen eraginkortasuna baloratu.   Arlo forensea: 1. Prozesu legaletan inplikaturik dauden pertsonei gomendioak ematen lagunduko digun informazioa bildu. 2. Ebaluatzen ari garen pertsonaren erantzukizun legalen mugaketan eragin dezaketen gaitasunak eta trebetasunak identifikatu eta ebaluatu.   Arlo eskolarra: 1. Behar bereziak dituzten kasuen diagnostikoa: ikaskuntza arazoak edo nahasteak, superdotatuak,etab. 2. pertsona horien gaitasun eta zailtasun kognitiboen balorazioa egin eskuhartze programak prestatzeko. 3. Eskuhartze programen emaitzen ebaluazioa. 4. Errendimendu akademikoaren iragarpena egin. 5. Orientazio bokazionala eta profesionala batxilergoko eta unibertsitateko ikasleentzat.   ***** Giza baliabideen arloa ***** 1. Ebaluaturiko pertsonak lanpostu edo eginkizun konkretu batetarako beharrezko trebetasunak dituela baieztatu. 2. Geroko errendimendua iragartzea ahalbidetuko duen informazioa lortu. 3. Trebetasunak eta errendimendua hobetzeko formazio planak prestatu. 4. Birkokapen edo promozioari buruzko gomendioak egin.     1.2.1 TAULA  Eskalak, azpitestak eta WAIS-III-ko eragiketak Azpitestak                            Eragiketa eta ebaluatzen duen ezaugarria Eskala berbala 2. Hiztegia                           Hitz zerrenda bat definitu. Hezkuntza                                       maila, ikasteko gaitasuna eta subjektua                                       ibiltzen den ingurunea isladatzen ditu.  4. Antzekotasunak                     Bi hitz edo kontzepturen arteko                                       antzekotasunak azaldu, hau da, bi                                       kontzepturen arteko erlazioak hautatzeko                                       eta ateratzeko gaitasuna, pentsamendu                                       asoziatiboa eta abstrakzio berbala 6. Aritmetika                         neurtzen ditu.                                        Buruketa sinpleak buruz ebatzi.                                       Zenbakizko kontzeptu abstraktoak, 8. Digitoak                           erabiltzeko, eragiketa numerikoak egiteko                                       eta arreta eta kontzentrazio gaitasuna                                       ebaluatzen ditu.                                        Ahoz aurkezten diren digitu zerrenda bat 9. Informazioa                        errepikatzea. Entzutezko berehalako                                       oroimena, arreta mantentzeko gaitasuna                                       eta distrakzioa ekiditeko gaitasuna                                       ebaluatzen ditu. 11. Ulermena                                       Hezkuntza formal edo informalaren bidez                                       edo bere eguneroko ingurunean pertsona                                       ebaluatuak bereganatu dezaken                                       informazioari buruzko galderak 13. Hizkiak eta zenbakiak (osagarria) erantzutea.                                        Egoera konkretuetan zer egiten den edo                                       zergatik egiten den zerbait azaldu.                                       Zentzu praktikoa, zentzu komuna eta                                       elementu kulturalen bereganatzea eta                                       barneratzea ebaluatzen ditu.                                        Proba honetan zenbaki eta hizki batzuk                                       nahastuak aurkezten zaizkio subjektuari                                       eta ondoren berak errepikatu egin behar                                       ditu baina lehenengo zenbakiak                                       txikienetik handienera errepikatuz eta                                       ondoren hizkiak alfabetikoki errepikatuz.                                       Arreta, kontzentrapena eta laneko                                       oroimena ebaluatzen ditu.          **** Azpitestak ****               Eragiketa eta ebaluatzen duen ezaugarria ***** Eskala manipulatiboa ***** 1. Osagabeko irudiak               Aurkezten diren irudiei zein zati falta                                    zaien adierazi. Eguneroko objektu eta                                    tresnen identifikazioa eta ezaugarri                                    garrantzitsuen eta ez horren garrantzitsuen 3. Zenbakizko klabeak              bereizketa eskatzen du.                                    Zenbaki multzo bat sinbolo konkretuekin                                    bikoteratzea. Batipat trebetasun                                    bisomotorea, arkatzaren eta paperaren 5. Kuboak                          erabilera eta ikaskuntza asoziatiborako                                    gaitasuna ebaluatzen du.                                    Kubo batzuekin gero eta zailagoak diren                                    irudi batzuk eraikitzea. Marrazki geometriko 7. Matrizeak                       abstraktuak berregiteko, analisatzeko eta                                    sintetizatzeko gaitasuna ebaluatzen du.                                    Osagabe dagoen serie bat jarraitzen duen 10. Istorioak                      marrazki bat aukeratzea. Arrazonamendu                                    abstraktua eta informazio bisuala                                    prozesatzeko gaitasuna neurtzen ditu. 12. Sinboloen bilaketa (osagarria) Istorio bat kontatzen duten txartelak                                    ordenatzea istorioa koherentea izan dadin.                                    Pertzeptzioa, bat bestearen atzetik                                    aurkeztutako elementuen integrazio bisuala                                    eta sintesia ebaluatzen ditu. 14. Buruhauskarriak (aukerazkoa)   Eragiketa honetan bi sinbolo aurkezten dira                                    eta subjektuak bietako bat multzo baten                                    barruan dagoen ala ez erabaki behar du.                                    Pertzeptzio bizkortasuna eta zehaztasuna eta                                    informazio bisuala prozesatzeko azkartasuna                                    neurtzen ditu.                                    Denbora baten barruan zatika aurkezten diren                                    irudi batzuk eraiki behar dira. Ezaguna den                                    objektu bat, bere zatietatik abiatuz,                                    eraikitzeko eta sintetizatzeko gaitasuna                                    neurtzen du. Sintesi bisualerako gaitasuna,                                    koordinazio bisomotorea eta eraikitzen ari                                    zaren objektua imajinatuz lan egiteko                                    gaitasuna neurtzen ditu. 1.2.1 TAULA (jarraipena) 1.2.2. TAULA  ***** WAIS-III-ren lau indizeen antolaketa *****          Azpitestak                  Indizeak          ** Osatzen duten                                                       azpitestak ** Berbalak                   Ulermen berbala (CV)       Hiztegia                                                       Antzekotasunak                                                       Informazioa                            **** Lan oroimena (MT)     Aritmetika                            ****                       Digitoak                                                       Hizkiak eta zenbakiak Indizeetatik kanpo dago                               Ulermena Manipulatiboak             Antolamendu pertzeptiboa   Osagabeko irudiak                            (OP)                       Kuboak                                                       Matrizeak                            Prozesamendu bizkortasuna  Zenbakizko klabeak                            (VP)                       Sinboloen bilaketa Indizeetatik kanpo daude                              Istorioak                                                       Buruhausgarriak                               Txostenbaten adibidea Jarraian aurkezten den WAIS-III-aren datuak Marta izeneko 18 urteko neska batenak dira. WAIS-III-a orientabide eta ebaluazio prozesu batean administratu zen. Martak ikaskuntza arazo ugari izan ditu eskola urteetan zehar. Oinarrizko hezkuntzako 4.maila eta D.B.H-ko 2. maila errepikatu ditu. Gaur egun erdi mailako ziklo formatibo bat ari da egiten. Frogaren administrazioan zehar Martari kontzentratzea eta arreta jartzea kostatzen zaio; inpultsiboki erantzutera jotzen du, aurkezten zaizkion estimulu edo galderetan arretarik jarri gabe. 1.2.3 taulan ageri diren emaitzak lortu zituen.   Azpitesak      Puntuazio tipikoa    Azpitesta           Puntuazio tipikoa Hiztegia                8           Osagabeko irudiak   10  Antzekotasunak          9           Zenbakizko klabeak  11  Aritmetika              5           Kuboak              9  Digitoak                4           Matrizeak           7  Informazioa             6           Istorioak           9  Ulermena                9           Sinboloen bilaketa  (10)                                     (osagarria) Hizkiak eta                                             ( ) zenbakiak              (6)          Buruhausgarriak (osagarria)                         (aukerazkoa)    Puntuazioak   AKB      AKM      AKT       CV       OP         MT         VP AK/Indizeak    77       93       83       86       90         67         103  Zentilak       6        32       13       18       25         1          58  Konfiantza   73-81    88-98    76-90    83-89    86-94      64-70      110-106 tartea Trebetasunak eta zailtasunak (puntu indartsuak eta ahulak): * Trebetasunak * Zailtasunak: digituak eta matrizeak   Gaitasun intelektualak maila ertain-baxukoak dira, baina gaitasun berbalen (baxuak) eta bisualen, espazialen eta manipulatiboen (ertainak) artean diskrepantzia argia dago. Estimulu berbalak erabiliz eginkizun berriak ikasteko, buruketak ebazteko, arrazonatzeko, ondorioak ateratzeko edo printzipio orokorrak aurkitzeko gaitasuna baxua da. Hala ere, ariketak ebazteko estimulu bisualak, espazialak edo manipulatiboak erabiltzen dituenean bere errendimendua normala da bere adinkideen taldearekin konparatuz gero. Informazio akademikoa edo eskolarra erabiltzeko eta bereganaturiko ezagupenak erabiltzeko gaitasuna normal-baxua da. Emaitza hoberenak ikusmenezko materiala prozesatzen dueneko bizkortasunarekin eta zehaztasunarekin erlazionaturik daude. Bere zailtasunak arretarekin, epe laburreko oroimenarekin eta lan oroimenarekin loturik daude. Arreta jartzeko eta prozesatzeko zailtasunak ditu, batipat estimulu berbalak; estimulu hauek oroimenean dituen bitartean berauekin lana egitea asko kostatzen zaio. Edozein ikasketa egokirako eragiketa hauek oinarrizkoak dira. Baliabide formalen (eskola, institutoa) edo informalen (ingurunea) bidez bereganaturiko oinarrizko ezagupena eskasa da, honek zaildu egiten duelarik arrazoitzeko eta arazoak ebazteko beharrezkoak diren kontzeptuak eta estrategiak erlazionatzea.    
