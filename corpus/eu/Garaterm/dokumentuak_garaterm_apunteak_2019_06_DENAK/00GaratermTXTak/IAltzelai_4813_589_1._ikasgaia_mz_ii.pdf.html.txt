




Igone  Altzelai  –  Rosa  Otxoa-­‐Errarte   1  
  
  
 
 
BALORE-TITULUEN ZUZENBIDEA 
 
 
 
1. IKASGAIA 
BALORE-TITULUAK 
 
Laburpena  
 
1. SARRERA 
2.  BALORE-TITULU ZUZENAK 
2.1. Dokumentua eduki beharra eskubidea baliatzeko 
2.2. Eskubidearen transmisioa eta dokumentuaren transmisioa 
2.3. Dokumentua legitimaziorako tresna, baina ez nahikoa 
3. BALORE-TITULU ZIRKULANTEAK  
3.1. Dokumentua legitimaziorako tresna nahikoa 
3.2. Dokumentua eskuratzen duenaren autonomia 
3.3. Fede onez eskuratzea 
4. BALORE-TITULUEN SAILKAPENA DESBERDINAK 
5. BALORE-TITULUEN GAINBEHERA 
 
 
 
 
1. SARRERA  
 
Espainiar  ordenamendu  juridikoan  ez  dago  balore-
tituluaren  definiziorik,  bai 
ordea beste herrialde batzutan (ad. Alemanian). Ondorioz, doktrina saiatu izan 
da  dokumentu  edo  titulu  guzti  hauen  ezaugarriak  bildu  eta  printzipio  orokor 
batzuk  ezartzen,  batez  ere  arautugabeko  edo  partzialki  araututako  balore-
tituluen  inguruko  hutsuneak  osatu  ahal  izateko.  Gazteleraz  valores,  efectos, 
documentos  de  crédito,  títulos  de  crédito  deiturikoak  dira  balore-
tituluak. 
Dokumentu  hauek  balorea  duen  eskubide  bat  adierazten  dute.  Beren  balioa 
eskubidean  dago  eta  ez  eskubidea  adierazten  duen  paperean  edo 
dokumentuan. 
Hala 
ere, 
eskubidea 
eta 
dokumentuaren 
artean 
menpekotasunezko  harreman  berezi  bat  dago.  Dokumentuak  bere  edukitzaile 
legitimoa  den  pertsonaren  alde  eskubide  bat  agertzen  du,  bere  alde 

2 
OCW – Merkataritzako Zuzenbidea II 
  
  
prestazioren  bat  egiteko  obligazioa,  eta  pertsona  honek  obligatua  denari 
prestazioa  egitea  exigitu  ahal  izango  dio  dokumentuaren  edukitza  legitimoan 
oinarrituaz.  Gainera,  batzutan  hau  izaten  da  konplimendua  exigitzeko  bide 
bakarra. Hori dela eta, balore-tituluei kredituzko tituluak 
(títulos de crédito) ere 
esaten  zaie.  Bestalde,  dokumentu  hauen  bidez  adierazitako  ondasun  eta 
eskubideak  eskuz  esku  transmititzea  errazago  egiten  denez,  merkataritzarako 
oso tresna erabilgarriak dira. 
 
Eremu  juridikoan,  dokumentu-
mota  ugari  dago  funtzio  askotarikoak.  Batzutan 
dokumentuek  frogarako  besterik  ez  dute  balio  izaten,  eskubide  bat  existitzen 
dela  demostratzeko  edota  bere  froga  errazteko,  baina  eskubidea  beste  bide 
batzuk erabiliaz ere frogatu ahal izango da (ad. akurapen-kontratuaren kasuan 
errentariak bere eskubidea agertzeko ez du etengabe kontratua erakusten ibili 
behar).  Beste  batzutan,  ordea,  eskubidea  dokumentu  bat  egitearen  ondorioz 
jaiotzen  da  (ad.  testamentuaren  kasuan,  dokumentua  egitearen  ondorioz 
sortzen  da  eskubidea,  testamenturik  gabe  ez  dago  eskubiderik,  baina 
testamentuzko oinorde egoera adierazi eta gero ez da etengabe testamendua 
erakutsi  behar).  Balore-
tituluen  kasuan  egoera  desberdina  da.  Eskubidea  jaio 
daiteke  dokumentua  egitearekin  batera  (ad.  ganbio-letra)  ala  ez  
(ad.  S.A. 
bateko  akzioa),  baina  hauen  ezaugarria  da  tituluak  eskubide  bat  adierazten 
duela eta eskubidea baliatu ahal izateko titulua eduki behar dela. Eskubidea eta 
tituluaren artean lotura berezi bat dago:
 ‘titulurik gabe ez dago eskubiderik’ eta 
‘titulua  daukanak  du  eskubidea’  
(ikusiko  dugu  ere  zer  gertatzen  den  titulua 
galduz gero).  
 
Balore-tituluetan  bi  elementu  elkartzen  dira,  eskubidea  
(gauza  gorpuzgabea) 
eta  titulua  
(gauza  gorpuztuna).  Bien  arteko  lotura  menpekotasunezkoa  da  eta 
egoera  berezi  honen  arauketa  ere  berezia  da.  Eskubideaz  ezin  da  baliatu 
titulurik  gabe  eta  tituluak  eskubiderik  gabe  ez  du  berezko  baliorik.  Titulua  eta 
eskubidea  bi  gauza  diferente  izan  arren,  trafikoan  gauza  bakar  bat  bezala 
agertzen  dira.  Ondorioz,  tituluak  adierazten  duen  eskubidea  titulua 
edukitzearen menpe dago. Beste modu batean esanda, titulua ez daukana ez 
dago  eskubidea  baliatzeko  legitimatua,  nahiz  eta  bera  izan  eskubidearen 
benetako  titularra.  Honek  zenbait  abantaila  ditu.  Honela  lortzen  da  ikustezina 
den  zerbait  
(eskubidea)  tituluan  gorpuztea  eta  gauza  bihurtzea.  Eskubidea 
ikusgarri  egiten  da  eta  honek  bere  transmisioa  errazten  du.  Baina 
desabantailak ere baditu, eskubidea baliatzea tituluak jasan ditzaken arriskuen 

Igone  Altzelai  –  Rosa  Otxoa-­‐Errarte   3  
  
  
menpe  geratzen  delako.  Hala  ere,  titulua  galdu,  lapurtu  edo  suntsitzearen 
kasutako konponbide bezala tituluaren amortizazio-prozedura aurrikusten da. 
 
Beraz, esan bezala, balore-titulua eskubide bat adierazten duen titulua da eta 
eskubidea  baliatzeko  titulua  eduki  egin  behar  da.  Gutxienezko  bi  ezaugarri 
hauekin definitu daiteke balore-titulua. Baina balore-
tituluen mundua oso zabala 
da, era askotako tituluak daude eta batzutan ez da erraza izaten bere mugak 
ezartzea, dokumentu bat balore-titulua den ala ez erabakitzea. Definizio honen 
barnean  sartuko  dira,  adibidez,  loteriako  biletea,  trenbideko  txartelak, 
hegazkineko  boarding  pass,  kontzertu,  jaialdi  eta  ikustaldietarako  sarrerak, 
kreditu-
txartelak,  e.a.  Aipatu  duguna  balore  tituluaren  kontzeptu  zabala  da. 
Bere  barnean  biltzen  ditu  era  askotako  balore-
tituluak,  tipikoenetik  hasi  eta 
froga-balio  hutsa  izateagatik  balore-
titulu  ez  diren  horien  artean  dauden 
guztiak.  Azken  hauei  ‘balore-
titulu  inpropioak’,  ‘legitimaziorako  tituluak’  edo 
‘kontraseñak’  ere  esaten  zaie  eta  eskubideren  bat  frogatu  besterik  ez  dute 
egiten,  horregatik  ez  dira  balore-
tituluak.  Hauek  eskubidea  baliatzerakoan 
zordunak  hartzekodun  legitimoa  identifikatzea  erraztu  besterik  ez  dute  egiten. 
Zorduna  bere  obligaziotik  aske  geratuko  da  konplimendua  dokumentua 
daukanaren  alde  eginez.  Hauen  artean  aurkitzen  dira,  esate  baterako, 
arropazaindegiko fitxak, ekipai-
kontsignako fitxak, konpontzeko utzitako gauzen 
agiriak,  e.a.  Hauek  ez  dira  benetako  balore-
tituluak,  ez  dira  trafikoan  ibiltzeko 
sortuak izan. Zordunak prestazioa ematea errazten dute, baina horretarako ere 
ez  dira  ezinbestekoak.  Hartzekodunak  hauetariko  titulu,  agiri  edo  fitxaren  bat 
galduko balu, posible izango luke beste bide batzuk erabiliaz prestazioa lortzea, 
amortizaziozko prozeduraren beharrik gabe (KZ 1527 art.).  
 
Funtzio  ekonomikoaren  ikuspegitik,  balore-
tituluen  artean  bi  talde  nagusi 
bereiztu  izan  dira:
  titulu  zuzenak  eta  titulu  zirkulanteak.  Titulu  zuzenak  dira 
pertsona  zehatz  baten  (tituludunaren)  eskubidea  adierazten  dutenak  eta, 
printzipioz,  haren  eskutan  geratzeko  sortu  izan  direnak.  Horregatik,  hauen 
transmisioa posible izan arren, konplexuagoa izaten da, batzutan gainera legez 
edo  kontratu  bidez  ezarritako  baldintzekin  
(ad.  S.A.ko  akzio  nominatiboen 
transmisioa sozietatearen estatutuen baldintzapean dago). Titulu zirkulanteak, 
aldiz,  transmititzeko,  trafiko  ekonomikoan  zirkulatzeko  helburuarekin 
sortutakoak  dira  eta  horretarako  gauza  higigarrien  tratamendua  ematen  zaie, 
itxura juridikoaren printzipioak oinarri hartuaz. 
 

4 
OCW – Merkataritzako Zuzenbidea II 
  
  
Tituluaren  eta  kredituaren  zirkulazioari  dagokionez,  gogoratu  behar  dugu 
zuzenbide  zibilean  badela  kredituak  transmititzeko  modu  bat,  kredituen 
lagapena  
(KZ  1526  art.  e.o.),  alegia.  Baina  ez  da  merkataritzako  trafikoaren 
beharretara  ongi  egokitzen,  trafiko  ekonomikoan  sistematikoki  erabiltzeko 
zailtasunak  sortzen  ditu.  Batetik,  zordunari  kredituaren  lagapena  egin  dela 
jakinarazi behar zaio. Bestela, honek lagapena egin denik ez badaki, beretzat 
itxuraz  lehenengoa  izango  da  hartzekoduna  eta  hari  ordainduta  bere 
obligaziotik  aske  geratuko  da  
(KZ  1527  art.).  Hau  arriskutsua  da  hartzekodun 
berriarentzat,  zordunak  lagapena  ezagutu  duen  ala  ez  zihurtasunez  zehaztea 
zaila  izan  daitekelako  eta,  ondorioz,  hartzekodun  berriak  bere  kreditua  gal 
dezakelako.  Gainera,  lagapena  behar  bezala  eginda  ere,  bada  beste  oztopo 
bat,  kreditu-eskubidea  jasotzen  duenak  lagatzailearen  egoera  berbera 
eskuratzen  duelako.  Ondorioz,  zordunak  haren  kontra  izan  ditzaken 
salbuespenak jasan beharko ditu eta gerta daiteke kreditua osoki kobratu ezin 
izatea. 
 
Balore-
titulu  zirkulanteetan  aldiz,  zorduna  eta  ager  daitezken  fede  oneko 
hartzekodun berriak ere babestuta gera daitezen, kredituaren transmisioa beste 
irizpide  batzurekin  egiten  da,  KZ  1164  artilukua  eta  itxura  juridikoa  aintzat 
hartuta.  Kasu  hauetan  dokumentua  edukitzeak  efektu  bereziak  ditu 
hartzekodunarentzat.  Honek  ez  du  frogatu  behar  eskubidearen  existentzia, 
eskubidearen  jabetza,  eta  kasu  batzutan  ezta  bere  nortasunik  ere  (ad. 
‘eramileari’, ‘al portador’, diren tituluetan). Sistema honek ondorio bereziak ditu 
baita  zordunarentzat  ere,  ez  duelako  datu  horiek  zihurtatu  beharrik. 
Dokumentua  aurkezten  dionari  ordainduz  gero,  bere  ordainketa  baliozkoa 
izango da, liberatorioa. Alderantziz ere, zordunak ez dauka titulua erakusten ez 
dionari ordaintzeko obligaziorik. Zorduna bi aldiz ordaintzera obligatua izan ez 
dadin,  behin  ordaindu  ondoren  titulua  erreklamatu  eta  eskuratu  
(erreskatatu) 
dezake.  Guzti  honek  titulu  hauen  transmisioa  erraztu  egiten  du.  Baina, 
berezitasun  hauek  direla  eta,  balore-
titulu  zirkulanteek  arauketa  berezia  dute 
eta  numerus  clausus  dira.  Legez  ezarritakoak  dira  eta  partikularrek  ezin  dute 
halako titulu-
mota berririk sortu. Araudi hori hertsiki interpretatu eta aplikatzen 
da.  
 
Azkenik  aipatu  behar  dugu  balore-
titulutan  adierazitako  eskubidea  sarritan 
kreditu-
eskubidea  izaten  dela,  bere  helburua  diruzko  prestazioa  izanik.  Hori 
dela eta, balore-tituluei ‘kredituzko tituluak’ 
(títulos de crédito) ere esaten zaie. 
Baina tituluak beste izaera bateko eskubideak ere jaso ditzake. Ikus adibidez: 

Igone  Altzelai  –  Rosa  Otxoa-­‐Errarte   5  
  
  
S.A.ko akzioak, untzirapen agiria, ‘balio du’ agiria (‘vale’), zor-agiria 
(‘pagaré’), 
gordailu-agiria,  arropazaindegiko  fitxa,  ekipai-
kontsignako  fitxa.  Batzutan 
gauzak  adierazten  dituzte  
(ad.  salgaiak),  baina  oso  ohikoa  da  bere  edukia 
kreditu-eskubidea izatea. 
 
2.  BALORE-TITULU ZUZENAK 
 
Hauek  dira  balore-titulu  sinpleenak  edo  oinarrizkoenak,  balore-tituluen 
gutxienezko  ezaugarriak  besterik  ez  dituztenak.  Pertsona  zehatz  baten 
(tituludunaren)  eskubidea  adierazten  dutenez,  printzipioz  haren  eskutan 
geratzeko  sortu  izan  dira  eta  ez  transmitituak  izateko.  Horregatik  hauen 
transmisioa  posible  da,  apur  bat  konplexua  izan  arren.  Azter  ditzagun  beren 
ezaugarri juridikoak. 
 
2.1. Dokumentua eduki beharra eskubidea baliatzeko 
 
Lehenengoz  esan  behar  da  dokumentua  edukitzea  beharrezkoa  dela  bertan 
jasotako eskubidea baliatu ahal izateko. Hau balore-
titulu ororen ezaugarria da. 
Hartzekodunak,  eskubidearen  titularrak,  eskubidea  baliatzeko  titulua  eduki 
behar  du  eta  zordunari  aurkeztu.  Zordunak  titulua  aurkeztu  eta  entregatzen 
dionari  prestazioa  emateko  obligazioa  du  soilik.  Ez  du  beste  inori  ordaintzeko 
obligaziorik.  Honela  zordunari  behin  baino  gehiagotan  ordainketa  eskatzea 
galerazten  da.  Balore-
titulu  zuzenen  kasuan,  dokumentua  eduki  behar  hau 
eskubidea  baliatzeko  gutxienezko  baldintza  da  
(conditio  sine  qua  non)  baina 
beti ez da nahikoa izaten.  
 
Balore-tituluen  eremuan  bada  dogma  bat:  balore-
tituluko  eskubidea  tituluaren 
menpe  dagoela,  alegia.  Horregatik,  titulua  eskuratzean,  bertan  jasotako 
eskubidea  ere  eskuratu  egiten  dela  suposatzen  da.  Baina  bi  elementu  hauek 
bereizi  beharra  dago:  titulua  (gauza  gorpuztuna)  eta  eskubidea  (gauza 
gorpuzgabea).  Balio  ekonomikoa  eskubidearena  da  eta  ez  dokumentuarena. 
Dokumentua  galdu  edo  suntsituz  gero,  beti  ez  da  eskubidea  hiltzen.  Beraz, 
printzipio  hori  erlatibizatu  beharra  dago,  titulua  eskubidea  baliatzeko 
legitimazio-bide edo tresna bat delako.  
 
Beste  modu  batean  esanda,  tituluaren  eta  eskubidearen  arteko  lotura  ez  da 
erabatekoa.  Dokumentua  galdu,  apurtu  edo  suntsitu  egiten  bada  edota 
idatzitakoa ezabatu, horrek ez du nahitaez eskubidearen iraungipenik ekartzen. 

6 
OCW – Merkataritzako Zuzenbidea II 
  
  
Eskubidea  ez  bada  titulua  sortzearekin  batera  jaiotzen  
(ad.  S.A.ko  akzioa) 
normala  da  titulua  deuseztatze  hutsarekin  eskubidea  ez  galtzea.  Baina 
eskubidea  dokumentu  berarekin  batera  jaiotzen  den  kasuan  (ad.  kreditu 
ganbiarioa)  problema  hau  konpontzeko,  ordenamendu  juridikoak  eskubidea 
birsortzeko  edo  berrezartzeko  bidea  arautu  du,  amortizazio-
prozedura,  alegia 
(LCCh  84  art.  e.o.).  Prozedura  judizial  honekin  galdutako  edo  suntsitutako 
titulua  amortizatu  
(baliogabetu)  egiten  da  eta  beste  berri  batekin  ordezkatu. 
Beste  kontu  bat  da  balore-
tituluak  efikazia  galtzea  kreditua  erreklamatzeko 
denbora  iragan  izanagatik,  preskripzioagatik  
(LCCh  88  art.).  Orduan,  ez  dago 
eskubidea  berrezartzeko  prozedura  judizialik,  baliogabetasuna  dokumentuak 
berak erakusten du, itxura juridikoak. 
 
2.2. Eskubidearen transmisioa eta dokumentuaren transmisioa   
 
Esan  bezala,  balore-
titulu  zuzenak  ez  dira  transmisiorako  sortuak  izan.  Hala 
ere  bertan  adierazitako  eskubidea  transmititzea  posible  da.  KZ  1112 
artiukuluan  ezarrita  dago  eskubideak  transmititu  daitezkenaren  printzipio 
orokorra.  Gertatzen  dena  da,  balore-titulu  zuzenen  kasuan,  eskubidearen 
transmisioa  ez  datorrela  bat  dokumentuaren  transmisioarekin.  Eskubidea 
kreditu-lagapen sistema arruntaren arabera transmititzen da 
(KZ 1526 art.e.o.). 
kasu  honetan  titulua  transmititzeak  ez  du  eskubidearen  transmisioa  ekartzen. 
Bata  eta  bestea  independienteak  dira.  Titulua,  beraz,  ez  da  eskubidea 
transmititzeko tresna, bai ordea eskubidea baliatzeko. 
 
2.3. Dokumentua legitimaziorako tresna, baina ez nahikoa 
 
Titulu-zuzenen  kasuan  eskubidea  baliatzeko  dokumentua  eduki  behar  da, 
derrigorrezkoa  da.  Baina  legitimazioa  izateko,  hau  gutxienezko  baldintza  bat 
da, ez da nahikoa. Horretaz gain zordunak hartzekoduna identifikatu egin behar 
du eta ikusi hura dela dokumentuan izendatutakoa. Hauek titulu nominatiboak 
dira. Orduan, dokumentuan adierazitakoa ez den beste batek eskubidea baliatu 
nahi  badu,  dagokion  froga  osagarria  erakutsi  beharko  du  bere  legitimaziorako 
(adibidez, kredituaren lagapena egin zaiola erakusten duen dokumentua).  
 
Titulua  beharrezkoa  da  eskubidea  baliatzeko  
(KZ  1162  art.),  zordunak  ez 
daukalako prestazioa emateko obligaziorik dokumentua ez daukanari, nahiz eta 
honek galdu egin duela esan edo beste arrazoi batzuk eman. Baina zordunak, 
gainera,  legitimoa  den  hartzekodunari  ordaindu  behar  dio.    Titulua  aurkezten 

Igone  Altzelai  –  Rosa  Otxoa-­‐Errarte   7  
  
  
duena hartzekodun benetan legitimatua dagoela ikuskatu behar du. Horregatik 
beharrezko ikusten dituen frogak eskatu ahal izango dizkio hartzekodun bezala 
agertzen  denari  eta  bitarte  horretan  zordunari  ezingo  zaio  berandutzarik 
leporatu, dagokion arretaz jokatzen ari bait da. Beraz, titulu zuzena aurkeztea 
beharrezkoa  da  eskubidea  baliatzeko  baina  aurkezpenak  ez  du  automatikoki 
legitimaziorik ematen. 
 
3. ZIRKULAZIORAKO BALORE-TITULUAK 
 
Titulu  zuzenetan  pertsona  zehatz  baten  eskubidea  adierazten  da,  gehienetan 
behintzat,  transmitituko  ez  dena.  Balore-
titulu  zirkulanteetan,  berriz,  egoera 
alderantzizkoa da. Hauek bertan jasotako eskubideak erraz transmititzea dute 
helburutzat. Horregatik dokumentua da eskubidea baliatzeko eta transmititzeko 
tresna.  Titulu  zirkulanteen  kategoria  honetan  sartzen  dira  ‘eramaileari’  
(‘al 
portador’) eta ‘aginduz’ (‘a la orden’) diren tituluak. Lehenengoak dokumentua 
entregatze  hutsarekin  transmititzen  dira  eta  bigarrenak  dokumentua  entregatu 
eta endosua eginaz. Hona hemen beren ezaugarri juridikoak. 
 
3.1. Dokumentua legitimaziorako tresna nahikoa 
 
Titulu  zirkulanteen  ezaugarri  bereizlea  da  titulua  aurkeztea  nahikoa  dela 
eskubidea  baliatzeko  eta  hartzekodun  legitimoa  zehazteko.  Dokumentuak 
agertzen  duen  titulartasun-
itxura  benetakoa  dela  presumitzen  da,  aurkako 
frogarik  ez  bada  behintzat  (LCCh  19.I  art.).  titulartasun-
itxura  horrek  balio  du, 
dokumentua  eskubidearen  legitimazioa  adierazteko  tresna  nahikoa  bit  da 
(LCCh  21  eta  22  art.).  Dokumentuak  duen  efektu  hau  zordunarentzako 
abantaila da ordinketa liberatorioa egin ahal izateko, hartzekodun legitimoa nor 
den jakitea erraztu egiten diolako (KZ 1162 art.).  
 
Dena  den,  titulua  legitimaziorako  tresna  denaren  erregela  orokor  hau  zehaztu 
egin behar da, zordunak irregulartasunen bat gertatu dela ezagutzen duenean. 
Legitimazioa  ikuskatzerakoan  ezin  du  dolo  edota  erru  astunez  jardun. 
Horregatik  irregulartasuna  frogatu  badezake,  prestazioa  egitea  ukatu  beharko 
du.  Baina  irregulartasunaren  berri  izate  hutsak,  ezin  badu  frogatu,  ez  du 
zorduna konplimendua ukatzera obligatzen. 
 

8 
OCW – Merkataritzako Zuzenbidea II 
  
  
Azkenik,  aipatu  behar  da  tituluaren  efektu  legitimatzaileak  dokumentua  fede 
onez  eskuratzen  duen  hirugarren  pertsonarengan  ere  eragina  duela,  a  non 
domino eskuratzea posible egiten duelako (MK 545 art., LCCh 19 art.). 
 
3.2. Dokumentua eskuratzen duenaren autonomia 
 
Balore-
titulu  hauek  zirkulazioan  ibiltzeko  helburua  dutenez,  beren  beste 
ezaugarritariko  bat  titulua  fede  onez  eskuratzen  duenaren  bebesa  da.  Honek 
eskubidea baliatzerakoan berak ezagutzen ez zituen gorabeherak ez ditu jasan 
behar  izango.  Titulu  hauek  ez  dira  besterik  gabe  igortzen,  azpian  dagoen 
kausazko  beste  negozio  baten  ondorioz  egiten  dira.  Baina  titulua  sortu  edo 
transmititzeko  egon  den  kausazko  negozioaren  inguruko  paktu,  tratu,  egoera 
eta bestelako gorabeherek eta transmisioaren inguruko gertazkizunek ezin dute 
dokumentuan  jasota  dagoen  eskubidearengan  eragin.  Fede  oneko 
hirugarrenak dokumentuaren itxuran jazrri duen konfidantza babestu egiten da. 
 
Titulu  hauek  duten  zaugarri  honi  kausazko  negozioarekiko  autonomia  edo 
abstrakzioa  esaten  zaio.  Garrantzi  handia  du  zordunak  titulua  fede  onez 
eskuratzen duen hirugarrenari jar diezaioken salbuespenak edota honek jasan 
beharrekoak erabakitzeko. Kredituen lagapenaren kasuan, kreditua eskuratzen 
duenari (lagapenduari) lagatzailearen eskubide berbera transmititzen zaio eta, 
ondorioz, harek jasango lituzken salbuespenak jasan beharko ditu hartzekodun 
berriak.  Baina  balore-
titulu  zirkulantea  transmititzerakoan  eskuratzen  duen 
bakoitzak eskubidearekiko posizio berri bat hartzen du, autonomoa. 
 
3.3. Dokumentua fede onez eskuratzea 
 
Zer  gertatzen  da  galdutako  edo  lapurtutako  titulu  bat  fede  oneko  hirugarren 
batek  eskuratu  ezkero?  Nor  babestu?  Fede  onez  titulua  eskuratu  duena? 
Dokumentua galdu duena edo lapurtu diotena? Bi partikularren arteko interes-
gatazka  honetan  fede  onez  eskuratu  duenaren  alde  egiten  du  ordenamendu 
juridikoak,  Kode  Zibilean  ezartzen  den  erreibindikatzeko  ahalmen 
mugagabearen  aurka  
(KZ  464.I  art.  2.lerr.).  Horrela  eskubidea  a  non  domino 
eskubidea  eskuratzea  zilegi  bihurtzen  da,  trafikoan,  dokumentuaren  itxuran, 
konfidantza  jarri  duen  hirugarrena  babestuaz.  Fede  oneko  hirugarren  hau  da 
dokumentuaren benetako titulartasuna ezagutzen ez zuena edota gutxienezko 
arreta  jarriaz  benetako  titulartasuna  ezagutzeko  modurik  ez  zuena,  hau  da, 

Igone  Altzelai  –  Rosa  Otxoa-­‐Errarte   9  
  
  
azken finean, itxura juridiko horren azpian benetan gertatutakoa ezagutzen ez 
zuena (MK 545 art.).  
 
Titulu  zirkulanteetan  jasotako  eskubidearen  kasuan,  zuzenbideak  ez  du  bere 
borondatearen  aurka  titulua  galdu  duen  pertsona  babesten  aipaturiko  interes-
gatazka  horretan.  Pertsona  hauentzako  beste  konponbide  bat  dauka, 
amortizazio-
prozedura,  alegia,  galdutako  titulua  baliogabetzeko.  Baina,  hala 
ere,  titulua  amortizatu  aurretik  eskubidea  fede  onez  eskuratu  duenarena 
babestu  egiten  da.  Beste  kontu  bat  da  eskubidea  galdu  duenak  transmisioa 
egin duenarri kalteordaina erreklamatu ahal izatea (KZ 1101 eta 1902 art.). 
 
Guzti hau kontuan izanik, titulu zirkulanteren bat sinatzen duenak, jakin behar 
du  zer  egiten  duen,  zuzenbidean  bereziki  babestuta  dagoen  itxura  juridiko 
batetan  parte  hartzen  duenaren  konszientzia  izan  behar  du.  Orduan  izango 
zaio  obligazioa  egozgarri.  Ez  zaio  egozgarri  izango  borondateko  akatsen  bat 
egon  izan  bada,  ezgaitasuna,  sinadura  faltsua,  ahalorde  falta,  e.a.  Bere 
intentzioa  edo  borondatea  aspektu  horretara  mugatzen  da,  behin  titulua 
sinatutakoan ondorioak legez ezarrita daudelako. Obligazioa hartzen duenaren 
borondateak  ezin  du  obligazioaren  edukia  moldatu.  Sinatzearekin  hartzen  du 
legak ezarritako obligazioa, hari dagokion ondorio eta baldintza guaztiekin. 
 
4.  BALORE-TUTULUEN SAILKAPEN DESBERDINAK 
 
Balore-tituluen  artean  era  askotako  dokumentuak  daude  eta  modu  askotan 
sailkatu  daitezke,  beren  ezaugarri  eta  bestelako  irizpide  desberdinen  arabera. 
Aipatuko ditugu batzuek. 
 
- Funtzio ekonomikoaren arabera: 
-  Titulu  zuzenak.  Pertsona  zehatz  baten  eskubidea  adierazten  dute  eta 
haren  eskutan  geratzeko  sortu  izan  dira.  Horregatik  hauen  transmisioa 
posible  bada  ere,  konplexuagoa  izaten  da  eta  gainera,  kasu  batzuetan, 
zenbait  baldintza  bete  behar  izaten  ditu  legez,  kontratuz  edo  estatutu 
bidez ezarritakoak (ad. S.A.ko akzio nominatiboak). 
-
  Titulu  zirkulanteak.  Hauek  aldiz,  transmititzeko,  trafikoan  zirkulatzeko 
erraztasun  guztiak  dituzte.  Gauza  higigarri  baten  tratamendua  ematen 
zaie (ad. ganbio-letra, zor-agiria, txekea). 
 
- Dokumentuan jasotako eskubidearen arabera: 

10  OCW – Merkataritzako Zuzenbidea II 
  
  
-  Kreditu-eskubidea  jasotzen  dutenak,  adibidez:  txekea,  ganbio-letra, 
obligazioak, 
untzirapen-agiria, 
gordailuen 
biltegi 
nagusitako 
erresguardoa, epe-luzerako ezarpena. 
- Eskubide erreala jasotzen dutenak, adibidez: bonu hipotekarioa, inbertsio 
higigarrietako fondoetan parte hartzeko zertifikatuak. 
- Bazkide izaera ematen dutenak, adibidez, sozietate anonimoko akzioak. 
-  Kontuko  partaide  izaera  ematen  dutenak,  adibidez,  aurrezki  kutxek 
jaulgitako partaidetza-kuotak. 
 
- Edukitzailea zehazteko moduaren arabera: 
- Nominatiboak. Dokumentuan jasotako eskubidearen tituluduna izendatzen 
dute,  baina  edukitzailearen  alde  ez  dute  titular  erreala  deneko  usterik 
sortzen.  Ondorioz,  tituludunak  eskubidea  baliatzeko  beharrezkoa  da 
dokumentua  zordunari  aurkeztea  eta  honek  pertsona  identifikatzea.  Kasu 
hauetan  eskubidearen  transmisioa  konplexuagoa  da  (adibidez,  aurrezki-
libreta).  Batzutan  transmisioa  zuzenbide  zibileko  kreditu-
lagapen  sistema 
arruntaren bidez egiten da eta hala jakinarazi behar zaio zordunari. Beste 
batzutan,  sozietate  anonimotako  akzioen  kasuan  adibidez,  masan 
igorritako  tituluak  izanik,  eta  LSC  120  art.  ak  endosu  bidezko  transmisioa 
egitea posible da (LSC 120 art.), baina sozietate hauetan erregistro berezi 
bat  dago  horretarako  eta  bertan  inskribatu  behar  da  
(akzio  nominatiboen 
erregistroan, LSA 116 art.). 
- Aginduzkoak (‘a la orden’). Nork aginduta ordaindu behar den pertsonaren 
izena agertzen dute (lehen hartzaile edo endosu-hartzaile) azken endosua 
zuriz  dagoenean  ezik.  Hauetan  eskubidearen  transmisioa  endosu  bidez 
egiten  da  eta  ez  kreditu-lagapenaren  bidez.  Endosu-klausula  bidez 
edukitzaile  legitimo  bakoitzak  bere  borondatez  
(‘aginduz’,  ‘a  la  orden’) 
beste  pertsona  bat  ezar  dezake  eskubidea  baliatzeko  titular  legitimo 
moduan.  Beraz  ez  zaio  zordunari  jakinarazi  behar.  Nahikoa  da  tituluan 
endosu  guztien  kate  erregularra  agertzearekin  
(LCCh  19  art.).  Adibidez, 
ganbio-letra berez da aginduzko titulua, hala ez izateko espresuki adierazi 
behar da ‘agindura ez’ (‘no a la orden’). 
-  Eramailearenak  (‘al  portador’).  Dokumentu  hauetan  ez  da  eskubidearen 
tituludunik  izendatzen,  beraz,  edukitzailea  da  besterik  gabe  eskubidea 
baliatu  edo  transmititzeko  legitimatua  dagoena.  Hauek  dira  errezen 
transmititzen  diren  dokumentuak,  entrega  (traditio)  hutsarekin  (MK  545 
art.).  Zordunak  prestazioa  egin  beharko  du  dokumentua  aurkezten 
zaionean, edukitzailea eskubidearen tituluduna den ala ez aztertu beharrik 

Igone  Altzelai  –  Rosa  Otxoa-­‐Errarte   11  
  
  
izan  gabe,  edukitza  irregularra  agerikoa  den  kasutan  ezik  (adibidez, 
‘eramaileari’ egindako txekea). 
 
- Dokumentua igortzeko moduaren arabera: 
- Banan bana igorritakoak, bereziki diruzko zorrak ordaintzeko izaten dira, 
adibidez: ganbio-letra, zor-agiria eta txekea. 
-  Masan  igorritakoak,  kapitalen  merkatuko  balore-tituluak,  kapitaleko 
inbertsioak  egiteko  eta  erakartzeko  balio  dute,  adibidez:  sozietate 
anonimoko  akzioak,  obligazioak,  zor  publikoko  tituluak,  inbertsio 
kolektiboko fondotako partizipazioak. 
 
-  Dokumentuan  jasotako  eskubidea  eta  negozio  kausalaren  artean  dagoen 
harremanaren arabera: 
-
  Titulu  abstraktuak,  hauek  ez  dira    kausa  espezifiko  edo  tipiko  bategatik  
igortzen. Dokumentua igortzearekin kreditu berri bat sortzen da (kartularra) 
oinarrizko  harremanarekiko  (kreditu  kausalarekiko)  autonomoa  dena 
(adibidez, ganbio-letra, untzirapen-agiria). 
-
  Titulu  kausalak,  hauetan  dokumentuak  ez  du  eskubide  berririk  sortzen, 
harreman  kausaletik  eratorritako  eskubidea  adierazi  besterik  ez  du  egiten 
(sozietate anonimoko akzioak). 
-
  Traditio  bidezkoak  direnetan  dokumentutik  eskubide  berri  bat  eratortzen 
da, baina kausa tipikoa izaten dute (adibidez, untzirapen agiria, gordailuen 
biltegi nagusitako erresguardoak). 
 
 
V. BALORE-TITULUEN GAINBEHERA 
 
Gau  egun  balore-tituluen  egoera  azaldu  dugunarengandik  asko  aldatu  da. 
Denok  dakigu,  adibidez,  jada  sozietate  anonimoek  ez  dituztela  akzioak  eta 
obligazioak  paperezko  titulutan  igortzen,  sistema  informatiko  bidez  baizik. 
Informatikoki  erregistratzen  dira  tituluak,  beren  edukia,  titularra  nor  den, 
transmisioa  egiten  bada,  ezar  daitezken  eskubide  errealak,  e.a.  Beraz, 
ikasgaiaren  hasieran  aipatu  dugun  titulua  edukitzearen  garrantzia  galdu  egin 
da,  neurri  handi  batetan  erregistro  informatikoek  ordezkatu  dutelako. 
Fenomenu hau gertatu da nagusiki masan igorritako balore higikorren eremuan 
(sozietateetako  akzio  eta  obligaziotan)  eta  gutxiago  dokumentu  ganbiarioetan 
(ganbioi-letra,  zor-agiri  eta  txekean).  Azken  hauen  kasuan,  banan  bana 
igortzen direnez, informatizazioa nekezagoa izan bada ere, horixe da joera. 
