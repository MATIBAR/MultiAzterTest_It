











              9. GAIA: “Obligazioa ordaintzea edo betetzea (II)”


LABURPENA:I. Betetzeko lekua. -1. Interesdunek aurrez ezarritako lekua. -2. Zor
den gauza dagoen lekua. -3. Zordunaren egoitzako lekua. -II. Betetzeko denbora.
-III. Ordainketaren froga eta gastuak. -1. Ordainketa-agiria frogabide gisa. -
2. Betetzeko egin beharreko gastuak. -IV. Ordainketak egoztea. -1. Kontzeptua
eta motak. -2. Egoztearen premisak. -3. Egozte-irizpideak. -4. Interes-gatazka
eta legez egoztea. -V. Zor ez dena ordaintzea. -1. Kontzeptua eta ezaugarriak.
-2. Itzultzeko obligazioaren oinarriak. -2.1. Ordaintze kontzeptuan ematea
(datio). -2.2. Kobratzeko eskubiderik eza (indebitum). -2.3.Solvensdelakoak
uste izatea emandakoa zor zuela (error). -3. Itzulketa-akzioaren irismena. -
3.1. Izaera eta legitimazioa. -3.2. Fede gaiztokoaccipiensdelakoaren
erantzukizuan. -3.3. Fede onekoaccipiensdelakoaren erantzukizuna. -3.4.
Itzultzeko obligazioaren salbuespena. -4. Auzi-jartzaile eta, hala dagokionean,
demandatuaren frogaren kargak duen edukia.

ARAUDIA:kzeko 1.110., 1.113., 1.114., 1.125., 1.168., 1.171.-1.174., 1.299. eta
1.895.-1.901. art.;PZLko 50.-53., 217., 299., 326. eta 394.-398. art.; salgaiak
nazioartean salerosteko kontratuei buruzko Nazio Batuen Hitzarmeneko 57. art.
(vnbh; Vienan 1980eko apirilaren 11an egina eta Espainiak 1990eko uztailaren
17ko Tresna bidez onartua:ebo1991-I-30; errakuntzen zuzenketa:ebo1996-XI-26);
Kontsumitzaileen eta Erabiltzaileen Defentsari (kedl) buruzko uztailaren 19ko
26/1984 Lege orokorraren 10.1 eta 10. bis art. eta 1.xg(Kontratazioaren
baldintza orokorrei buruzko apirilaren 13ko 7/1998 Legearenaren, 1. Xedapen
Gehigarriak txertatua); Hiri Errentamenduei (hel) buruzko azaroaren 24ko 29/
1994 Legearen 17. art.; Kontsumorako Maileguei (kml) buruzko martxoaren 23ko 7/
1995 Legearen 13. art. (ebo, III-25ekoa);Merkataritza Txikia Antolatzeari
buruzko urtarrilaren 15eko 7/1996 Legearen 11. art. (mtal); abenduaren 18ko
2402/1985 Errege Dekretua, enpresariek eta profesionalek faktura egin eta
emateko duten betebeharra arautzen duena (1992-XII-29ko, 1994-IX-2ko eta 1995-
II-24ko Errege Dekretuek aldatua); otsailaren 5eko 148/1996 Errege Dekretua,
jaso behar ez ziren Gizarte Segurantzako prestazioak itzultzeko prozedura
berezia arautzen duena (eta hori garatzen duen Agindua, 1997ko uztailaren
18koa;ebo1997-VII-29koa); uztailaren 11ko 1134/1997 Errege Dekretua, klase
pasiboen alorrean jaso behar ez ziren prestazioak itzultzeko prozedura arautu
eta beste arau batzuk ere ezartzen dituena (eboVII-30).


I. BETETZEKO LEKUA

Betetzearen efikazia edo baliozkotasunari buruz iritzia emateko eta, obligazioa
bete ez bada, ezar daitezkeen akzioak epaitzeko eskuduna zein epaile edo
auzitegi den erabakitzeko, ezinbestekoa daobligazioa bete behar den lekuaedo
kokagune geografikoa ezagutzea.

Euskarri honen VII. Gaian, obligazioa sortzen zen lekua izan dugu aztergai
(locus contractus). Gai honetan, berriz,obligazioa betetzeko lekua (locus
solutionis) zehazteko dauden arauakzein diren bilatzea dagokigu. Lan hori,
berez, erraza da, legegileak berak, ordainketa arautzeko ezarritako arau
orokorren artean Kodean paradigmatikoenak diren obligazioak (interesatuen
arteko hitzarmenetiksortuaketagauza zehatza ematekoak: 1.171.I etaii. art.)
betetzeko garaian jarraitu beharreko gidabideak emateaz gain,beste edozein
kasutarakosistema ixteko araua (1.171.iii. art.) emanda uzteko ardura izan
baitu.


1. Interesdunek aurrez ezarritako lekua

Interesatuen borondatearen autonomia baliatuz,kzeko 1.171. artikuluak,
berelehen lerroaldean, zera ezartzen du:ordainketa obligazioak izendatutako
lekuan egingo da.

Gehienetan, obligazioa betetzekolekuahasieran egindako hitzarmeneko klausula
baten bidez izendatuko da. Baina, obligazioaahozsortzeko aukera egoteaz gain -
ordaintzeko lekua zehaztuz-, hartzekodunak eta zordunak,elkarri lotuta geratu
ostean-kontratuz edo kontratuz kanpo- adostu dezakete, beren intereserako
egokiena den betetze-lekua finkatzea (edo aldatzea:vid.age1975-III-7koa).

Lekuaizendatzea, hitzartu bada edo finkatu eta gero, moduhutseanetasoileanegin
daiteke, baina ondorengo gertakari baten menpe uzteko eragozpenik ere ez dago
(adb: mendian, euriterik ezean). Lekua horrela izendatzeak, noski, ez du
obligazioa baldintzapeko bihurtzen. Lotura egiazkoa da, baina, gerta daiteke
agian adierazitako lekuan bete beharrik egon ez eta gainerako arauek
adierazitako lekuan bete behar izatea. Bestalde, antzik badute ere,
lekuabaldintzapeanizendatzea eta obligazioa betetzekoaukerako hainbat
lekufinkatzea bereizi behar dira. Azken kasu horretan, erabakitzeke geratzen da
aukera horretan interesatuetatik nork aukeratuko duen (zordunak, besterik ez
bada esaten:kzeko 1.132. art.) eta egindako aukera beste alderdiarigaraiz
jakinaraztekolana nork izango duen (vid. 1.133. art.).

Legegileakizendatuaditza (mugatuagoak diren beste batzuk baztertuz: adostu edo
hitzartu) aukeratu izanak bidea eman die doktrinari eta jurisprudentziari zera
ziurtatzeko: betetzeko lekua esplizituki finkatzeko aukera egoteaz
gain,isilbidezere finka daiteke. Obligazioa exekutatzeko izendatutako lekua,
hau da, betetzeko lekua, esplizituki adierazten ez bada ere, horrek ez du esan
nahikontratuaren izaerarekin eta alorrean ohikoak diren irizpideekin bat
datorrena zer den arakatuezin denik (age1993-V-21ekoa). Testuinguru horretatik
abiatuz, interpretazio lan horren emaitzek oinarria aurkitu dezakete honako
adierazle hauetako batean (Bercovitz):

a)Prestazioa objektu bat ematekoa bada, objektua dagoen lekuan bete behar da
(berogailua jarrieraikin batean).

b)Obligazio sinalagmatikoetan, prestazioetako bat bete behar den lekua finkatu
bada, kontraprestazioa ere leku berean bete beharko da (vid. 1.500.II. art.).

c)Susma daiteke negozioa egiteko toki gisa erabili den lekua nahi izan dela
obligazioa betetzeko.

d)Alderdiak esplizituki leku jakin bateko auzitegietara lotu badira sortu
daitezkeen arazoak konpontzeko, susma daiteke, halaber, obligazioa betetzeko
leku hori izendatu nahi izan dela.

e)Halabeharrez toki jakin batean prestatu beharreko zerbitzua izan eta non
ordaindu behar den adierazi ez bada, ulertuko da isilbidez zerbitzua bete den
lekua nahi dela ordaintzeko leku gisa.

Deskribatutako aldagai horietako batean alderdiek obligazioa betetzeko
lekuaizendatutauzten badute, leku horretan bakarrik du hartzekodunak prestazioa
galdatzeko eskubidea eta zordunak, obligaziotik askatzeko, han bakarrik bete
dezake. Baina, alderdiek inplizituki ere betetzeko lekua adierazi ez badute,
Kodearen hurrengo araura pasatu beharko da.


2. Zor den gauza dagoen lekua

Kzeko 1.171.II. artikuluak dioenez,obligazioa gauza zehatza ematekoa bada,
prestazioaren lekua obligazioa sortzeko unean gauza dagoen lekua izango da.

Araua emateko modua sendoa bada ere (...izango da... dagoen lekua), bigarren
lerroalde hori ez da lehenengo lerroaldean alderdien alde aldarrikatutako
autonomiari ezarritako salbuespena. Erregela, izaeraz,subsidiarioaetamugatuada.
Lehen arauarekikosubsidiarioada, gauza jakina emateari buruzkoa izanik ere,
lehenik alderdien borondateak diona kontuan izan beharko baita. Gainera,
arauakirismen mugatuadu,kzeko 1.171.ii. artikuluko irizpideak zerbait egiteko,
ez egiteko edo gauza generikoa emateko prestazioa duten obligazioen betetze-
lekua zehazteko ez baitu balio.

Xedapenakgauza zehatza-higigarria nahiz higiezina- emateko obligazioa bakarrik
eraentzen du. Hala ere, bitxia gertatzen da araua errazen aplika daitekeen
kasuetan hura balioz eskasa izatea eta benetan bere beharra dagoen kasuetan,
berriz, froga arazoak direla-eta, askotan erabiltezina gertatzea. Hala, araua
balioz eskasa geratzen da ondasunhigiezinaeman behar denean: obligazioa sortu
den eta betetzeko ezarri den uneen artean, higiezina lekuz aldatzeko aukerarik
ez dago, eta, gainera,traditioa gehienetan, sinbolikoki edo instrumentu bidez
egingo da (hala ere, ez da ahaztu behar obligazioabete behar denlekuak duela
lehentasuna judiziozko akzioak ezagutzeko irizpideen artean). Alderantziz
gertatuko da gauzahigigarriaemateko obligazioa bete behar denean,obligazioa
sortzeko uneanduen kokapena frogatzeko arazo larriak egon baitaitezke.
Azkenean, froga bidez besterik ondorioztatzen ez bada, uste izan beharko da -
higigarria izanik ere- gauza ez dela lekuz aldatu: emateko unean dagoen lekuan
zegoela lehen ere.


3. Zordunaren bizilekua

Kzeko 1.171.iii. artikuluak agintzen duenez,gainerako kasuetan, ordaintzeko
lekuazordunaren bizilekuari dagokiona izango da.

Obligazioa betetzeko lekua eta zordunaren egoitza lotzea, azkenean jaso eta
aurreko bi arauekiko erregela subsidiarioa bada ere, sistema ixteko erabiltzen
da eta izaerazarau orokorbihurtzen da. Horren ondorioz, obligazioaren iturria
edozein (negoziozkoa edo negozioz kanpokoa) izanik eta prestazioaren izaera
zer-nolakoa (ematekoa, egitekoa edo ez egitekoa) den ere alde batera utziz,
zordunak obligazioa bere egoitzan betetzeko eskubidea du, itunak beste nonbait
betetzeko obligazioa jartzen ez badio (1.171.i. art.) edo gauza zehaztua
emateko konpromisoa hartu ez badu behintzat (1.171.ii. art.).

Kodeak obligatuaren egoitzari dagokion lekua nahiago izatea eta zordunaren
aldeko aukera tradizionala (favor debitoris) bat datoz. Legegilearen aukera
horrek ondorio nabarmenak dakartza auzibide-eremura, zordunak gertueneko
zaizkion jurisdikzio-organoen aurrean auzitan aritzeko mesedea izango baitu,
eta judizioz kanpoko jardueretan ere mesedetuta suertatuko baita: hartzekodunak
joan beharko du zorduna dagoen lekura ordainketa eskatzera, kobratzera edo hura
berandutzean jartzera (Beltrán De Heredia).

Jakina denez,favor debitorisprintzipioa eta obligazioa zordunaren egoitzan
betetzeko araua legegileak ez ditu jatorriz kontratuzkoak diren obligazioetara
bakarrik mugatu. Araua, hain zuzen ere,oro har obligazioei buruzkoadeniv.
Liburukoi. tituluaren barruan sartuta dago. Hala ere, jurisprudentziak aditzera
eman duenez, araua ez da kontuan hartuko, obligazioa,zor ez zena kobratutakoa
itzultzekoabada,entrega egin zen leku bereanbete beharko baita (agee1911-III-17
eta 1928-I-12koak), edo,legez kontrakoegintzak eragindako kalteak
konpontzekoabada,obligazioa sortu zen lekuan, hau da, kaltea sortu edo portaera
kaltegarria egin zen lekuan, bete beharko baita (agee1946-IX-27 eta 1963-III-
29koak, eta, oinarri berriak erabiliz,age1996-IX-16koa). Printzipio hura
gainditu eta, azken finean, 1.171.iii. artikuluko arauak atzeranzko aldaketa
jasateak badu azalpenik: kaltetuak ordaina jasotzea erraztu nahi da (favor
creditoris). Beraz, irizpide hori jurisprudentziako beste zenbait ildorekin bat
dator, hain zuzen, frogaren zama alderantziz jarri eta kontratuz kanpoko
erantzukizun horretan solidaritate-ustekizuna ezartzearekin.

Obligazioa bete behar den lekuakzeko 1.171.iii. artikuluaren arabera erabaki
behar bada, xedapenaren idazkerak hainbat arazo pizten ditu. Hemen horiek
adierazi besterik ez da egingo:

1. Egoitza zehazteko orduan, aurrez ikusi behar da zorduna pertsona fisikoa edo
juridikoa den. Pertsona fisikoekobligazio zibilak betetzeko egoitzaohiko
bizilekuaizango dute (kzeko 40.i. art.); pertsona juridikoek, berriz,
berenestatutuetanzehaztutakoa izango dute edo, estatutuetan adierazi
ezean,legezko ordezkaritzaedoestablezimendu nagusiadagoen lekua (kzeko 41.
art.). Egoitzaorokor eta borondatezkohorren ondoan, gogora ekarri behar da
legeak berak norbaiten jarduera profesional osoa beste leku batera lot
dezakeela (enpresarien eta profesionalenlegezkoegoitza:Pzlko 50.3. art.) eta
alderdiek, negozio jakin batean, negoziotako fikziozko egoitza mugatua adieraz
dezaketela (hautazkoegoitza:age1993-I-30ekoa).

2. Zordun anitz egon eta zorra partziarioa bada, zordun bakoitzak bere egoitza
du eragin substantiborako zein auzibide-eraginerako; solidaritate pasiboa
baldin badago, obligazioa galdatzen zaion zordunaren egoitzak balioko du.
Prestazio zatiezinetan, berriz, arazoak sortzen ditu zordun mankomunatuek eta
zordun solidarioek, obligaziotik askatuta geratzeko, zein egoitzatan betetzeko
eskubidea duten erabakitzeak; beste lekurik izendatu ezean eta prestazioa
zehaztutako gauza ematekoa ez bada, pentsa daiteke guztien egoitzak
moduaukerakoanezarri direla, ordainketa egoitza posibleetatik non egingo den
hartzekodunari garaizjakinarazibehar bazaio ere.Pzlko 53.2. artikuluak, ostera,
mankomunatuki edo solidarioki obligatutako edonoren egoitza aukeratzea demanda-
jartzailearen esku uzten du, eta horren arabera erabakiko da pretentsio
judizialez arduratzekolurralde-eskumenazein epaitegi edo auzitegik izango duen.

3. Kodeko arauak horri buruz ezer esaten ez badu ere, gehienen ustez,
obligazioa bete beharko daobligazioa bere epemugara iristeanzordun den
pertsonaren egoitzan eta, hain justu ere, une horretanduen egoitzan.

Noski, horretatik guztitik ez da ondorioztatzen zordunak egoitza aldatu ezin
duenik (herrialde berean edo herrialdetik kanpora). Laburtuz, obligazioa
betetzeko lekua hura sortzeko garaian zehaztuta geratu dena da, bitartean
zordunak bere egoitza aldatzen badu ere. Hitzarmenik ezean, hasierako
zordunaren zorra hartzen dutenei ere arau bera aplikatuko zaie: jaraunsleek eta
zorra bere gain hartu duenak, noski, beren egoitza ez dute obligazioa betetzeko
leku bihurtuko. Baina, norbaitek zorra bere gain hartzen badu eta hartzekoduna
ados badago, beste kontu bat da horrek ere aldi berean esan gabeko obligazioa
betetzeko lekua aldatzea onartu duela ustekizuna izatea.

II. BETETZEKO DENBORA

Betetzeko garaia edo prestazioaren garaia(dies solutionis) aipatzen
dugunean,vii. gaianazaldu zenez,agindutako portaerak galdatzeko eta
betetzekodatari edo denborazko sekuentziariburuz ari gara.

Betetzearen denborari buruzko iruzkinak aipatutako gaian zabal azaldu zirenez,
aski izango litzateke honako hauek gogoraraztea:

A) Obligazioak, besterik hitzartu ezean,garbiak(baldintzarik edo eperik gabeak)
dira etaberehala galda daitezke; hau da, hartzekodunak prestazioa berehala
erreklama dezake eta zordunak ere segituan bete beharko du (1.113. art.). Arau
hori, hots,berehalako galdagarritasuna(statim debetur), suntsiarazte-
baldintzapeko obligazioetarako ere ezartzen da, noski, balizko suntsitzearen
eraginak kendu gabe (kzeko 1.113 eta 1.114. art.).

B)Epeko obligazioak(terminodunak), egiten direnetik sortzen badira ere, "eguna
heltzen denean bakarrik izango dira galdagarri" (1.125.i. art.), zordunak,
aurrez, epea erabiltzeko bere eskubidea galdu ez badu (1.129. art.), edo epea
hartzekodunaren onerako bakarrik ezarri ez bada (vid. 1.127. art.). Hala ere,
zordunak oraindik galda ezin daitekeen prestazioa betetzen badu, ordaindutakoa
errepikatzeko eskubiderik ez du izango; baina, ordainketa errakuntzaz aurreratu
badu,interusuriumdelakoa (fruituak edo interesak), behintzat, errepika dezake
(1.126. art.).

C) Etete-baldintzapekoobligazioak obligazioa menpean duen gertakaria gertatu
ostean -eta bakarrik gertatzen bada- bete beharko dira (1.114. art.). Etenda
dagoen aldian, ordaindutakoa berreskura daiteke (1.121.ii. art.). Gertakaria
izan eta gero (edo baldintza negatiborik ezean), obligazioa garbitu egiten da
eta prestazioaberehala galdadaiteke.

Legegileak sortutako kontzepzioan, betetzeko unea (galdatzeko epea) gainditzeak
ez duberez bakarrikbehin-betiko ez-betetze egoera sortzen: salbuespenezko
hipotesia, hau da,epea funtsezkoaez bada behintzat, zordunak geroago ere
betetzeko ahalmena (eta betebeharra) du, prestazioari atzeratze horrek
sortutakokalte-galeren ordainagehitu behar bazaio ere (1.101. art.). Gainera,
kalte-ordaina eman beharra ez du sortzen atzerapenak berak, eta hartzekodunari
horrek benetan sortu dizkion kalteek baizik. Kalte horiek egoteaz gain, kalte-
ordaina eman beharra egoteko, zordunakberandutze-egoeranegon behar du;
atzeratze kualifikatua da normalean interpelazioa egotea eskatzen duena
(vid.kzeko 1.100. art.).




III. ORDAINKETAREN FROGA ETA GASTUAK

1. Ordainketa-agiria frogabide gisa

Zordunak zor duen prestazioa garaiz eta zuzen betetzeko obligazioa du; gainera,
auzirik balego, beraren kontura izango da obligaziotik askatu dela frogatzea.
Hasteko, zuzenbidean onartutakoedozein baliabide erabilizfroga daiteke
obligazioaren ordainketa (vid.PZLko 299.art.); baina, frogatu beharreko
egitatearen izaera kontuan hartuz, honako baliabide hauek izango dira
egokienak: dokumentu publiko zein pribatuak, judizioz edo judiziotik kanpo
lortutako hartzekodunaren aitortza, lekukoak eta ustekizunak. Eta, bereziki
horien artean, asetako hartzekodunak sinatutakofaktura edo ordainagiriada
obligazioa ordaindu dela frogatzeko baliabideetatik ziurrena eta bizkorrena
(judiziotik kanpokoaitortzaren antzekoa, berarenemailearen aurka froga
izangodena:vid.kzeko 1.229. eta PZLko 326. art.).

Kodeak ez du faktura edo ordainagiria lortzeko zordunak duen interesa babesteko
arau berezirik jasotzen (aipamenak jasotzen baditu ere: 1.110., 1.172.II,
1.616., 1.684. eta 1.685. art.), baina, doktrinako egile gehienen ustez,
zordunak hartzekodunari ordainagiria eskatzen badio, horrek emateko obligazioa
izango du,usadioeketafede onakbetebehar hori ezartzen baitute (vid.kzeko 7. eta
1.258. art.). Horren ondorioz, ordaindu aurretik hartzekodunak zordunari
ordainagiria emango ez diola esaten badio, horrekkontsignazio bidezordaindu eta
obligaziotik askatzeko aukera izango du (obligazioa ematekoa bada), eta,
bestela, ordainketa formalki eskaini ostean, prestazioa jasotzeko alderdia
berandutze-egoeran jartzeko aukera izango du (mora creditoris).


2. Betetzeko egin beharreko gastuak

Gaiari buruzko arau orokorrakzeko 1.168. artikuluak jasotzen du. Xedapenak
bereizten ditu prestazioa betetzeak eskatzen dituenjudizioz kanpokogastuak eta
auzitegien parte hartzeak sortutakojudiziozkogastuak. Noski, judizioan
sortutakokostueiburuz Kode Zibilak ez du ezer esaten eta, kasu bakoitzean,
jurisdikzio-organoek prozedurei buruzko arauen arabera erabakiko dutela
gogorarazten du bakarrik (vid.PZLko 39.4-398. art.). Hala ere, Kode Zibilak
berak, 1.179. artikuluan,kontsignazioak sortutakogastuak nork ordaindu behar
dituen agintzen du. Kontsignazioa zuzena bada, gastuak -artikulu horrek
agintzen duenez-hartzekodunaren konturaizango dira.

kzeko 1.168. artikuluak bere lehenengo esaldian agortzen du berezko arau-
edukia:ordainketak ekar ditzakeen judiziotik kanpoko gastuak zordunaren
konturaizango dira. Arauaren bertutea prestazioaren osotasunaren betekizuna
(1.157. art.) berrestea da: hartzekodunak prestazioa agindu zen moduan
eskatzeko eskubidea du, dagokion lekuan eta berari inolako gasturik atxiki
gabe. Horren ondorioz, interesatuek beste araudirik ezartzen ez duten bitartean
(araua xedapenezkoa baita), zordunak bere gain hartu beharko ditu obligazioa
betetzekoprebentzioek, prestakuntzak eta exekuzioakeskatutako gastu guztiak.

Bereziki, prestazioaibiltariabada, jarduera egin beharreko lekurainokojoan-
etorriaksortutako gastuak zordunak jasan beharko ditu. Prestazioa, zordunaren
egoitza edo establezimenduan ez eta beste gune geografiko batean zerbait
ematekoa bada, zordunaren kontura (eta arriskura) izango da gauza jasotzeko
egunean behar den lekuan egoteko jarri beharreko baliabideak (prestakuntza,
bilgarria, bidalketa, garraio-kostuak eta aseguruak) jartzea. Obligazioa
diruzkoa izan eta ordainketatruke-letretangauzatzen bada, jurisprudentziaren
ustez, horiek zirkulazioan jartzeak eta protestatzeak sortutako gastuak
zordunak ordaindu beharko ditu (agee1969-III-5 eta 1971-IV-30ekoak);
ordainketa, bankuko kontuen arteko transferentzia bidez egiten bada, agindua
ematen duen zordunak ordaindu beharko ditu gastuak eta komisioak.

Obligaziozko erlazio zehatzei buruz, Kodeak arau bereziak ezartzen ditu. Hala,
salerosketari buruz, 1.465. artikuluak xedatzen duenez, saldutakogauza emateko
gastuaksaltzailearen kontura izango dira (zordun izanik, bestela ere,ex1.168.
artikuluaren arabera, berak ordaindu behar ditu), etagarraio edo lekuz
aldatzeko gastuak, eroslearen kontura. Azken esaldi hori (izaeraz xedapenezkoa,
gastuei buruzko araudi osoa bezala), ez da 1.168. artikuluari ezarritako
salbuespena; esaldi horrek 1.168. artikuluko arau orokorra osatzen du. Arazoa
ematea egin behar den lekua zehaztea da; leku horretaraino lekuz aldatzeko
gastuak zordunaren kontura dira (1.168. art.:eramatekoobligazioak edolekuz
aldatzekoprestazioak), eta ematea jaso osteko gastuak eroslearen kontura dira
(1.465. art.:bilatzeko edo jasotzekoprestazioak). Bestalde, emateko obligazioa
doako negoziotik badator, ez litzateke oso bidezkoa izango zordunaren
sakrifizioa handitzea obligazioa betetzeak sortutako gastuakereharen kontura
jarriz (vid.kzeko 1.728 eta 1.779. art.).


IV. ORDAINKETAK EGOZTEA

1. Kontzeptua eta motak

Egozteakesanahietatik zabalduenean esan nahi dubeste norbaiti errua, delitua
edo ekintza esleitzea; baina -interesatzen zaigun esanahira gehiago hurbilduz-
egozteak esan nahi du, halaber,kopuru bat nola inbertitu den adieraztea, bai
kopuru hori ematean, baita kontu batean idazpena egitean ere. Ikuspegi
horretatik,ordainketa egozteakadierazten duegiten den prestazioaren eta
horrekin asetzen den obligazioaren artean nolabaiteko lotura ezarri dela. Beste
modu batera esanda, ordaintzeko unean eta modu ezeztaezineanzordunak burututako
prestazioa zein zorrari aplikatzen zaion esatea edo adierazteada egozketa
(agee1985-X-25 eta 1998-III-14koak), hots, "prestazio bat obligazio jakin bat
ordaintzea bihurtzen duen eragiketa" (Bercovitz).

Dena den, aipatutako kontzeptu horiek, hain orokorrak izanik, aukera ematen
dute ordainketan parte hartu duen edonork egindako egozketa (negoziozko edo
borondatezkoegozketa) eta legeak berak, aurreko egozketarik egon ezean, egiten
duen aplikazioa (legezkoegozketa) beren eremuan biltzeko.


2. Egoztearen premisak

Ordainketa egozteko premisak edo betekizunakkzeko 1.172.i. artikuluko lehen
esapidean laburbiltzen dira, "hartzekodun bakar baten alde era bereko zor
desberdinak dituen" zordunaz mintzo baita. Hala ere, komeni da betekizunok
bereizita azaltzea eta zerrendan beste bi premisa sartzea (zor
desberdinakautonomoaketagaldagarriakizatea); arauak aipatzen ez baditu ere,
auzitegietako zein egileen doktrinak eskakizunetara ekartzen baitituzte.
Gehigarri horiekin, betekizunen zerrenda bost premisak osatzen dute:

1.Prestazioa betetzeko unean,zor anitz egotea. Zorbakarrabaldin badago,
besterik egon ez delako edo zeudenak aurrez iraungi direlako,berez, egozketarik
ez dagoedo, hobeto esanda, egozketa automatikoa da: betetako prestazioa dagoen
zor bakarraren ordainketari aplikatuko zaio (vid.agee1981-II-16 eta 1987-VI-
22koak).

2.Zor guztiak edo horietatik bi bederenespezie berekoakizatea. Esapideak
aditzera ematen duenez, legegilea, bere subkontzientean,diruzkozorrak betetzean
pentsatzen ari da (espezie berarekin ordain daitezkeenak:vid. 1.170.i. art.).
Hala ere, Kodeak ezarritako arauak betetako prestazioa, izaeraz edonolakoa
(ematekoa, egitekoa edo ez egitekoa), zertara aplikatu behar den erabakitzeko
erabili behar dira,baldin eta, zorrak berdinak direlako, argi ez badago
horietatik zein jo behar den ordaindutzat. Oso zaila da berdintasun hori, eta
ondoriozko zalantza egiteko edo ez egiteko obligazioetan gertatzea. Berez,gauza
jakina ematekoobligazioa betetzen denean ere, egozketari buruzko arauetara jo
beharrik ez dago, gauza bereizia izanik hori emateak zein zor ordaintzen duen
argi uzten baitu.Gauza suntsigarriak eta genero berekoakemateko (etagauza
beraegiteko edo ez egiteko) hainbat zor baldin badaude, ezinbestekoa da arau
horietara jotzea.

3. Jurisprudentziako zenbait adierazpenek beste premisa bat gehitu dute:espezie
bereko zor-aniztasunaobligaziozko erlazio independente eta autonomoetatik
sortuaizatea. Alegia, ez dira zor desberdinak, egozketa egiteko, alokairuaren
hileroko errenta desberdinak (vid. 1965-VI-22koa), obligazioa zatitzetik
sortutako segidako epeak eta kapitala itzultzeari lotutako interesak
ordaintzea. Dena den, egileen doktrinak ohikoa du azpimarratzea betekizun
horrek,bgbko 366. paragrafoan ez bezala,Kodean ez duela inolako euskarririk;
aitzitik, hain zuzen ere,kapital- zein interes-zorrabatera egonik, egozketa
egitea onartzen du (Díez-Picazo,Bercovitz). Gainera, betekizun hura eskatzeak -
Bercovitzek hala azpimarratzen du-kzeko 1.172.-1.174. artikuluetako aplikazio-
eremutik kanpo uzten ditu sarrien sortzen diren ordainketak egozteko kasuak.

4. Egozketa egin beharra ekartzen duten zorrak, gehienen iritziz eta horri
buruz 1.174.I. artikuluak dioena orokortzen bada,prestazioa betetzen den
uneanepemugara iritsitaegon behar dute(vid.age1993-XII-13koa). Hasteko, ez dira
kontuan hartzen etete-baldintzapeko eta epeko zorrak, hurrenez hurren,
gertakaria gertatzean eta adierazitako epera iristean bakarrik
baitiragaldagarri. Hala ere, geroratutako obligazioen artean, honako hauek
bereizi behar da:a)epeabien onerako edo hartzekodunaren onerako bakarrikbada,
zorrakante diemepemugara iritsita ez dira joko, hartzekodunak aurreratzeko edo
galdatzeko ahalmena aurrez egikaritu ez badu behintzat;b)epeazordunaren onerako
bakarrikeman bada, horren eskutan dago edozein unetan ordaintzea. Zor
desberdinetatik bat azken horietakoa bada, egozketak egiteko,epemugara
iritsiizan balitz bezala hartuko da (1.172.i. artikuluko araua aplikatu behar
bada behintzat; 1.174. artikulua aplikatu behar bada, ondorioa ez da hain
segurua). Lekuz kanpo dagoena da zorrak epemugara iritsita egoteaz (hau da,
galdagarriak izateaz) gainlikidoakizatea eskatzea. Egileen ustez, zordunak edo
hartzekodunak prestazioa likidoa ez den zor baten ordainketari egozteko
eragozpenik ez dago, baldin eta epemugara iritsita badago (vid.age1962-VII-4ko
a etaBercovitz).

5. Kodeak esaten duenez, egozketaren premisa segurua da epemugara iritsitako
obligazioakzordun berak hartzekodun bakarrarekinizatea(1.172.i. art.). Gehienen
(egileen eta auzitegien:vid.agee1984-V-11 eta 1987-VI-22koak) iritziz,
betekizun horrek (zordun bat eta hartzekodun bat) egon behar du. Ondorioz,
prestazioa betetzeak zalantza sortzen badu, bere kreditua eta hirugarren batena
kobratzekopertsona bakarra legitimatuta badago(pertsona fisikoaren ordezkaria
delako, edo pertsona juridikoaren organo gisa jardun duelako) edo,
alderantziz,solvensak berez zerbait zor izan eta beste zordun baten ordezkaria
bada (edo, ordezkari izan gabe ere, haren izenean jardun badu: 1.158.
art.),kausaedoanimus solvendidelakoa hartu beharko da kontuan (Díez-Picazo)
prestazioa zein kredituri edo zorrari egozten zaion erabakitzeko. Beste
ñabardura batzuk gehituz, zenbaitek honako hauek bereizten dituzte: batetik,
zordun izan eta, gainera, beste zordun baten ordezkaria denak ordaintzea, edo
hartzekodun izan eta, gainera, beste hirugarren baten ordezkari denak
prestazioa jasotzea, zeinetan, prestazioa aplikatzeko, kontuan izango
baitacontemplatio dominidelakoa (norbera bere izenean edo ordezkari gisa
aritzea) egon den ala ez, eta, bestetik, pertsonabatek hainbat
ordezkatzendituen hipotesia, zeinetan ordainketa egozteko arauak aplikatu behar
baitira (Albaladejo).

Azken proposamen hori da zuhurrena, baina -lehenengoak bezala-
solvensarenedoaccipiensarenasmoa zein zen ikertzea eskatzen du; beraz,
zailtasuna asmo hori frogatzera pasatuko da. Horregatik,kzeko 1.172.-1.174.
artikuluak analogikoki aplikatzeak eraginkorragoa dirudi, baldin eta nahasketa
sortu eta betetako prestazioa zeri aplikatu argitzen duen araurik ez badago
(esaterako,age1998-III-24koa, entitate hartzekoduna beste baten filiala izan
eta hor egiten baitziren diru-ordainketak). Kode Zibilean arau berezi bat
badago,accipiensa berez hartzekoduna izan eta, gainera, beste norbaiten izenean
jarduten duen kasua arautzeko: bazkide administratzaileak berari eta
sozietateari zor zaiona jasotzen badu (vid.kzeko 1.684. art.:in dubio pro
societate).


3. Egozte-irizpideak

Arau orokorra da betetako prestazioa zein zorri aplikatu behar zaion izendatzea
ordainketan parte hartu duteneneginkizunadela; beraz, Kodeko arauketa
izaerazxedapenezkoada, hirugarren baten interesak jokoan ez badaude behintzat,
kasu horretan legezko irizpideak zurrunak izango baitira (1.684. art.).
Gainera, hasteko behintzat, egozteasolvensdelakoarenahalmenasoilik da;
gehienetan, zorduna bera dasolvensa (1.172. art.). Hala ere, ahalmen hori
alderdiek aurrez mugatu dezakete, beren autonomia baliatu eta egozteko
irizpideak aurreikusiz (Kodeko arauetara jo beharrik ez da izango), eta,
edonola ere, zordunak egindako egozketa nolabait mugatzen dukzeko 1.173.
artikuluak. Bukatzeko, interesatuen jardueratik ezin bada ondorioztatu
zorretatik zeini egotzi prestazioa, legegileak egozteko biirizpide
subsidiarioematen ditu (1.174. art.), 1.173. artikulutik ateratzen denaz gain.

Lehentasunezko segidan jarrita, egozteko irizpide arruntak honako hauek dira:


3.1.Interesatuak aurrez ados jartzea

Ordainketa egozteko, alderdiak esplizituki edo inplizituki ados jar daitezke:
horiek beren borondatea agertu ostean, 1.172.-1.174. artikuluetako arauek
atzera egiten dute (age1988-II-22koa). Hitzartzeko aukera horrek baditu mugak:
batetik, kontsumitzaileaabusuzko klausuletatikbabesteko ezarritakoa eta,
bereziki (hirugarrenak babesteko),kzeko 1.684. artikulutik ondorioztatzen dena,
hainbat kreditutatik bataccipiensak berea, hau da, titulartasun pertsonalekoa,
ez badu. Aldiz, 1.173. artikuluko muga ez da kontuan izango: hartzekodunak
onesten badu, ordainketa interesei egotzi aurretik kapitalari egozteko
eragozpenik ez dago.


3.2. Solvensak adierazitako borondatea

Interesatuak aurrez ados jarri ez badira,zordunak edo solvensak ordainketa
egiteko orduan adieraz dezakehainbat zorretatik zeini aplikatu behar zaion
(1.172.i. art.). Deklarazioa hartzekodunari helarazi eta horrek beraren berri
izan behar du (agee1985-X-25 eta 1998-III-24koak); noski, ordainketa zuzena edo
osoa ez bada (vid. 1.166 eta 1.169. art.), hori atzera botatzeko aukera izango
du, prestazioa ez onartuz edo berehala itzuliz. Hartzekodunak ezin du zordunak
egindako egozketaren aurka egin eta prestazioa hark hautatu ez duen beste zor
bati aplikatu (Bercovitz).

Zordunak, normalean, esplizituki zehaztuko du iraungi nahi den zorra.
Egozketaisilbidezere egin daiteke, esaterako, betetako prestazioa zorretatik
baten kopuruarekin bakarrik badator bat (besteentzat ordainketa partziala bada)
edo, eztabaidaezineko beste egitate baten bidez, zordunak berak ordaindutzat
ulertzen duen zorra zehazten badu (age1987-VI-22koa: zordunak ordainketa-
etendura aurkeztu eta, han hainbat kreditu sartu, baina prestazioa aplikatu
zaion hura ez).

Garaiari dagokionez, prestazioa betetzearekin batera adierazi behar da zein
zorri egozten zaion hura (ordaintzeko garaian, ezarri du Kodeak), baina,
doktrinaren ustez, betetzeko garaiari hurbil zaion beste unean, ondorengoa
izanik ere, egindako egozketa baliozkoa da. Gauza ez da -Bercovitzek zehazten
duenez- prestazioa betetzeko garaian zordunak adierazpena egitea, baizik eta
hartzekodunak prestazioa jasotzen duenean adierazpena ere (potentzialki
behintzat) berari iristea.

Kzeko 1.172.i. artikuluak zordunari eskaintzen dion ahalmenakkzeko 1.173.
artikulutik ondorioztatzen den muga besterik ez du: zorrak interesa sortzen
badu, ezingo du ordainketa kapitalera aplikatu interesak estaltzen ez diren
bitartean (vid.MKko 318.ii. art.).Kzeko 1.173. artikuluko arauak zordunaren
borondatea interpretatu eta mugatzen du, zeren eta hark, hartzekodunarekiko
interesak sortzen dituen zor bakarra izanda, zor duenaren ordainketa partziala
ezin baitu egotzi kapitala iraungitzeko aurrez interesak ase gabe, bestela,
zordunaren borondatez bakarrik, interesak sortzen dituen zorra zor garbi
bihurtuko bailitzateke, hartzekodunaren kalterako. Arau horrek, zordunak egin
nahi duen egozketa arautzen du, baita auzitegiek egindakoa ere, horiek ere ezin
baitute zorraren izaera aldatu adierazitako zentzuan (age1994-X-24koa).
Xedapena obligazio bereko kapitalari eta interesei buruz ari da (Espainiako
Auzitegi Gorenak gehitutakoukanbeharra, hots, zorrak autonomoak izatea ez du
kontuan hartzen arauak), baina, interesik sortzen ez duenbeste obligaziobat
egonik, zordunak azken hori (kapitala) iraungiaraz dezake, lehenik,
lehenengoaren interesak ordaindu aurretik (Albaladejoetaage1936-IV-21ekoa).


3.3. Hartzekodunak proposatutako egozketari baietza ematea

Zordunak berak egozketarik egin ez badu,hartzekodunaren eskutik ordainketaren
aplikazioa egiten duen ordainagiria jaso dezakeeta, onartzen badu,ezin izango
du horren aurka erreklamatu, haren adostasuna baliorik gabe utziko duen
kausarik ez baldin badago behintzat (1.172.ii. art.). Arauaren edukia kontuan
hartuz, zordunak egozteko ahalmena egikaritu ezean, ezin da esan ahalmena
hartzekodunaren eskutara pasa denik. Aitzitik, egozketa zehaztuko duen
borondatea, oraindik ere, zordunarena da. Hartzekoduna aplikazioa proposatzera
mugatzen da, hain zuzen ere, ordainagirian: zordunak ordainagiria onartzen
badu, berea egiten du egozketa, eta, bere onarpena akastuna dela frogatzen ez
badu, horretara lotuko da. Baina, ordainagiri bidez adierazten zaion
proposamena onartzen ez badu, zordunak prestazioa betetzeko garaian egin ez
zuen egozketa egin dezake.

Interpretazio hori finkatu ostean,kzeko 1.172.ii. artikulua alferrikako arau
aztoratzailea da. Alferrikakoa da, soberan delako esatea hemen ere erabakitzeko
ahalmena zordunaren esku utziz hartzekodunak hari zentzu batean proposamenak
egin diezazkiokeela; eta aztoratzailea da, hartzekodunak balizko oharpenak egin
baditu ere ordainagirian jasotakoak bakarrik kontuan hartzera mugatzen delako
(Bercovitz).


3.4.Interesak iraungitzea eta kapitalak bizirik irautea

Interesatuen borondate bidez ordainketa egotzi ez bada, legeak berak esaten du
zein zorri aplikatu behar zaion prestazioa. Egozteko legezko lehenengo
irizpidea 1.173. artikuluak zordunak egin dezakeen egozketari ezarritako
mugatik ondorioztatzen da; arau hori egozteko erregela gisa, modu zuzenean,mkko
318.ii. artikuluak jasotzen du:"Kontura egindako emateak, esplizituki aplikatu
ez badira, aurrena interesak ordaintzera egotziko dira, eta horietatik
epemugara lehenik iritsitakoak, eta gero kapitala ordaintzera".


3.5. Zor kostuzkoena iraungitzea

Ezarri behar dituen arauak subsidiarioak direla azpimarratu ondoren, zera
agintzen du 1.174.i. artikuluak:epemugara iritsita daudenetatik, zordunari
kostuzkoena gertatzen zaion zorra hartuko da ordaindutzat. Egozteko irizpide
horrek eragina duen eremuan ezin da sartu 1.173. artikuluko aurreko arauak
alderantzizko zentzuan konpondutako kasua; hau da, kapitalaren eta interesen
zorrak batera egotea, kapitalaren zorra -interesak sortzen jarraituko du-
zalantzarik gabekostuzkoagoabada ere. Hipotesi hori kanpoan utziz, 1.174.i.
artikuluak,favor debitorisprintzipioa adierazi eta prestazioa zordunari
kostuzkoena zaion zorra iraungitzeko aplikatzen du.

Hipotesian, behintzat,espezie berekoak(itxuraz berdinak) diren zor desberdinen
artean,kostuzkoenaizan eta zor hori ordaintzeazordunari gehiago komenizaionez,
iraungitzeko lehentasuna izango du (Bercovitz). Abantaila etortzen da zordunak
bere ondareasakrifizioetatik askatzenduelako (zorrak interes gehien sortzen
dituelako:age1993-V-25ekoa; klausula penala dagoelako edo erresak eman
direlako; zor bat pertsonala izan eta besteetan fidatzaile gisa dagoelako...)
edo ondarerako etekin dirensarrerak lortu edo sendotzendituelako (zorra,
suntsitzeko arriskuan dagoen elkarrekiko obligaziotik sortu delako). Gehienen
ustez,judizioz erreklamatuta egon edo titulu exekutatzailera erantsitakozorrak
kostuzkoagoak dira oraindik auzitegietara eraman ez diren edo exekutatzeko
titulurik ez dutenak baino.

Doktrinan,bermatutako zorrakberen artean edo bermerik ez dutenen aurrean
balioesteari buruzkoa da eztabaida orain. Alde batekoen iritziz, bermeak ez
dira kontuan hartu behar, zorra bermeduna kostuzkoagoa dela esan eta bermerik
ez duen zorra edo eraginez berme apalagoa (berme pertsonala eta ez erreala,
higigarrien eta ez higiezinen gainekoa) duena iraungitzea geroratzeko. Autore
horien ustez, bermea kanpoan utzi behar da, batetik, zorraren zatia ez delako
eta zorra betetzea segurtatzeko bakarrik balio duelako (Borrel y Soler) eta,
bestetik, zordunari bermeak kentzen utzi eta beste zorrak, hartzekodunarentzat
kobratzea gero eta zailagoak direnak, bizirik uzten joateafede onaren
aurkakoalitzatekeelako (Díez-Picazo,kzeko 1.866.ii. artikulua aipatuz). Argudio
horiek ikusita, zera jartzen da: batetik, bermatutako zorra berez kostuzkoagoa
dela zordunarentzat, ondarearen titularrak kreditu-gaitasuna galtzen duelako
eta, bestetik, ordainketak legez egoztean, hartzekodunaren alde jokatzeak
arrazoirik ez duelako (Bercovitz).

Kostuzkotasuna balioesteko, ez da kontuan hartuko zor bakoitza epemugara noiz
iristen den edo galdagarri noiz izango diren. Premisak ñabartzeko orduan azaldu
denez, egozketarako (zalantzarik gabe, subsidiarioki legez egiten denerako)
epemugara iritsitako zorrak bakarrik izango dira kontuan. Hori esplizituki
adierazten du 1.174.i. artikuluak; hala ere, Espainiako Auzitegi Gorenak
adierazi du "zor galdagarriak eta galdaezinak batera agertzen direnean lehenak
kostuzkoagoak direla" beharrik gabe (age1988-I-4koa).


3.6. Kostuz berdinak diren zorrak partzialki eta proportzionalki iraungitzea

Zor desberdin guztiak, edo gutxienez aurreko arauen arabera lehentasunez
iraungi behar duten bi zor,izaeraz eta zamaz berdinakbadira,
ordainketaproportzionalki egotziko zaie zor(berdin)guztiei(1.174.ii. art.).
Irizpide hori sistema ixten duen araua da, baina, izaeraz erabat subsidiarioa
delako, beste egozketa-irizpide nagusiago batek egin badu, ezin da erabili
(age1995-V-27koa: zor zaharrenei ordainketa egozteko borondatea,jaso behar izan
eta onartutakoa). Gainerakoan, arauak prestazioa banatzeko obligaziorik ez du
ezartzen, zor guztiei zati berdinak aplikatuz; zor bakoitzaren kopurua kontuan
hartu eta proportzionalki egingo da aplikazioa (arau hori eta hartzekodunak
ordainketa partziala aurkatzeko duen ahalmena elkarren aurka daude: 1.169.i.
art.). Laburtuz, egozteko irizpide horrek berresten duenez, kopuruz handiena
den zorra ez da, legegilearentzat, kopuruz txikiagoa dena baino kostuzkoagoa
(Díez-PicazoetaBercovitz).


4. Interes-gatazka eta legez egoztea

Egozteko irizpide arrunta horien ondoan, KZeko 1.684. artikuluak arau bereziak
ezartzen ditu,accipiensa hartzekoduna bada eta, gainera, bazkide-
administratzaile moduan jardun badu. Arau hori, izaeraz, nahitaezkoa da,
kobratzean pertsonalki parte hartu ez duen hartzekodunaren interesak
defendatzeko baita. Beraz, prestazioa jasotzen duenak interes-gatazka bera
agertzen duen guztietan ere (accipiensak genero bereko zorrak edukita eta beste
hartzekodun baten izenean kobratzeko legitimazioa izanda), bidezkoa da arau
hori aplikatzea.Kzeko 1.684. artikuluak bi irizpide zuzentzaile nagusi ezarri
ditu:a)ordainketaaccipiensaren zorrari egozteko ahalmena du zordunak, baina
haren kreditu pertsonala kostuzkoena bada bakarrik;b)accipiensak ordainagiria
bere ondarearen kontura bakarrik eman badu, orduan kobratutakoa kreditu guztiei
egotziko zaie, proportzionalki beren kopuruaren arabera.


V. ZOR EZ DENA ORDAINTZEA

1. Kontzeptua eta ezaugarriak

Ordaintzea, berez,zor den prestazioabetetzea bada,zor ez denaordaintzea edo
kobratzeaemateko obligaziorik edo galdatzeko eskubiderik gabe zerbait ematea
eta jasotzeada. Aurrez dagoen obligazioa eta ordainketa bat badatoz, horrek
hura iraungiarazten du; baina, ordainketa egiteak zentzurik ez badu
(obligaziorik ez dagoelako), horrek berak sortzen du alderantzizko obligazioa:
tradensdelakoakaccipiensari erreklama diezaioke bidegabeki jasotakoa itzultzea
(vid.age1931-V-5ekoa).

Kode Zibilaren ustez, zor ez dena kobratzea hondakin gisa geratu
denkuasikontratuada (bestea mandaturik gabe besteren negozioak kudeatzea da);
hau da, jasotzailearen portaeralegezkoegitatea eta guztiz borondatezkoada, eta
hark, hala ere, bidegabeki jaso zuena itzultzeko obligazioa izango du (vid.
1.887 eta 1.895. art.). Kontzeptua -ikuspegi negatiboa erabiliz eraikia (legez
kontrakotasunik nahiz hitzarmenik ez dago)- ez da oso zuzena,fede
gaiztodunjasotzaileari, hau da,zilegiaez den portaera burutu duenari ere,
itzultzeko obligazioa ezarri baitzaio (LacruzetaRams). Horregatik, egokiagoa
dirudi kokatze sistematiko hori ahaztu eta, ordainketaren eremuan,ordainketa
moduanematetik Kodeak aurrez obligaziorik ez dagoen kasurako ateratzen dituen
ondorioak azaltzea.

Bestalde,zor ez dena kobratzeariburuzko erregulazioak (1.895.-1.901. art.),
obligazioa sortzen duen "iturria" zehazteaz gain, itzultzeko obligazioaren, hau
da, kobratzearen, "ondorioaren" araudia (itzultzearenirismena) ere jasotzen du.
Kodeak 1.895. artikuluan batzen ditu bi ikuspegiak, zor ez dena kobratzearen
kontzeptua edo premisak laburtu eta, horren ondorioz, kobratutakoa itzultzeko
obligazioa ezartzen baitu (ondorengo arauek zehaztutako irismenez).

Definizioari dagokionez, arauari jarraituz, zor ez dena kobratzea da,kobratzeko
eskubiderik izan ez eta zerbait jasotzea bidegabeki errakuntzaz eman delako,
(emateak bere oinarriasolvensaren liberaltasunean edo beste bidezko kausa
batean ez badu -Ballarín, 1.901. artikulua oinarritzat hartuz-).


2. Itzultzeko obligazioaren oinarriak

2.1.Ordaintze kontzeptuan ematea (datio)

Aztergai dugun "zor ez dena kobratzeak" eskatzen duen lehen betekizunaondarean
aldaketaegotea da, hau da, Kodeak dioenez,norbaitek_zerbait_emateaeta,
jurisprudentziak adierazi duenez, zor batordaintzeko_asmozegin izana (solvendi
causa: obligazioa edo betebehar juridikoa iraungitzeko asmoa;agee1950-VII-7,
1957-XI-21 eta 1986-I-30ekoa). Mugaketa bikoitz horren ondorioz,ordaintzeko ez
eta beste zerbaiterakoegindako ordainketak (credendi causa, hau da, egitea
espero den kontratu baten harian egindakoak) etaegiteko nahiz ez egiteko
(ustezko)obligazioakbetetzeko egindako prestazioak ez dira zor ez dena
kobratzea. Gehienek uste dutenez,kausarik gabepobretutakoaren ondarea
orekatzea, kasu bietan,bidegabeki aberastearenbide orokorra erabiliz egin
beharko da.

Bete behar ez zen prestazioakgauza jakin eta zehatza(vid. 1.897. art.) edodirua
nahiz beste gauza suntsigarriaizan dezake objektutzat (1.896.
artikuluakkapitalakaipatzen ditu); jasotako gauzaren izaerak itzultzeko
obligazio mota eta haren irismena baldintzatuko baditu ere: lehenengo kasuan,
gauza bera berreskuratzea izango da eta, bestean,tantundemdelakoa lortzea.






2.2.Kobratzeko eskubiderik eza (indebitum)

Kode Zibileko 1.895. artikuluak bigarren betekizun hori esplizituki jasotzen
du, kobratzeko eskubiderik ez dagoela esanez, eta,solvensaren ikuspegitik
berretsiz emateazor ez den zerbaitenaizan dela. Doktrinak, emandako gauza
zergatik ez den zor kontuan hartuz, honako sailkapen hau egin du: a)indebitum
ex causa, hots, inolako obligaziorik egon gabe zerbait ematea, inoiz egon ez
delako, edo jada iraungita dagoelako (vid. 1.121.iieta 1.901. art.; gogoan izan
epeko obligaziorik badagoela -1.126.I. art.- eta preskribitutako zorrak ez
direla iraungi); b)indebitum ex persona, hots, obligaziorik badago, baina
ematea egin duen pertsona (edo hirugarrena, horren kontura eman bada) ez
duaccipiensarekin zuzenean lotzen eta, beraz, lehenak ez du ezer zor eta
jasotzailea ez da hartzekoduna (itxurazkoa ere ez, eta kobratzeko baimenik ere
ez du: 1.162. eta 1.164. art.); c)indebitum ex re, hots, ematea ez dator bat
alderdien artean dagoen obligazioarekin, zor dena ez etabeste zerbaiteman
delako (ordainketan ematea egon gabe) edoeman beharrekoa baino gehiagoeman
delako (vid.age1993-XI-12koa: gehiago fakturatu akats aritmetikoa egon
delako;age1995-VII-17koa: zor zen kopurua baino errenta gehiago ordaintzea).

Egia da, halaber, autore guztiek ez dutela beharrezkotzat jotzen sailkapen
hirukoitz hori; gainera, zenbaitetan,indebitum ex causaetaindebitum ex rebatu
edo nahasi egiten dira. Hala ere, egia da didaktikoki baliozkoa dela 1.895.
artikuluko egitatezko hipotesietan sartutako kasuak sailkatzeko, etasolvensak
duen errakuntza eta haren edukia frogatzeko karga ulertzen laguntzeko
(Ballarín).


2.3. Solvensak uste izatea emandakoa zor zuela (errakuntza)

Arau orokor gisa,solvensak, ematearekin benetako obligazioa edo betebehar
juridikoa betetzen duela uste badu, uste hori okerra izanik,errakuntzaegongo
da; hau da, errakuntza zorraren existentziari edo zorrak irauteari buruzkoa da,
hala egitateak balioestean oker dagoelako, nola zuzenbidea ezagutu ez edo oker
interpretatu duelako. Ez da eskatzen errakuntza beraren erruz sortutakoa ez
izatea. Egileen nahiz auzitegien doktrinak adierazten duenez, edozein
errakuntza mota (egitatezkoa edo zuzenbidezkoa, desenkusagarria edo
desenkusaezina) nahikoa da.

Ikusten denez,solvensarenerrakuntzarieskatu beharreko sendotasuna ahultzeko
prozesu oso bat dago. Bainasolvensarenerrakuntza egon edo frogatu
gabebidegabeki kobratutakoa itzultzea bidezkoa den erabakitzea dabetekizun hori
eskatzeakoraindik ere sortzen duen arazo nagusia. Arazoaren zailtasunak eta lan
horren ezaugarriek erantzuna hurbilpenez bakarrik ematen uzten dute:

1. Indarkeriarekin edo beldurrarekin parekatutako presio-egoerek bultzatuta
bidegabeki egindako ordainketa eta
solvensaren errakuntza berdintzeko doktrinan, denak ados daude (bestela ulertu
duteagee1911-III-20 eta V-20koak; beste testuinguru batean, lehenengoa aipatzen
du 1976-IV-24koak).

2. Bat etorri behar da
solvensari errakuntzarik ezin zaiola eskatu,accipiensak zor ez denabere agintea
erabilizkobratzen badu (vid.age1994-III-30ekoa: bankuko komisioa).

3.
Condictio indebitidelakoan interesatuta daudenekberen artean lotura juridikoa
sortzeko gai diren erlazioakizan badituzte,emateaegon dela egiaztatzen bada,
bainaerrakuntzafrogatu ez bada, itzultzeko akzioa ezin da aurrera atera
(agee1976-IV-24, 1979-V-24, 1987-IX-30, 1989-XI-25 eta 1995-VI-10ekoak).

4. Arau orokor gisa, eta errakuntza betekizun bat gehiago bada ere (
datioetaindebitumarekin batera), ustekizunik eza edo errakuntza egon dela ez
frogatzea ez da nahikoaaccipiensaren atxikipena sendotzeko. Lehenik eta behin,
errakuntza egon dela esaten dueniuris tantumustekizunak,indebitum ex
causadelako (obligaziorik eza), hipotesi guztiak estaltzen ditu. Gainerako
kasuetan, gauza errakuntzaz eman ez bada, itzultzeko obligaziorik ez da
sortzen,1.895. artikuluari jarraituz, bainabidegabeki aberastetiksortutako
akzio orokorra onartu behar da. Azken hori ere ukatuko balitz,ustezko
dohaintzaberretsi etaematea liberaltasunez edo beste bidezko kausa batengatik
egin duela frogatzetik askatukolitzateke zorduna; hori frogatzearen araberakoa
da atxikipena, KZeko 1.901. artikuluaren arabera (vid.LacruzetaRams,
etaage1976-VI-30ekoa).


3. Itzulketa-akzioaren irismena

3.1.Izaera eta legitimazioa

Zor ez dena kobratzetik sortutako akzioa -ezaugarriz berreskuratzaileabada ere-
eta errebindikazio-akzioa desberdinak dira. Huraizaeraz pertsonalada eta,
beraz, hamabost urteko preskripzioko epe orokorrera lotzen da (1.964. art.
etaage1993-IV-20koa). Legitimazio aktiboasolvensak, eta berak bakarrik, du,
soilik ematea egiteagatik. Horren ondorioz, legitimazioari eutsiko dio eman
duen gauza jada jabeari berari itzuli bazaio, pertsona desberdinak direnean
(age1936-III-1ekoa); eta zordunari itzulketa ukatuko zaio bere zorra hirugarren
batek ordaindu badu (errakuntzaz, gehiegi), ordaindu duena bakarrik izango
baita akzioaren titular (vid.age1993-X-20koa). Alderdi pasiboan,accipiensak du
legitimazioa; hainbat badira, bat eginik erantzungo dute bakoitzak kopuru jakin
eta zehatza jaso duela frogatzen ez bada (vid.agee1903-XII-23, 1959-V-20, 1976-
IV-8 eta 1981-XI-10ekoak;age1988-IV-4koa salbuespenerako). Esan beharrik ere ez
dago, ematea edo jasotzea ordezkaritzaz egin bada, auzi-jartzailearen edo
demandatuaren posizioa ordezkatuari dagokiola.


3.2. Fede gaiztoko accipiensaren erantzukizuna

Accipiensak ematea fede gaiztoz jaso badu, hau da,ezer ez zitzaiola zor
jakinik, haren jarduera egintzalegez kontrakoaizatera hurbilduko da, egin duen
atxikipenaedukitza maltzurtzathartuko da eta ezartzen zaion itzulketadoluzko
zordunaren erantzukizunarenmailara iritsiko da. Baina, fede oneko presuntzio
orokorra indarrean egonik, jasotzean edo atxikitzean maltzurkeria egon dela
frogatzeasolvensaren beraren lana izango da. Esaten denez, ez da
nahikoaaccipiensaren arreta eza frogatzea, arreta gabezia hori eta zor ez zuena
eman duenaren errakuntza (arretarik eza ere) elkarren artean konpentsatzen
baitira. Hala ere, salbuespen gisa, fede gaiztoa (jakitea jasotzeko eskubiderik
ez duela) frogatu beharrik ez da egongo -arreta ezafrogatzea nahikoa
izanik-,solvensak zor ez duena kalte handiagoak ekiditeko eman badu (borondate
akastuna) etaaccipiensak berak gauza edo kapitalabere agintea baliatuzhartu
badu.

Norbaitekfede gaiztoz jokatuzzor ez zaiona jaso badu, honako obligazio hauek
izango ditusolvensarekiko (beharrezko gastuakitzultzea soilik eska diezaioke,
atxikitzeko ahalmenik izan gabe: 453.i. art.):

1.Jasotakoa itzultzeko obligazioa(1.895. art., azkenean), hau da,gauza bera,
jakina eta zehatza balitz, edogenero eta kalitate bereko beste hainbeste, dirua
edo zerbait suntsigarria eman balitz.

2. Legezko interesa ordaintzeko obligazioa, itzuli beharrekoa kapitala balitz,
edo jasotako zeinjaso behar ziren fruituak, jasotako gauza horiek sortzeko gai
balitz (1.896.i. art.). Legezko interesa edopercipiendifruituak kalkulatzeko,
gauza jasotzeko (edo geroztik fede gaiztoan erortzeko: 435. art.) unearen eta
itzulketabenetangertatzen den unearen artean dagoen aldia izango da kontuan.

3.Gauza zehatzaren galeraz edo kalteaz erantzutekoobligazioa, eragin duenkausa
edozein izanikere, hots, ezinbesteko eta ustekabeko kasuetan ere, baldin eta
horiek, gauza eman duenaren eskuetan egon balitz ere, hura berdin-berdin
ukituko luketela frogatzen ez bada behintzat (1.896.ii. art.).

4.Itzulketa egin arteematea egin zuenarisortutako beste edozein kalte
ordaintzekoobligazioa (1.896.ii. art.); aurreikusgarriak izan ez arren eta
baldin eta gauzarik gabe geratzeak eragindakoa bada (vid. 1.107.ii. art.
etaxii. gaia).



3.3. Fede oneko accipiensaren erantzukizuna

Zor ez denaren ordainketafede onezonartu duenak, noski, itzultzeko obligazioa
ezin du saihestu, baina, emandakoa zor ez den zerbait dela jakin artean, fede
oneko edukitzaileak duen egoera parekoan egon eta gauza eskatzen zaionean
(aurrez jakiten ez badu zor ez zaion zerbait eman zaiola) hura dagoen egoeran
itzultzearekin betetzen du. Kodeak bigarrena zehazten ez badu ere, bi hipotesi
bereizi behar dira:

1. Gauzajakina eta zehatzajaso bada, nola ez, hura bere
osagarriekinitzultzekoobligazioa sortzen da (1.895. art., azkenean). Baina,
fede gaiztokoaccipiensarekin alderatuz, fede onean dagoenak:a) jasotako
fruituak ez ditu itzuliko, fede oneko edukitzailea denez, bereak izango
baitira; bereganatze hori, gainera, 1.896. artikuluaren xedapen esplizituari
dagokionez, 1.897. artikuluaren isiltasunetik ondorioztatzen da;b) gauzaren
galeraz edo kalteaz ez du erantzungo, horren ondorioz aberastu ez bada
behintzat eta aberastu den heinean bakarrik (1.897. art.); horrek ez du
kentzen, galera (obligazioa iraungitzeko egitatea: 1.214. art.) frogatu beharra
beraren kontu izatea, erantzule ez izateak esan nahi baitu errua berari ez
zaiola egozten edo, beste modu batera esanda, ustekabeko kasua frogatu beharrik
ez duela (vid. 1.183. art.); ondoriozko aberastea edoinoizkako onura(1.186.
art.) dagoela, berriz, hondar-etekin horiek berreskuratu nahi dituensolvensak
frogatu beharko ditu;c)itzultzeko unera iristean, fede oneko edukitzaileak
gastu eta hobekuntzen gainean dituen eskubide berak dituaccipiensak (1.898. eta
451.-458. art.);d)gauza galdu ez, bainaaccipiensakhura xedatu badu:
a')besterentzea kostubidezkoa bada, hirugarrenak egindako eskuratzeari eusten
zaio (fede gaiztokoa ez bada behintzat) etaaccipiensaksolvensarekin konplituko
du besterentzeko salneurri garbia (gastuak kenduta) emanez edo, oraindik
kobratu ez badu, prezioa jasotzeko akzioa lagaz (1.897. art.,
azkenean);b')transmisioadoakoa(edo fede gaiztoko kostubidezkoa) izan bada,
aipatutako arauak ezer esaten ez badu ere, sistemak eskuratze hori ezin du
babestu etasolvensarihirugarrenaren aurka berreskuratzeko akzioa zuzenean
egikaritzeko ahalmena onartu behar dio.

2. Bidegabeki jasotakoadirua edo zerbait suntsigarriabada, obligazioz itzuli
beharrekoa, beti,tantundemdelakoa da. Jasotakokopuru(eta, hala dagokionean,
kalitate)beraitzuliko du,interesak ordaindu gabe, fruituak direnez, bereganatu
egiten baititu, eta balizko kalteengatik (gauzak salneurriz gutxiago balio
izateaz edo emandako diru-kopuruak balioa galtzeaz)inolako erantzukizunikizan
gabe. Aitzitik, itzulketa ezin du inoiz ekidin gauzagalduegin dela aitzakia
gisa erabiliz (genus numquam perit), edo, jasotakoa fede onezgastatu edo
kontsumituduela esanez.

3.4. Itzultzeko obligazioaren salbuespena

Azaldu denez,indebitum ex personadelakoan bakarrik pentsatuz, zera dio KZeko
1.899. artikuluak:baldin eta norbaitek, ordainketa bidezko eta bizirikdagoen
kreditu baten kontura egiten zela fede onez uste izanda, titulua ezdeus bihurtu
edo akzioa preskribitzen utzi edo bahiturak abandonatu edo bere eskubidearen
bermeak baliogabetu baditu, jasotakoa itzultzeko obligaziorik ez duizango.
Beraz,accipiensa aske uzteko, hiru premisa biltzea eskatzen da:

1.Entrega egiteko uneanbidezko(benetako eta bere titulartasuneko) etabizirik
dagoen(edozein kausagatik iraungi eta preskribitu gabeko) kreditua izatea, eta
beraren objektuaegin den prestazioarekin batetortzea.

2. Emateafede onezonartzea, hau da, benetako zordunak ematen duela edosolvensa
besteren zorra ordaintzen duenhirugarrengisa jardun dela uste izatea (vid.
1.158. art.). Uste hori eta errealitatea bat ezin dira etorri, bestela ez
legoke arazorik: zorra iraungi da zordunak edo hirugarrenak ordaindu duelako
(kasuen arabera, hartzekodunaren lekuan subrogatuz edo zordunaren aurrean
itzulketa eskatzeko eskubidea eskuratuz). Berez,solvensgisa parte hartu duena
hirugarrena da, baina zorduna dela uste izanik ordaindu du.

3. Gauza jaso ostean eta errakuntzaz jabetu aurretikaccipiensak kreditua bera
sendotzen dutenbermeak(edozein motatakoak: pertsonalak edo errealak)itzultzea
edo baliogabetzea,froga-bideak ezdeus bihurtzeaedopreskripzio-epea betetzen
uztea; azken batean, potentzialki kobratzeko benetako aukerak murrizten
dituzten jarduerak. Dena den, aipatutako kalteren bat benetan gertatu den
egiaztatzerakoan ez du oso zorrotz jokatzen jurisprudentziak (vid.agee1986-II-
7 eta 1988-XI-14koak).

Betekizun guztiak bildu ondoren, hartzekodunak jasotakoarekin kobratu du zorra.
Hala ere, hartzekoduna ez aberasteko eta, batik bat, (accipiensarenaz
aparte)solvensaren jardute okerrak benetan sortutako ondorioez gain beste
larriago batzuk ere beraren lepora ez uzteko, 1.899. artikuluko bigarren
esaldiak agintzen du zor izan gabe ordaindu duenakbenetako zordunarenedo
fidatzaileen obligazioa iraungi ez balitz horien aurka (bakarrik) jo
dezakeela.Solvensari aitortu eta helburuz ordeztailea den agindu hori
kalifikatzeari buruzko eztabaida dago doktrinan; izan ere, zenbaitek 1.158.ii.
artikuluko itzulketa-akzioarekin parekatzen dute, eta, beste batzuek,
berriz,aipamen esplizituhori (1.899. art.)1.209. artikuluak baimendutako
subrogatze-kasuetansartzen dute. Noski, azken jarrera hori da
onurazkoenasolvensarentzat eta, agian ere, zuzenena da, 1.158. artikuluko
aipamenak premisa moduanbaliozko eta berez obligazioa iraungiarazten duen
ordainketaeskatzen baitu; eta iraungitzerik, hipotetikoki bederen, ez da
gertatzen 1.899. artikuluaren egitatezko hipotesian (subrogatzerako eskatzen ez
bada ere, arau horrek eta 1.209. artikuluko aurreikuspenak adierazten dutenez).
Hemengo kasuan, hartzekodunaren kredituak bizirik irauten du, babes dokumental
gutxiagoz, bermeak kenduta edo preskripzioa salbuespen gisa aurka egiteko
aukerak ahulduta bada ere. Kodeak xedatzen duena zera da: akzioa egikaritzea
ematearekin asetako titularrari ez dagokionez, kreditua, bermeekin eta oraindik
hartzekodunak dituen froga-bideekin,solvensarengana igaroko da.


4. Auzi-jartzailearen eta, hala dagokionean, demandatuaren frogaren kargak duen
edukia

Kodeko 1.900. eta 1.901. artikuluak -bereziki zor ez dena kobratzeagatik
erreklamatzeko frogaren karga banatzeari buruzkoak- irakurriz gero, azaldutako
testuinguru substantiboaren barruan, komeni da, beren edukia azaltzeko, lehenik
demandatzaileari dagokion karga -premisak frogatzekoa- aipatzea eta, gero,
demandatuak gauza atxikitzeko dituen aukerak argitzea.

Solvensak edo demandatzaileak frogatu beharreko muturrak (bere
kasuan,accipiensaren fede gaiztoaz gain) hiru hipotesiren inguruan zehaztu
daitezke:

1. Demandakobratzeko eskubiderik ez zuenarenaurka joaten bada,solvensdelakoak
zera frogatu beharko du:a)zerbait eman zuela ("ordainketa" frogatzea: 1.900.
art., hasieran);b)ez zuela ezer ere (edo ez zuela hainbeste:vid.age1995-XII-
26koa) zor;c)gainera, 1.900. artikuluak ematea errakuntzaz egin zuela frogatu
beharra ezartzen dio, ezer ez zela zor frogatzearekin errakuntza egon dela
frogatzen bada ere -eta, ildo horretan, 1.901. artikuluakiuris tantumhartzen du
ustekizuntzat, ezer zor ez denean edo dena ordainduta dagoenean (dirudienez,
gehiegi ordaintzeagatik egikaritu bada akzioa, ez)-. Errakuntza-ustekizun hori
ez daindebitum ex personakasuetan aplikatzen, baina gainerako hipotesi
guztietan, aldiz, bai, eta, horri esker, liberaltasun-ustekizunik ez da.
2.Benetako hartzekodunarierreklamatzen bazaio, demandatzaileak zera frogatu
beharko du:a)ematea egin zuela;b)bere ustez zorra berea zuela, errakuntza
zehatz hori frogatu ezean,condictio indebitidelakoa ezin baita aurrera atera:
besteren zorra ordaindutako hirugarrena izanik, benetako zordunaren aurka
bakarrik joan baitaiteke ezarritako bide arruntak erabiliz, eta,c)gutxienez
ematearen eta erreklamazioaren artean, 1.899. artikuluak adierazitako
inguruabarrengatik ez dela (demandatuak aurkatutako) kreditua ahuldu, edo
hartzekodunaksolvensaren errakuntzaz jaso duela inguruabar horiek izan direla
jakin ostean.

3. Demandatuak, erreklamatzen zaion gauza jaso duenik ukatzen badu,
demandatzaileakematea justifikatubeharko du, baina beste ezer frogatu beharrik
izan gabe (indebitumeta errakuntza daudelako ustekizuna egongo baita). Hala eta
guztiz ere, 1.900. artikuluak bukatzeko dioenez, demandatuak oraindik ere froga
dezake jaso zuena berez zor zitzaiola, eta, hasierako faltsutasuna defentsa
gisa adierazi zuelakoan, froga dezake, halaber, edozeinaccipiensek bezala,
ematea liberaltasunez edo beste bidezko kausagatik egin zitzaiola.

Demandatuakegin dezakeen kontrako frogari buruz, honako hauek bereizi behar
dira:a)gehiago jaso baina, hain zuzen ere,solvensaren aurka kreditu txikiagoa
zuenak gehiegizko hori ere zor zitzaiola frogatu beharko du;b)inolako
krediturik eduki gabe zerbait jaso duenak, itzulketa ez egiteko,liberaltasunez
edo beste bidezko kausagatikjaso duela frogatu beharko du (1.901. art.in
fine);c)bukatzeko, benetako hartzekoduna baldin bazen, baina ezsolvensarekiko,
bere eskubidea ahuldu edo kaltetu egin dela frogatu beharko du, bereziki, fede
oneko honako jarduera hauetako bat burutzeagatik:a')titulua ezdeus bihurtu
duelako edo akzioa preskribitu delako;b')bahitura (edo erresak) abandonatu
nahiz itzuli, edo hipotekazko bermea baliogabetu duelako.


BIBLIOGRAFIA

RafaelBallarín Hernández,El cobro de lo indebido. Perfiles institucionales y
eficacia traslativa, Madril, 1985.
XabierBasozábal Arrúe,Enriquecimiento injustificado por intromisión en derecho
ajeno, Madril, 1998.
RodrigoBercovitz Rodríguez-Cano,La imputación de pagos, Madril, 1973.
RodrigoBercovitz Rodríguez-Canoeta EtelvinaValladares Rascón, "Del pago y De la
imputación de pagos (arts. 1.156-1.174)",in Comentarios al Código Civil y
Compilaciones Forales(M. ALBALADEJOk zuzenduak),xvi. liburua,i. liburukia, 2.
arg., Madril, 1991.
ÁngelCristóbal Montes,El pago o cumplimiento de las obligaciones, Madril, 1986;
"Circunstancias y destino del pago",inrdn, 1988, 7. or.
MatildeCuena Casas,Función del poder de disposición en los sistemas de
transmisión onerosa de los derechos reales, Bartzelona, 1996.
José LuisDe Los Mozos Y De Los Mozos, "Pago o cobro de lo indebido",inrdp,
1988, 651. or.
LuisDíez-Picazo Y Ponce De León(zuzendaria eta koordinatzailea),La compraventa
internacional de mercaderías. Comentario de la Convención de Viena, Madril,
1998.
José LuisLacruz Berdejo, "El pago de lo indebido",in Libro Homenaje a Roca
Sastre,ii, Madril, 1976, 501.-517. or.
JuanMartín Queraleta J. AndrésSánchez Pedroche, "Factura" hitza,in Enciclopedia
Jurídica Básica, II. liburukia, Civitas, Madril, 1995, 3061.-3065. or.
CarlosMartínez De Aguirre Aldaz, "De nuevo sobre el Derecho navarro: pago de lo
indebido y obligaciones naturales",inrjnav, 14. zk., 1992, 13.-47. or.
María LuisaMoreno-Torres Herrera, "La obligación de entrega de recibo",rdp,
1993, 1136-1153. or.
AndreaNicolussi, "Appunti sulla buona fede soggettiva con particolare
riferimento all'indebito",Rivista Critica di Diritto Privato, 1995-2, 265.-330.
orr.
LluisPascual I Estevill,El pago, Bartzelona, 1986; "Las circunstancias del
cumplimiento",rdp, 1986, 811. or.
JuanRoca Guillamón, "Los contratos de crédito al consumo. Forma y contenido,
reembolso anticipado y cobros indebidos (Ley 7/1995, de 23 de marzo)",in
Crédito y protección del consumidor,Estudios en Derecho Judicial, 3. zk.,
Madril, 1996, 147. or.
JaimeSantos Briz, "Del cobro de lo indebido (arts. 1895 a 1.901)",in
Comentarios al Código Civil y Compilaciones Forales(M. Albaladejok
zuzenduak),xxiv. t., Madril, 1984, 72.-92. orr.
Juan A.Tamayo Carmona,Responsabilidad por pérdida: análisis del art. 1.896, §
2.º, del Código Civil, Valentzia, 1997.
Zenbait autorek: ÁngelCristóbal Montes(1.168. eta 1.171. art.),
RodrigoBercovitz Rodríguez-Cano(1.172.-1.174. art.) eta RafaelBallarín
Hernández(1.895.-1.901. art.),in Comentario del Código Civil,ii, 2. arg.,
Madril, 1993.
CarmenVila Ribas,El pago de lo indebido y la transmisión de la propiedad por
tradición en el Código Civil, Bartzelona, 1989; "Cobro de lo indebido" hitza,in
Enciclopedia Jurídica Básica,i. bol., Civitas, Madril, 1995, 1061.-1062. or.


21

