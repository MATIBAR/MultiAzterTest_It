








                       18._IKASGAIA:_AUTONOMIA_PRIBATUA



AURKIBIDEA:I.Egitateaketaefektuak:
1.Egitateaketaefektujuridikoak.2.Egitatejuridikoenmotak.-II.Borondate-
adierazpena:
1.Kontzeptua.2.Motak.3.Isiltasuna.4.Existentzia,substantibotasunaetaborondate-
adierazpenarenperfekzioa.-III.Autonomiapribatua:1.Kontzeptua.3.Edukiaetamugak.-
IV.Negoziojuridikoa:Kontzeptuaetamotak.1.Kontzeptua.2.Sailkapenerakoirizpideak.


   i. Egitateak eta efektuak

   1. Egitateaketaefektujuridikoak

Giza errealitatean diren gertakari guztiek ez daukate esanahi eta garrantzi
juridiko berdina. Hala ere, gertakari horien ondorioz sortzen diren giza
errealitatearen aldaketek ez dute beti esanahi juridiko bat izango.

Zentzu orokor batean, egitateariburuz hitz egiten denean, errealitatean den
edozein gertakari edo egoerari egiten zaio erreferentzia (adibidez: elurra
egitea; liburu bat irakurtzea edo auto-istripu bat gertatzea). Ildo horretan,
eta beraz zentzu orokorrean,efektuariburuz ari garenean, egitate edo gertakari
batek errealitatean sorturiko aldaketa azpimarratzen dugu. Horrela,
egitateareneta efektuarenartean dagoen erlazioari kausalitate-harremanderitzogu
(adibidez: lurra bustita dago euria delako).

Juridikoki, ordea, aurreko kontzeptuek (egitatea eta efektua) esanahi ezberdin
eta gehigarri bat dute. Horrela ,egitatejuridikoa ordenamendu juridikoak
aintzat hartzen duen gertakaria da (adibidez: zuzenbidean, denbora igarotzeak
preskripzio iraungitzailea ahalbidetzen du), eta efektujuridiko egitate
juridikoaren ondorioz errealitate juridikoan sorrarazten den aldaketari deritzo
(adibidez: preskripzio iraungitzaileak obligazioaren betetzea galdatzeko akzioa
iraungitzen du). Haatik, ezinbestekoa da kontuan hartzea, egitatearen eta
efektuaren arteko erlazioan ez bezala, egitatejuridikoaren eta
efektujuridikoaren arteko harremana ez dela, berez, kausalitate-erlazio bat,
baizik eta egozte-harremanbat; ordenamenduak egozten baitio egitateari ondorio
juridiko zehatz bat, berez egitate edo gertakari horren efektu naturala edo
erreala ez dena edo izan ez daitekeena.





   1. Egitatejuridikoenmotak

I.- Sailkapen eredu garrantzitsuena zera da: ea giza borondatearen parte-
hartzerik den ala ez.

Era honetan, lehenik eta behin, egitatenaturalaeta gizaegitateabereizi behar
ditugu. Egitatenaturaleangizakiak ez du inolako parte hartzerik izango (elurra
egitea; euria egitea, denboraren igarotzeak…). Aldiz, gizaegitatean, gizakia
arauak jasotzen duen egitatearen aktore moduan agertzen da, giza ekintza
aintzat hartuz, egitate juridikoaren berezko ezaugarri moduan (pertsona batek
beste baten aita edo ama dela aitortzea). Gizaegitatean, gizakiaren borondateak
(beste inguruabar batzuekin batera edo ez) ondorio juridikoa zehaztuko du.

Aurreko ezberdintasun hori oinarritzat hartuz, giza egitateek
egintzajuridikoizena hartzen dute. Izendapen ezberdin horren bitartez bereizi
ahal izango ditugu giza borondatearen parte-hartzerik ez duten gertakariak (edo
egitatejuridikoak) eta giza ekintza jasaten duten gertakariak (edo
egintzajuridikoak).

Egintza juridiko guztien ezaugarri komuna da gizakiak jarduteko gaitasuna
edukitzea beharrezkoa dela, giza borondatea jasotzen duen egintza juridikoak
efikazia juridikoa izan dezan. Aurreko gaitasun-premisa hori betetzeten dela
jorik, egintza juridiko guztietan borondate-adierazpen bat dago, baina arauak
ez die garrantzi juridiko berdina ematen adierazpen mota guztiei. Horregatik,
era berean, egintza juridikoen berariazko sailkapena proposatzen du doktrinak.
Giza borondate-adierazpen horrek zer dakar:

         1. Ezaguerabatenadierazpena (adibidez: aitortu egiten dut pertsona
            zehatz bat nire seme-alaba dela). Borondate mota horren garrantzi
            juridikoa arauak jasotzen duen eta efektu juridikoak esleitzen
            dizkion egitatearen existentziaren frogan datza.
         2. Sentimendubatenadierazpena (adibidez: KZko 1196. art.,
            hartzekodunak zordunari zorra barkatzea). Adierazpenak efikazia
            izango du legeak horrela aurreikusten duelako (exlege efikazia).
            Hala, ezingo da efikazia horren efektu juridikoa zein den erabaki.
         3. Nahi/borondatebatenadierazpena. Borondate-adierazpen horietan
            efektu juridikorik ez da izango, adierazleak nahi ez badu.

Era berean, aurreko sailkapena kontuan hartuz, bigarren sailkapen bat
proposatzen da, gizakiak egiten duen borondate-adierazpenaren bitartez efektu
juridikoak zehazteko legitimazioa duen edo ez kontuan hartuz. Horrela, 1. eta
2. adierazpen motak, gizakiak efektu juridikoak erabakitzen ez dituen heinean,
“zentzuhertsikoegintzajuridiko” izenpean multzokatzen dira. Aldiz, borondateak
eragina duenean ez bakarrik adierazpena egitean, baizik eta, baita ere, efektu
juridikoen sorreran eta zenbaterainokoan, efektu juridikoak exvoluntaesortuko
dira. Azken multzo horretan sartzen dira 3. adierazpen mota (borondate-
adierazpena) eta aurrerago aztertuko dugun negoziojuridikoa.

II.-Beste sailkapen eredu bat da egitateak gizartearen erregela moralekin eta
ordenamendu juridikoaren arauekin bat datozen edo ez kontutan hartzea.

Egitatezilegiak eta ez-zilegiak bereizten dira. Dena den, gertakari bat zilegia
den edo ez adierazi ahal izateko gizakiaren parte-hartzea beharrezkoa den
heinean, hobe da egitateei (zilegiak edo ez-zilegiak) buruz hitz egin
beharrean, egintzajuridikozilegiedoez-zilegiei buruz aritzea.

III.-Azkenik, xedapenezkoeta derrigorrezkoegintzak bereizten dira.
Sailkapenerako irizpide nagusia izanik, aurrera eramaten den giza ekintza
legeak agindutariko horietako bat den edo borondatez eta modu askean eginikoa
izan den ikustea. Aurreko kasuan bezala, gizakiaren parte-hartzea ezinbestekoa
den heinean, egintzari(eta ez egitateri) buruz ari gara.

   i. Borondateadierazpena

         1. Kontzeptua

Kode Zibileko 1261.1 eta 1262. artikuluak abiapuntutzat hartuz, kontratu baten
eraketarako galdatzen den alderdien arteko adostasunak bi borondate-
adierazpenen bat egitea eskatzen du (eskaintza eta onarpena objektu beraren
gainean).

Borondate-adierazpena efektu juridiko bat lortzeko nahia aditzera ematen duen
egintza juridikoa da. Beraz, borondate-adierazpenaren kontzeptuak hiru
ezaugarri ditu:

   1. Egintza gauzatzeko nahia.
   2. Lortu nahi den efektua.
   3. Kanporako adierazpena, berez, adierazpenizenarekin ezagutzen dena. Ildo
      horretan, adierazpena barne-nahia eta bere edukia kanporatzeko tresna da.

         1. Motak

Irizpide askoren arabera, doktrinak borondate-adierazpenaren honako sailkapen
hau proposatzen du:

1. Borondate-adierazpenak izan daitezke jasotzekoak (harmenduna) edo
ezjasotzekoak.

Jasotzekoek efikazia juridikoa izan dezaten, ez da nahikoa borondate-
adierazpena egitea; era berean, beharrezkoa izango da adierazpenak sorraraziko
dituen efektuek ukitzen duten pertsonari zuzenduta egotea. Borondate-
adierazpenaren hartzaileak horren berri izan behar du, hala nola, kontratuetan
gertatzen den bezala, eskaintza eta onarpena gertatzen direnean (KZko 1262.
Art.).

Ezjasotzekoetan, berriz, igorlearen borondate-adierazpena nahikoa izango da
efektu juridikoak emateko (adibidez, jaraunslearen onarpenak, KZko 998 eta 999
artikuluak).

2. Borondate-adierazpenak izan daitezke esanbidezkoakedoisilbidezkoak.

Esanbidezkoak, borondate zehatz bat adieraztera bideratzen direnak. Hala nola
hitzez, idatziz edo onarturiko bestelako zeinuen bitartez igortzen diren
borondate-adierazpenak.

Ibilbidezkoetan(factaconcludentia), berriz, borondatea adierazi edo deklaratu
beharrean, gauzatu egiten da. Hau da, portaera edo egintza zehatz bat aurrera
eramaten denean, subjektuaren borondatea bera aditzera emanez.

3. Borondate-adierazpenak izan daitezke zuzenekoak edo zeharkakoak.

Zuzenekoak dira, igorleak berak hartzaileari jakinarazten dionean bere
borondatea zein den (adibidez, hitzez edo gutun bidez egiten den borondate-
adierazpena).

Zeharkakoetan, berriz, hirugarren baten parte-hartzea dago, hirugarren hori
izanik hartzaileari igorlearen borondate-adierazpena jakinarazten diona
(adibidez: telegrama edo nuntiusa).

Bukatzeko esan, aurrekoa kontuan hartuz, kontratuzkoborondate-adierazpena beti
dela jasotzekoa, baina, era berean, esanbidezkoaedo isilbidezkoa eta zuzena edo
zeharkakoaizan daitekeela.

         1. Isiltasuna

Kontratu edo erlazio juridiko baten esparruan, zer gertatzen da alderdi baten
edo bi edo gehiagoren borondate-adierazpenik ez dagoenean (ez esanbidezkorik,
ez isilbidezkorik)? Isiltasunari balio juridikoren bat esleitzen al zaio?
Isiltasuna borondate-adierazpentzat har daiteke? Kasu horretan, zer eduki edo
esanahi eman behar zaio isiltasunari borondate-adierazpen horri?

Espainiar ordenamendu juridikoan ez dago aurreko galderei erantzuteko arau
orokor bakarra. Beraz, kontratuen arloan, kontratuen interpretazio-erregeletara
jo beharko dugu jakiteko zer zentzu eman nahi izan zaion isiltasunezko jarrera
horri. Zehazki, erabili ahal izango diren interpretazio-erregelak honako hauek
dira: kontratua perfekzionatzean edo exekutatzean alderdiek izan duten jarrera
aztertzea kontratu horren inguruabarrekin batera (KZko 1282. artikuluak
dioenez,
“parajuzgardelaintencióndeloscontratantes,deberáatenderseprincipalmentealosactosdeestos,coetáneosyposterioresalcontrato”),
eta, lekuko negozioetan ezargarriak diren usadioak, zein, fede oneko
printzipioa kontuan hartzea (KZko 1258. art). Dena den kontuan hartu behar da
isiltasunak, zenbait kasutan, borondate-adierazpen bat barneratzen duela.
Alegia, alderdiek isiltasunari eduki zehatz bat egozten diotenean aldez
aurretik, adibidez, alderdiek adosten dutenean hamar eguneko epean ez
erantzuteak baldintzak onartzea ekarriko duela. Edo, legeak aurreikusten
duenean zein den isiltasunari egozten zaion efektua (adibidez, 7/1996 Legea,
urtarrilaren 15koa, merkataritza txikiari buruzkoa, 41.1 artikulua:
“enningúncasolafaltaderespuestaalaofertadeventaadistanciapodráconsiderarsecomoaceptacióndeésta”).

         1. Existentzia,substantibotasunaetaborondate-adierazpenarenperfekzioa

Borondate-adierazpenak juridikoki eragina izan dezan, beharrezkoa da
zuzenbideak galdatzen dituen ukanbeharrak betetzea. Bakarrik ezaugarri horiek
jasotzen direnean hitz egin ahal izango dugu borondate-adierazpenaren
efikaziaz.

Borondate-adierazpenezjasotzekoenkasuan, efikazia igortzearen unean gauzatuko
da. Ez baita beharrezkoa hartzaile zehatz bati zuzenduta eta egokituta egotea.
Arlo zibilean, ordea, borondate-adierazpenajasotzekoadenez,
“ezagutzarenteoria”jarraikiz, adierazpenak efikazia izango du hartzaileak
ezagutzen duenean (KZko 1262.2 eta 623. artikuluak)1.

Dena den, azken teoria horrek zenbait arazo praktiko planteatu ditu; adibidez,
hartzaileak, nahiz eta borondate-adierazpena bere ezagutza-eremura heldu, ez
duenean adierazpenaren edukia ezagutzeko urratsa egiten, eta, hala, igorlearen
borondatea zapuzten duenean. Kritika horren ondorioz doktrinaren eta
jurisprudentziaren eskutik “ezagutzaren teoria” argitu izan da,
“harrerarenteoria” berriaren bitartez, zeinaren arabera igorlearen borondate-
adierazpenaren efikaziarako, nahikoa izango baita adierazpena hartzailearen
ezagutza-eremura heltzea, ustez eta, adierazpenaren existentzia edo edukia
ezagutzen ez duen kasuetan, beraren erruagatik izan dela.

Azkenik, aipatu borondate-adierazpenajasotzekoa den kasuetan, beste bereizketa
bat egitea ezinbestekoa dela, hura substantiboa edo ez-substantiboa izan ahal
den heinean.

Substantiboa balitz, behin borondate-adierazpena igorrita, izaera autonomoa
izango luke, igorleari dagozkion inguruabar subjektiboak inolako eraginik izan
gabe igorritako borondate-adierazpen autonomo horretan. Igorlea hil edo ezgai
deklaratuz gero, borondate-adierazpenaren efikazia juridikoa mantentzea
posiblea litzateke, errebokatzeko ahalmena baztertuz.

Aldiz, ez-substantiboaizanik, nahiz eta borondate-adierazpena igorri egin den,
igorleari lotuta jarraitzen du, eta igorleari dagozkion inguruabar subjektiboen
aldaketek adierazpenean eragina izango dute. Kasu horretan, heriotzak edo
ezgaitasunak beren efikazia juridiko eza zehaztuko dute, errebokazioa egitea
posiblea den bezalaxe.

Espainiar ordenamenduan ez da jasotzen substantibotasunaren inguruko inolako
araurik, eta doktrinak eta jurisprudentziak betetzen dute legeak utzitako
hutsunea. Horien esanetan, kontratuei buruz ari garenean (eta, beraz, gogoratu,
borondate-adierazpena jasotzekoa den heinean), borondate-adierazpenak
substantiboak izango dira, kontratua perfekzionatzen denean, hau da, bi
alderdien adostasuna dagoenean (Kode Zibileko 1257.2 art).
   i. Autonomia pribatua

         1. Kontzeptua

Giza borondateak oinarrizko funtzio bat betetzen du subjektuen arteko ondarezko
erlazio juridikoetan. Partikularren borondatea ezinbestekoa da ondarezko
eskubide subjektiboak eta botere berriak sortzea xede duten erlazio
juridikoetan. Ordenamendu juridikoak partikularrei aukera ematen die, haien
interesen arabera, ondarezko erlazio juridikoak egiteko, arautzeko, zehazteko
edo iraungitzeko. Azken finean, partikularrek erabaki ahal izango dute
merkatuan aurrera eramaten diren eskubide- eta zerbitzu-eskualdaketak zein
erregelaren arabera antolatuko dituzten kasu bakoitzean. Egoera horren
oinarrian kodifikazi-prozesuan bultzaturiko ekonomia-askatasunaren printzipioa
dago, Espainiako Konstituzioko 33. eta 38. artikuluetan islatzen dena.

Zuzenbide pribatuaren arloan, ondarezko erlazio juridikoak antolatzeko
askatasun hori autonomiapribatu, borondate-autonomiaedo
partikularrenautonomiaizenpean ezagutzen den printzipioa da.

Autonomia pribatuaren printzipioak ahalmena ematen die partikularrei,
borondatezko egintzen bitartez, ondarezko erlazio juridikoak sortzeko,
aldatzeko eta iraungitzeko. eta, halaber, lotesleak diren arau juridikoak
eratzeko. Beraz, autonomia pribatuaren kontzeptuak ezaugarri hauek ditu:

   1. Autonomia pribatua partikularren arteko ondarezko erlazio juridikoetan
      dagoen askatasun-eremuaren adierazlea da. Ondasunen eta zerbitzuen
      eskualdaketak ahalbidetzen dituena eta Espainiako Konstituzioko 33. eta
      38. artikuluetan islatzen dena.
   2. Askatasun hori ondarezko erlazio juridikoak arautzeko ematen da. Horrek
      zera dakar: alde batetik, partikularrei berezkoa eta autonomoa den arauak
      zehazteko boterea ezagutzen zaiela; eta, bestetik, gizarteak arau
      juridikoen izaera aitortzen diela partikularrek, ondarezko arlo honetan,
      zehazten dituzten adostasunezko erregelei. Autonomia pribatua, bereziki,
      ondarezko negozioetan da nabarmena, kontratuetan eta oinordetzan, alegia.
      KZko 1091. artikuluak aldarrikatzen duenez
      “lasobligacionesquenacendeloscontratostienenfuerzadeleyentrelaspartescontratantes,ydebencumplirsealtenordelosmismos”.
      Oinordetza-arloan, bestalde, printzipio honen adierazleak dira 675., 658.
      eta 667. artikuluak.
   3. Borondatezko funtzio arautzaile hau pribatua eta partikularren artekoa
      da. Ez gaude ordenamendu juridikoaren iturri baten aurrean (legea edo
      ohitura). Borondatezko arauek izaera erlatiboa dute, ondarezko erlazio
      juridikoan parte hartzen duten partikularrei mugatua. Hala ere, horrek ez
      du adierazi nahi hirugarrenen aurrean (alderdi ez direnak) ez duenik
      inolako indar loteslerik izango, zeren eta, autonomia modu egokian
      egikaritzen denean, ondorioz sorturiko erregela juridikoak ukituriko
      guztientzat loteslea izango baita.
   4. Ordenamendu juridikoa da partikularrei ahalmen hau aitortzen diena. Esan
      bezala, oinarri konstituzionala, Espainiako Konstituzioaren 33. eta 38.
      artikuluetan dago (jabetza pribatua eta enpresa-askatasuna). Bestetik,
      Kode zibilak 1255. artikuluan aldarrikatzen du autonomia pribatu
      printzipio hau:
      “loscontratantespuedenestablecerlospactos,cláusulasycondicionesquetenganporconveniente,siemprequenoseancontrariosalasleyes,alamoral,nialordenpúblico”2.





         1. Edukia eta mugak

Autonomia pribatuaren printzipioaren edukia adierazpen hauek jasotzen ditu:

1. Erlazio juridikoak aritzeko askatasuna. Ondarezko erlazio juridikoak
(kontratuak barne) ez dira inposatzen, ekimen pertsonalez arituak baino.
Salbuespenak salbu, hala nola, auto-aseguruak.

2. Erlazio juridikoaren edukia edo arauketa ezartzeko askatasuna. Ezargarriak
diren arauak, klausulak edo baldintzak borondatez ezartzen dira. Salbuespenak
salbu, hala nola, baldintzaorokorrak jasotzen dituzten kontratuek.

3. Negozio mota bakoitza eratzeko askatasuna. Askatasuna ez da murrizten
kontratutipikoen eremura, atipikoak (legez araututa ez daudenak) egitea ere
posible izango da.

Dena den, autonomia pribatuaren printzipio hau ez da absolutua; bere mugak
ditu. Hain zuzen ere, Kode Zibileko 1255. artikuluan aipatzen direnak:

   1. Legeak. Arau aginduzkoek ezartzen duten betetzea ezinbestekoa izango da.
      Arlo honetan, arau juridiko gehienak xedagarriak dira; hau da,
      partikularrak beste zerbait ez ezartzekotan ezargarriak diren arauak
      dira. Dena den, eta aurrerago ikusiko dugun bezala, zenbait kasutan,
      kontratu bat egitean, gerta daiteke alderdietako bat bestea baino
      ahulagoa izatea (adibidez, gas-enpresa batekin sinatu behar den
      kontratuan); kasu horietarako, eta alderdi ahula babesteko asmoz,
      xedaezinak direnak barneratu dira (adibidez, Kontsumitzaileen eta
      Usuadioen Lege Orokorrean dauden arauak).
   2. Morala. Gizarte zehatz batean, une eta esparru zehatzean, indarrean
      dauden printzipio etiko eta moralak. Izaera juridikorik ez duten eta
      aldagarriak diren jokabide-erregelak dira. Ez dira orokorrak, gizarte
      zehatz horri lotuta daudelako, eta ezin dira ezta ere sinesmen erlijioso
      zehatz batekin parekatu (Espainiako Konstituzioko 16.3 artikulua,
      Espainiako Estatuaren izaera akonfesionala aldarrikatzen baitu). Zenbait
      kasutan, Kode Zibilak moralarierreferentzia egin beharrean,
      ohituraoneiegiten die erreferentzia (KZko 1271.3 artikulua).
   3. Ordenapublikoa. Ordenamendu juridikoak, ondarezko arloan, jasotzen duen
      balio juridikoen sistema. Ez daude kode edo lege zehatz batean
      zerrendatuak, lege-indarra izango luketen heinean. Ordenamendu
      juridikoaren parte dira bai, baina ez dute zertan idatziz jasota egon.
      Izan ere, ordenamenduaren irakurketa bateratu bat eginez ondorioztatzen
      dira (adibidez, Espainiako Konstituzioaren 1. artikuluaren irakurketa bat
      eginez, ondarezko arloko ordena publikoaren edukia ondoriozta daiteke3).

   i. Negozio juridikoa: kontzeptua eta motak

Espainiar ordenamenduak ez du negoziojuridikoajasotzen arauzko kategoria
autonomo gisa, Alemaniako Kode Zibilean gertatzen den bezala. Hala ere —eta
batez ere ENNECCERUS, KIPP eta WOLF autoreen TratadodeDerechoCivilAlemán
obraren itzulpena egin zutenetik JOSÉ ALGUER eta BLAS PÉREZ autoreek)—,
espainiar doktrinak nabarmenki onartu izan du kontzeptu hori, zenbait erakunde
juridikoren eraentza orokorra azaltzeko, hala nola, testamentuena, kontratuen
edo ezkontza eraentzen lanketan.

Gaur egun, negozio juridikoak eraentza orokor gisa betetzen duen funtzioa
eztabaidan jartzen da. Zehazki, Espainiako Estatuan gertatzen den bezala,
zenbait kodetan negozio juridiko mota bat baino gehiago jasotzen diren heinean
—negozio juridikoaren kontzeptua kategoria autonomo gisa jaso gabe (negozio
juridiko mota guztien eraentza orokor gisa ezarri gabe)—, uste izan da negozio
juridikoaren azken funtzio honek oztopoak baino ez dituela ekartzen. Alegia,
teorikoki, negozio juridikoaren teoriak proposatzen duena da negozio juridiko
mota guztiei ezargarria zaien eraentza orokorra kontratuen eraentza berezian
oinarritua egotea. Praktikan, ordea, gertatzen dena da kontratuen eraentzak,
kategoria orokor gisa, ez duela harrera berdina bestelako negozio juridikoen
arauketan edo aplikazioan (hala nola, oinordetzan edo ezkontzan). Orduan,
zertarako eraentza orokor bat, kasu-berezitasunak ezartzea beharrezkoa bada?

Espainiar doktrinak, negozio juridikoaren kategoria orokorra ondarezko negozio
juridikoetarako onartzen du (zerbitzuak eta ondasunak eskualdatzea helburutzat
duten ondarezko negozio juridikoetan); ez, ordea, familia, pertsona edo
mortiscausaizaera duten negozio juridikoetan. Terminologikoki negozio
juridikoaren kontzeptua onartzen da; ez, ordea, beraren batasunerako bokazioa.
Izan ere, dogmatikoki, negozio juridikoaren kontzeptu orokorra eta sailkapena
onartzen dira, autonomia pribaturen adierazle moduan, hortik aurrera legeak
negozio juridiko mota guztiak, banan-banan, arautzen baititu.

         1. Kontzeptua

Kontzeptua eratzeko bi premisa hartu behar dira kontuan:

   1. Borondate pribatuaren existentzia, norberaren interesak arautzera
      zuzendua.
   2. Ordenamendu juridikoak onarturiko norberaren interesak arautzeko botere
      baten existentzia. Zentzu horretan, negozio juridikoa autonomia
      pribatuaren adierazlea da (KZko 1255. art.)

Hori kontuan hartuz, negozio juridikoaren definizio bat izan daiteke hau:
“egitatezkosuposamendukonplexua,borondatezko-
adierazpenbatekedogehiagokosatua,efektuaksortzerazuzenduaetazuzenbideanonartzendena,partikularreninteresakerregulatzendituenaraugisa,borondatepribatutikeratorriadenaldetik”.

Beraz, definizio horretan aurki daitezkeen elementuak dira:

   1. Borondate-adierazpena (aldez aurretik aztertu duguna).
   2. Egitatezkosuposamendukonplexua. Borondate-adierazpenaz gain, beste
      egitate edo egintza batzuez osatuta dagoena, ordenamendu juridikoak
      efikazia juridikoa onar dezan. Adibidez, borondate-adierazpenaz gain,
      gauzaren ematea edo forma zehatz bat galdatzen denean.
   3. Borondatepribatutikeratorria. Kanpo geratzen dira izaera publikoa duten
      egintza juridikoak, nahiz eta negozio juridiko publikoetan eraentza
      zibila, subsidiarioki, ezargarria izan daitekeen (KZko 4.2 artikulua).
   4. Zuzenbideanonartua. Bere existentzia eta efikazia juridikoa onartzeko
      beharrezko izango da legez ezarritako ukanbeharrak eta ezaugarriak
      betetzea. Negozio juridikoak baliozkoa eta zilegia izan behar du; horrela
      ez bada, aurrerago ikusiko dugun bezala, beraren efikazia juridikoa
      eragotzi edo oztopatu egiten da.

         1. Sailkapenerako irizpideak

Kategoria orokor gisa, negozio juridikoa sailkatzeko zenbait irizpide erabil
daitezke:

   1. Alderdien ikuspuntutik, negozioak aldebakarrak, aldebikoak edo
      aldeanitzekoakizan daitezke.

Lehenik eta behin alderdikontzeptua aztertu behar dugu. Alderdia, azken batean,
interes bat da. Errealitate juridikoaren aldaketan interesa izatea. Horrela,
interes bakarra dagoenean, alderdi bakarra egongo da; bi daudenean, aldiz, bi
alderdi. Haatik, alderdi bakarra egoteak ez dakar borondate-adierazpen bakarra
eta subjektu bakarra egongo direnik, zeren alderdi-posizioan pertsona bat baino
gehiago eta, beraz, borondate-adierazpen bat baino gehiago egon baitaitezke.

Negozioaldebakarrak dira testamentua, eta jaraunspena onartzea edo zapuztea,
besteak beste. Negozioaldebikoak, berriz, kontratua (KZko 1254. art.) edo
ezkontza. Azkenik, aldeanitzekoakdira sozietate edo elkarte kontratuak,
zeinetan, nahiz eta interes kontrajarririk ez egon (alderdi guztiek baitute
helburu berdina), obligazioen ikuspuntutik jarrera kontrajarriak identifika
baitaitezke.

   1. Bizitzak edo heriotzak duten funtzioaren arabera, negozio juridikoak izan
      daitezke intervivosedo mortiscausa.

Mortiscausa negozio juridiko. Haren efikaziarako alderdietako baten heriotza
ezinbestekoa denean, adibidez, testamentua edo mortiscausaizaerako dohaintzak.

Intervivos negozio juridiko. Alderdiak bizi diren bitartean efikazia izatera
zuzenduak.

   1. Erlazio juridikoen moten arabera, negozio juridikoak izan daitezke
      familiarraketapertsonalak, edo ondarezkoak.

Negozio juridiko familiarraketapertsonalak, adibidez, ezkontza eta
emantzipazioa dira.

Ondarezko negozio juridikoak. Ondasun eta zerbitzuak eskualdatzea xede duten
negozioak, ondarezko erlazio juridikoak sortu, aldatu edo iraungitzen
dituztenak. Multzo horretan sartzen dira kontratuak eta oinordetza antolatzera
bideratutako negozioak.

   1. Ondarean duten eragina kontuan hartuz, negozio juridikoak izan daitezke
      xedapenezkoakedo administratzekoak.

Xedapenezkonegozio juridikoak. Ondareko aldaketa substantzial bat gertatzen da,
hura transmititzean (salerosketa-kontratua); aldatzean (hipoteka) edo
iraungitzean (eskubide baten errenuntzia). Negozio horiek egiteko ezinbestekoa
da jarduteko gaitasuna izatea.

Administratzeko negozio juridikoak. Ondasunen etekin arrunta kontserbatzera,
ateratzera eta babestera zuzendutakoak, hala nola errentak jasotzea. Kasu
horietan, emantzipatuek duten gaitasuna nahikoa da.









BIBLIOGRAFIA:

- ALBALADEJO GARCÍA, M.: Elnegociojurídico, Bartzelona, 1958.

- BETTI, E.: Teoríageneraldelnegociojurídico (traducción de MARTIN PÉREZ, A.),
Madril, 1959.

- DE CASTRO Y BRAVO, F.: Elnegociojurídico, Madril, 1971.

- DE LOS MOZO, J.L.: Elnegociojurídico, Madril, 1987.

- DÍEZ-PICAZO, .: FundamentosdelDerechoCivilPatrimonial, I. liburukia,
Introducción.TeoríadelContrato, Madril, 1993.

- ENNECCERUS, L., KRIPP, T., eta, WOLFF, M.: TratadodeDerechoCivil, I. lib.,
DerechoCivil(partegeneral), 1. eta 2. lib., ENNECCERUS, L., 13. argit. H.C.
NIPPERDEYk berrikusia, alemanezko 39. argitaralditik B. PÉREZ GONZÁLEZek eta J.
LAGUERrek gaztelaniara itzulia, Bartzelona, Bosch, 1934 eta 1935.

- LEHMANN, H.: TratadodeDerechoCivil, RevistadeDerechoPrivado, 1956.




1 Merkataritza-arloan, ordea, “igorpenaren teoria”ri jarraiki, borondate-
adierazpen jasotzekoek igortze-une beretik dute eragina (Merkataritza Kodeko
54. art.).
2 Nahiz eta artikulu honetan bakarrik kontratuak aipatu, doktrinaren gehiengoak
uste du autonomia pribatuaren printzipio orokorra aldarrikatzen dela, eta,
orobat, ezargarria dela ezkontza-eraentzan edo mortiscausa negozio
juridikoetan.
3 EK-ko 1.1. art.:
“EspañaseconstituyeenunEstadosocialydemocráticodeDerecho,quepropugnacomovaloressuperioresdesuordenamientojurídicolalibertad,lajusticia,laigualdadyelpluralismopolítico”.
11

