







                        30.IKASGAIA.FIDANTZA-KONTRATUA

AURKIBIDEA.I.Fidatzailearenbetebeharra:ezaugarriak.II.Bermaturikobetebeharra:
1.Baliozkotasuna.2.Etorkizunekobetebeharra.III.Fidantzarenesanbidezkoizaeraetaforma.V.Fidatzailearenbetebeharrarenmugak.VI.Fidantzareniturriak:
1.Adostasunezkofidantza.2.Legezkofidantzaetafidantzajudiziala.3.Fidatzaileaizatekogaitasuna.4.Kostubidezkoetadohainekofidantza.VII.Hartzekodunarenetafidatzailearenartekoerlazioak:
1.Fidatzailearibetetzeagaldatzea.Eskusio-
onura.2.Bestesalbuespenbatzuk.VIII.Zordunarenetafidatzailearenartekoerlazioa:
1.Ordainketaeginbainolehen.2.Ordainketaeginetagero:
fidatzailearenakzioakzordunarenaurka.IX.Fidantzairaungitzea.X.Fidantzakidetza,banaketarenonura:
1.Fidatzailekideenartekoerlazioak.2.Fidatzailekidearenetazordunarenartekoerlazioak.3.Fidantzakidetzairaungitzea.XI.Azpifidantza.

   i. Fidatzailearenbetebeharra:ezaugarriak

KZko 1822.I artikuluan adierazten denez, fidantzaren bidez, fidatzailea
hirugarren baten ordez zerbait ordaintzera edo betetzera behartzen da,
hirugarren horrek hori egiten ez duen kasuetan. Hortaz, fidatzailearen
betebeharrak izaera subsidiarioa du, zordunak betetzen ez duen kasuetan
behartua geratuz. Beti ere, aurrerago ikusiko dugunez, fidantza solidarioa ez
bada, kasu horretan, subsidiariotasuna ez baita fidantzaren ezaugarri nagusia
izango.

KZko 1822.I art:
Porlafianzaseobligaunoapagarocumplirporuntercero,enelcasodenohacerloéste.

Hala ere, fidatzailearen betebeharra subsidiarioa bada ere, ez gara
baldintzapeko betebehar baten aurrean egongo, beharra fidantza eratzen denetik
existitzen baita. Horrela, zordunaren ez-betetzeak aukera irekitzen du
hartzekodunak fidatzailearen aurka duen betetze-akzioa ezartzeko.

Ildo berean, fidantzaren beste ezaugarri nagusietako bat haren osagarrizko
izaeran datza (KZko 1824. art.), fidantza hartzekodunaren berme den heinean,
ezin baitaiteke existitu baliozko betebeharrik gabe. Azken batean, fidantzak
bermatzen duen obligazio nagusiaren aurretiazko existentzia suposatzen du.
Fidatzailea, beraz, hartzekodunaren onuran, betebehar baten zordun bilakatzen
da, betebehar nagusiak hartzekodunari sortzen dion interesa asez.

   i. Bermaturikobetebeharra

Fidantza bidez bermatzen den obligazioak honako ezaugarri hauek bete beharko
ditu.





   1. Baliozkotasuna

KZko 1824.I artikuluak adierazten duenez, betebehar nagusiak baliozkoa izan
behar du.

KZko 1824.I art.: Lafianzanopuedeexistirsinunaobligaciónválida.

Hala ere, ezinbestekoa da deuseztasun- eta deuseztagarritasun-kausen artean
bereizketa egitea, KZko 1824.II artikuluak adierazten duenez, posible baita
zenbait deuseztagarritasun-kausen kasuan, hala ere, fidantza bidez betetzea
bermatzea.

KZko 1824.II art.:
Puede,noobstante,recaersobreunaobligacióncuyanulidadpuedaserreclamadaavirtuddeunaexcepciónpuramentepersonaldelobligado,comoladelamenoredad.

Artikulua, berez, adin txikikoek berenganatutako betebeharrei buruz ari da;
hala ere, ezgaituei aukera hori zabal dakieke. Kasu horietan, fidatzaileak
ezingo du eszepzio bidez zein deuseztasun-akzioaren bidez ez-betetzerik
aurkaratu. Deuseztasun-akzioa ezartzea adin txikikoari, ezgaiari edo, hala
dagokioenean, horien ordezkari legalei dagokie. Eta hala ez badute egiten,
subsidiarioki behartua egon arren, fidatzaileak hartzekodunaren aurrean
erantzuten du, zordunaren ez-betetze kasuetan.

Aldiz, deuseztagarritasun-kausa dolua, errorea, beldurraraztea edo indarkeria
denean, nahiz eta, berez, kontratuaren alderdiarengan eragin pertsonala eduki,
historikoki akzio errealen tratamendu bera esleitu zaie, fidatzailearen esku
egonez eszepzioa zein deuseztagarritasun-akzioa ezartzea (KZko 1302. art.).


   1. Etorkizunekobetebeharrak

KZko 1825. artikuluak adierazten duenez, fidantza eman daiteke etorkizuneko
ondasunak bermatzeko, nahiz eta horien zenbatekoa ez izan oraindik ezaguna.
Hala ere, edozein kasutan, fidatzailearen aurka ezingo da akziorik jarri, zorra
likidoa izan arte.

KZko 1825. art.:
Puedetambiénprestarsefianzaengarantíadelasdeudasfuturas,cuyoimporteaunnoseaconocido;peronosepodráreclamarcontraelfiadorhastaqueladeudasealiquida.

Hortaz, fidantza bitartez bermatu ahal izango dira ez bakarrik existitzen diren
baina likidoak ez diren zorrak, baizik baita oraindik existitzen ez diren
zorrak ere. Azken kasu horretan, azpimarratzekoa da fidatzailea ez dela
behartua geratuko subsidiarioki zorra betetzera obligazioa sortzen den unean,
baizik eta fidatzailea lotuta geratuko da etorkizuneko obligazioa bermatzen
denetik, askatzeko aukera baztertuz.

   i. Fidantzarenesanbidezkoizaeraetaforma

KZko 1827.I artikuluak xedatzen duenez, fidantza ez da inoiz sumatzen,
esanbidezkoa izan behar da.

KZko 1827. art.: Lafianzanosepresume:
debeserexpresaynopuedeextenderseamásdelocontenidoenella.

Hala ere, esanbidezkoa behar izateak ez du adierazi nahi fidantza-kontratuak
forma zehatza bereganatu behar duenik, merkataritza-arloan gertatzen den
moduan. Izan ere, eremu horretan forma-askatasun printzipioa nagusitzen da
(KZko 1278. art.). Beharrezkoa da betebeharra bermatzeko borondatea agerikoa
izatea eta haren existentzia frogatu ahal izatea.


   i. Fidatzailearenbetebeharrarenmugak

KZko 1826. artikuluak xedatzen duenez, fidatzailearen betebeharra zordun
nagusiarena baino txikiagoa izan daiteke, baina ez handiagoa, bai kopuruari
begira, bai baldintzek dakartzaten kargei begira. Adibidez, zordunaren
erantzukizuna huts-hutsekoa izanda, fidatzailearen erantzukizuna baldintzapean
finkatzen denean. Arau horren aurka, fidatzailearen erantzukizun handiagoa
ezartzen bada, betebehar hori urritu egingo da zordunaren mugetaraino.

KZko 1826. art.:
Elfiadorpuedeobligarseamenos,peronoamásqueeldeudorprincipal,tantoenlacantidadcomoenloonerosodelascondiociones.

Sisehubieraobligadoamás,sereducirásuobligaciónaloslímitesdeladeldeudor.

Bidenabar, fidantza soila edo zehaztugabea bada, alegia, zordunaren eta
fidatzailearen betebeharra berdina bada, horren barruan sartuko dira betebehar
nagusia ez eze horren erantsi guztiak —adibidez, borondatezko zein legezko
interesak— eta, hala dagokionean, fidatzaileari betetzea galdatzen zaionetik
zenbatzen hasita, baita zordunari eta fidatzaileari judizialki betetzeko
eskatzerakoan sortzen diren epaiketaren gastuak ere (KZko 1827.II art.).

KZko 1827.II art.:
Sifueresimbleoindefinida,comprenderá,nosólolaobligaciónprincipal,sinotodossusaccesorios,inlcusolosgastosdeljuicio,entendiéndose,respectodeestos,quenoresponderásinodelosquesehayandevengadodespuésquehayasidorequeridoelfiadorparaelpago.

   i. Fidantzaren iturriak

KZko 1823. artikuluaren arabera, fidantza adostasunezkoa, legala edo judiziala
izan daiteke.

         1. Adostasunezko fidantza

Hartzekodunaren eta fidatzailearen arteko fidantza-kontratutik eratortzen da,
eta hura eratzeko eta baliozkotzeko ez da beharrezkoa zordunaren adostasunik.
Izan ere, KZko 1823.II artikuluan oinarrituz, gerta daiteke zorduna fidantza-
kontratuaren aurka agertzea, edo horren existentzia ez ezagutzea.

Hala ere, berme hori fidatzailearen eta zordunaren arteko akordioaren ondorio
izan daiteke; eta, era berean, akordio hori zordunaren eta hartzekodunaren
arteko aurreakordioaren emaitza izan daiteke. Azken kasu horietan, KZko 1828.
eta 1829. artikuluak ezar daitezke.

Alegia, fidatzailea eman behar duen zordunak betebeharrak hartzeko gaitasuna
eta bermatu beharreko betebeharrari aurre egiteko hainbat ondasun dituen
pertsona aurkeztu beharko du (KZko 1828. art.). Era horretan, fidatzailea
kaudimen gabezia egoeran geratzen bada, hartzekodunak aurreko ezaugarriak
betetzen dituen fidatzailea eskatu ahal izango du. Era berean, salbuespen
izaeraz, hartzekodunak eska eta itundu dezake fidatzailea pertsona zehatza
izatea (KZko 1829. art.).


         1. Legezkofidantzaetafidantzajudiziala

Legeak edo epaileak hala agintzen duen kasuetan, fidatzailea jarri behar duen
pertsonari Kode Zibileko 1828. eta 1829. artikuluak ezar dakizkioke. Hala ere,
ezin badu fidatzailerik aurkeztu, inor prest ez dagoelako, KZko 1855. artikulua
ezarriko zaio; alegia, bahia edo hipoteka onartuko da fidantzaren ordez, hori
nahikoa bada haren betebeharra estaltzeko.


         1. Fidatzaileaizatekogaitasuna

KZko 1828. artikuluaren arabera, fidatzaileak betebeharrak bereganatzeko
gaitasuna izan behar du. Hala ere, emantzipatutako adin txikikoari dagokionez,
printzipioz, KZko 323. artikuluak ez du fidatzaile izateko debekua jasotzen;
hortaz, adin txikiko emantzipatu gabea fidatzaile izan daitekeela baiezta
genezake. Hala ere, Auzitegi Gorenak 1941. urteko ekainaren 27an adierazi zuen
moduan, fidantzaren bitartez ondasun higiezinak kargatzeko edo dirua maileguan
hartzeko debekua urra daitekeen heinean, emantzipatuari ezingo zaio ahalmen
hori aitortu. Dena den, Díez Picazo autoreak adierazten duenez, fidantza-
kontratuaren bitartez lege-maula egiteko aukera dagoelako —esan bezala, ondasun
higiezinak kargatzen direlako edo dirua maileguan hartzen duelako— ezin daiteke
baieztatu emantzipatuak ezin duenik fidantza-kontratua egin. Hala dagokionean,
fidantza-kontratu horren deuseztasun-kausa frogatu eta galdatu beharko da.

4.Kostuzkoetadohainekofidantza

KZko 1823. artikuluak adierazten duenez, fidantza kostuzkoa zein dohainekoa
izan daiteke. Kostuzkoa ala dohainekoa izanda, fidatzaileak zorra ordaintzen
duen kasuetan beti izango du zordunari ordaindutakoa itzultzeko akzioa. Hala
ere, errenboltsorako akzio horrez gainera, fidantza kostuzkoa bada, zordunaren
zorra fidatzailearen ondarearekin bermatzeagatik, azken horri gehigarria
ordainduko zaio.

   i. Hartzekodunarenetafidatzailearenartekoerlazioa

         1. Fidatzailearibetetzeagaldatzea.Eskusio-onura

Eskusioarenonurak suposatzen duena da ezingo dela fidatzailea behartu
hartzekodunari ordaintzera, aurretiaz hartzekoduna ez bada zordunaren ondasun
guztien aurka joan, alegia, ez badu zordunaren ondasun guztien eskusioaegiten.
Hortaz, hartzekodunak fidatzaileari ordainketa galdatuko balio zordunari baino
lehen, hartzekodunaren aurka eskusio-onurajarriko du, aldi berean, adieraziz
zordunaren ondasunen artean zein diren Espainiako Lurraldean diru bihurtu eta
zorraren zenbatekoa ordaintzeko beste direnak (KZko 1830. eta 1831.
artikuluak).

Hala izatekotan, hartzekoduna zabarra izan bada aipatutako ondasunen
eskusioaegitean, hartzekodunak, ondasun horien neurrian, zordunaren
kaudimengabezia jasan beharko du (KZko 1833. art.).

Dena den, hartzekodunak egin dezakeena da zorduna eta fidatzailea aldi berean
baina subsidiarioki judizialki demandatu. Horrela, kasu horretan ere,
fidatzaileak bakarrik erantzungo du zordunaren ondasunen eskusioaegin eta gero
(KZko 1834. art.).

Aldiz, ezingo da eskusioarenonura erabili, KZko 1831. artikuluak xedatzen
duenez:

1.- Fidatzaileak esanbidez eskusioariuko egiten dionean.

2.- Zorduna eta fidatzailea erantzule solidarioak direnean.

3.- Zordunaren porrot edo konkurtso kasuetan.

4.- Zorduna ezin denean epaiketa bidez demandatu Espainiako estatuaren barnean.

5.- KZko 1856.I artikuluari jarraiki, fidantza judiziala den kasuetan.

         1. Beste salbuespen batzuk

Fidatzaileak jar ditzakeen bestelako salbuespenak dira:

1.- Oro har, KZko 1853. artikuluaren arabera, fidatzaileak jar ditzake,
hartzekodunaren aurka, zordun nagusiari dagozkion eta zorrari datxezkion
salbuespen guztiak; baina ez zordunaren salbuespen pertsonal hutsak. Hortaz,
aurretik aztertu dugunez, fidatzaileak ezingo ditu salbuespen gisa jarri
zordunaren gaitasunarekin lotuta daudenak.

2.- KZko 1837. artikuluak adierazten duenez, preskripzioaz baliarazi nahi diren
pertsonetatik edozeinek erabil dezake, nahiz eta zordunak preskripzioari
esanbidez edo isilbidez uko egin.

3.- KZko 1835. artikuluak agintzen duenez, fidatzaileak hartzekodunarekin
transakzioa egiten badu, transakzio horrek ez du ondorerik sortzen zordun
nagusiari begira. Era berean, zordun nagusiak egindako transakzioak ere ez du
ondorerik sortzen fidatzaileari begira, azken hori transakzioaren aurka
azaltzen bada.

Hala ere, transakzio-kasuetan kontuan hartu beharrekoa da hartzekodunaren eta
zordunaren artean egindako transakzioaren ondorioz zorra murrizten bada edo
kostuzko inguruabarrak murrizten badira, fidantzaren objektu den zorrak ere
gutxitze horiek jasango dituela. Era berean, fidatzailearen eta hartzekodunaren
arteko transakzio bidez hark horri zor ziona baino gutxiago ordaindu behar
badio, fidatzaileak ezingo dio zordunari zor osoa itzultzeko galdatu,
errenboltsorako akzioaren bidez (KZko 1839.II art.).

   i. Zordunarenetafidatzailearenartekoerlazioak

         1. Ordainketa egin baino lehen

KZko 1843. artikuluak xedatzen duenez, fidatzaileak, ordaindu aurretik ere,
zordunaren aurka jo dezake:

1.- Fidatzailea epaiketan demandatua izan denean ordainketa egiteko.

2.- Porrot, konkurtso edo kaudimengabezia kasuan.

3.- Zordunak betebeharra duenean epe zehatza igaro ondoren fidatzailea
fidantzatik askatzeko, eta epe hori bete bada.

4.- Zorra galdagarria denetik aurrera.

5.- Hamar urte igaro ondoren, betebehar nagusiak mugaegun zehatzik ez duenean,
salbu eta betebehar horren izaeraren arabera hori ezin denean azkendu, ez bada
hamar urtetik gorako epean.

Kasu horietan guztietan, fidatzaileak ordainketa egin behar izatea ekidin nahi
du —zordunak ordainketa egin dezala lortuz— edo, hala dagokionean, ordainketa
egin behar izatekotan, ordaindutakoa berreskuratuko duela ziurtatzen duen
neurriren bat har dadin nahi izango du —hala nola, hura ordaintzeko beste
fidatzaile bat ezarriz (retrofidantzaderitzona), edo bahia edo hipoteka
eratuz—.


         1. Ordainketaeginetagero:fidatzaileakzordunarenaurkadituenakzioak

Ordaintzen duen fidatzailea zordunaren hartzekodun bilakatzen da. Ondorioz,
KZko 1838. artikuluak xedatzen duenez, zordunaren aurkako errenboltsorako
akzioa izango du, bere baitan honako kontzeptu hauek jasoz:

1.- Zorraren kopuru osoa, interesak barne.

2.- Kopuru horren legezko interesak, zordunari ordainketaren berri eman
zaionetik, nahiz eta hartzekodunarentzat interesik sortu ez.

3.- Fidatzaileari eragin zaizkion gastuak, horrek ordainketa-agindeia jaso eta
zordunari horren berri eman eta gero.

4.- Kalte-galerak, horiek bidezkoak direnean.

Errenboltsorako akzio horrez gainera, fidatzaileak aukeratu ahal izango du,
errenboltsorako akzioa egikaritu beharrean, KZko 1839.I artikuluak jasotzen
duen aukera aurrera eramatea. Alegia, hartzekodunak zordunaren aurka zituen
eskubide guztietan subrogatzea.

Hala ere, fidatzaileak galdatzen dion erantzukizunaren aurrean, zordunak honako
salbuespen hauek aurkaratu ahal izango dizkio:

a.- Fidatzaileak ordainduko balu zordunari ordainketaren berri eman gabe,
zordunak fidatzailearen aurka erabili ahal izango ditu ordainketa-unean
hartzekodunaren aurka jarri ahal zituen salbuespen guztiak (KZko 1840. art.).

b.- Zorra epekakoa bada, eta fidatzaileak zor hori ordaintzen badu mugaeguna
heldu baino lehen, ezin dio zordunari ordainketarik eskatu epea agortu arte.

d.- Fidatzaileak ordaintzen badu zordunari horren berririk eman gabe, eta hark
ere, ordainketaren berri ez izateagatik, ordainketa errepikatzen badu,
fidatzaileak ez du inolako akziorik izango zordunaren aurka, baina bai
hartzekodunaren aurka.


   i. Fidantza iraungitzea

Fidantzaren iraungitze-kausak dira:

1.- Betebehar nagusia betetzen denean, eta, oro har, betebeharrak iraungitzen
diren beste arrazoi berberen ondorioz (KZko 1847. art.).

2.- Hartzekodunak, zorraren ordainean eta bere borondatez, ondasun higiezin bat
edo beste edozein efektu onartzen badu, fidatzailea aske geratuko da, nahiz eta
gero horiek ebikzioz galdu (KZko 1849. art.).

3.- Hartzekodunak zordunari ematen dion luzapenak, fidatzailearen adostasunik
gabe (KZko 1851. art.).

4.- Fidatzaileak, hartzekodunaren egitate baten ondorioz, ezin badu subrogatu
haren eskubide, hipoteka edo pribilegioetan.

   i. Fidantzakidetza:banaketarenonura

KZko 1837. artikuluaren arabera, solidaritatea ituntzen ez den bitartean,
fidatzaileak dagokion zorraren zatiagatik soilik erantzuten du. Arrazoi
horregatik, hartzekodunak zor guztia betetzea galdatuko balio fidatzaile bati,
hark banaketaren onura erabili ahal izango du salbuespen gisa. Bidenabar, onura
hori eskusio-onurairaungitzen den kasu berdinetan amaitzen da.

         1. Fidatzailekideenartekoerlazioak

KZko 1844. eta 1845. artikuluen arabera:

Zor osoa ordaintzen duen fidatzaileak beste fidatzaile kideei erreklama
diezaieke bakoitzak proportzioz ordaindu behar duen zatia. Egoera horretan,
haietako bat kaudimengabe gertatzen bada, horren zatia guztiei gehituko zaie
proportzio berean. Akzio hori eman dadin, fidatzaileak ordaindu egin behar izan
du, ordainketa epaiketan galdatu zaiolako edo zordun nagusia konkurtso- nahiz
porrot-egoeran jarri denean. Hala ere, kontuan hartzekoa da, fidatzaile kideei
egiten zaien eskaera horren aurrean, horiek, ordainketa egin duen
fidatzailearen aurka, bakoitzak hartzekodunaren aurka izango zituzkeen
salbuespen berberak jarri ahalko dituztela, baldin eta salbuespen pertsonal
hutsak ez badira.

         1. Fidatzailekideenetazordunarenaurkakoerlazioak

Bakoitzak duen erantzukizunaren neurrian, zordunaren aurka errenboltsorako zein
subrogaziorako eskubideak izango dituzte.

         1. Fidantzakidetzairaungitzea

KZko 1850. artikuluaren arabera, hartzekodunak fidatzaileetako bat askatzen
badu besteen adostasunik gabe, askatze hori probetxugarria da guztientzat,
askatua izan den fidatzaile horri dagokion neurrian. Hortaz, baimena
ematekotan, ulertu beharko dugu zor osoa eta hasierakoa fidatzaile gutxiagoen
artean banatua geratzen dela. Hala ere, baimena ematen ez duten kasuetan, nahiz
eta fidatzailea askatua geratu zor nagusia ordaintzetik, fidatzaile kideren
baten kaudimengabezia jasatera behartuta jarraituko du.


X.Azpifidantza

Fidantza kidetzarekin alderatuz, azpifidantzan, fidatzaile nagusiari beste
fidatzaile bat ezartzen zaio (KZko 1823. art.).

Egoera horretan, azpifidatzaileak eskusio-onuraerabili ahal izango du,
hartzekodunari galdatuz berari betetzea galdatu baino lehen, zordunaren eta,
subsidiarioki, fidatzaile nagusiaren ondasunen eskusioaegitea.

Fidantzakidetza kasuetan, kaudimengabezian deklaratutako fidatzaileak
azpifidatzailerik balu, hark erantzungo du beste fidatzaileen aurrean, hark
erantzun behar zuen neurri berean.

Azkenik esan, zordunaren eta fidatzailearen artean oinordetza-arauen ondorioz
eman daitekeen nahasketa-kasuetan, azpifidatzailea fidatzaile nagusi izatera
igaroko dela.





BIBLIOGRAFIA
    * DÍEZ PICAZO, L., GULLÓN, A.: SistemadeDerechoCivil, II. Liburukia,
      Elcontratoengeneral.Larelaciónobligatoria.Contratosenespecial.Causicontratos.Enriquecimientosincasusa.Responsabilidadextracontractual,
      Madril, 2003.

    * GULARTE ZAPATERO: ComentariosdelCódigocivil, II. liburukia, Justizia
      Ministerioa, 1993.

    * LACRUZ BERDEJO, J.L., SANCHO REBULLIDA, F.A., etalii:
      ElementosdeDerechoCivil, II. Liburukia, Derechodeobligaciones, 2.
      liburukia, Contratosycuasicontratos.Delitoycuasidelito, Madril, 1999.






182

