







               32.IKASGAIA.MAILEGU-KONTRATUAKETALEASINGKONTRATUA

AURKIBIDEA.I.Mailegu-kontratua:
kontzeptua,ezaugarriaketaizaera.II.Komodatuaedoerabiltzekomailegua:
1.Kontzeptuaetaezaugarriak.2.Efektuaketairaungitzea.3.Prekarioa:
bereproblematika.III.Mutuoaedokontsumo-mailegua:
1.Kontzeptuaetaezaugarriak.2.Edukia.IV.Finantzaketa-kontratua:finantza-
errentamenduaedoleasinga.


   i. Mailegu-kontratua:kontzeptua,ezaugarriaketaizaera

Kode Zibilak bi mailegu mota jasotzen ditu mailegu kontzeptupean. Alde batetik,
komodatua, bestetik, mutuoa edo kontsumo-mailegua. Alde horretatik, KZko 1740.
artikuluak xedatzen duenez:

Porelcontratodepréstamo,unadelaspartesentregaalaotra,oalgunacosanofungibleparaqueusedeellaporciertotiempoyseladevuelva,encuyocasosellamacomodato,odinerouotracosafungible,concondicióndedevolverotrotantodelamismaespecieycalidad,encuyocasoconservasimplementeelnombredepréstamo.

Mailegu mota horien ezaugarri komuna da, beraz, alderdi batek besteari gauza
ematen diola, epe batean itzul dezan. Ezberdintasuna, berriz, gauzaren izaeran
eta, ondorioz, horri ematen zaion erabileran datza. Komodatuan, alderdi batek
besteari gauza suntsikorra ematen dio, epe zehatzean gauza erabil dezan, eta,
ondoren, berari itzul diezaion. Kontsumo-maileguan, berriz, dirua edo beste
gauza suntsikorren bat eman daiteke, horren espezie eta kalitate bereko beste
horrenbeste itzultzeko baldintzapean.

Kontratu horren izaera juridikoari dagokionez, historikoki mailegu-kontratua
eraketarako traditioagaldatzen duten kontratuen artean sailkatu izan da. Berez,
maileguan emango den gauza suntsikorra edo suntsiezina ematerakoan sortzen
baita berau itzultzeko betebeharra. Hala ere, mailegu-kontratua kontratu
errealen artean sailkatzen duen teoria hori berrikusia izan da gaur egun
doktrinaren alde batetik, mailegua adostasunezkoa izan daitekeela onartuz.
Adibidez, bi pertsonen artean mailegu-kontratua idatziz jasotzen denean,
alderdien emateko eta itzultzeko betebeharren inguruabarrak zehaztuz, baina
maileguan emango den gauza itzultzea berehalakoa izan gabe.

   i. Komodatuaedoerabiltzekomailegua

   1. Kontzeptua eta ezaugarriak

Aurreratu dugunez, komodatua KZko 1740. artikuluan definitzen da, kontratu
horren bitartez, alderdi batek besteari gauza suntsiezina emanez, hark epe
zehatzean gauza erabil dezan eta, ondoren, itzul diezaion. Kontratu horren
ezaugarri nagusiak dira, beraz, iraupen mugatua duela eta dohainik lagatzen
dela. Izan ere, KZko 1741. artikuluak xedatzen duenez, ordainsaria badago,
akordioak komodatu izateari uzten dio. Kasu horretan, hitzarmenak beste
kontratu baten izaera hartuko du, ziur aski, errentamenduarena.

Kontratuaren iraupena alderdiek erabaki dezakete eta, hala ez bada, KZko 1749.
artikuluan adierazten denez, gauza zein erabileratarako eman den maileguan,
erabilera hori amaitu arte iraungo du kontratuak. Hala ere, epea eta erabilera
finkatu ez badute, tokiko usadioetara joko da erabilera zehazteko edo, bestela,
komodatugileari dagokio erabakitzea.

Objektua, esan bezala, erabileragatik kontsumituko ez diren gauzek osatzen
dute. Haatik, berez, kontsumigarriak diren gauzak ere izan daitezke kontratu
horien objektu; gauza da alderdiek adosten duten erabilerak ez jasotzea gauza
kontsumitzeko ahalmena. Hala, adibidez, Errioxako ardo botilak komodatu-
kontratuaren objektu izango dira, komodatudunak erakusketa bat egiteko hartzen
baditu.

Alderdien gaitasunari dagokionez, kontratuen arau orokorrak ezarriko dira,
kontuan hartuz, komodatudunari gauzaren erabilera ematen zaion heinean,
komodatugileak horren erabilera xedatzeko adina ahalmen izan beharko duela.

   1. Efektuak eta iraungitzea

Kontratu honek zenbait eskubide eta, bereziki, obligazio sorrarazten ditu
alderdientzat. Zehazki:

a.-_Komodatudunari_dagokionez:

KZko 1741. artikuluaren arabera, komodatugileak gauzaren jabetza mantentzen
duen bitartean, komodatudunak gauzaren erabilera eskuratzen du, baina ez
fruituak.

Komodatudunak guraso on baten eginbide berarekin erabilera gauzatu behar
izateaz gainera, KZko 1743. artikuluak agintzen duenez, komodatudunak gastu
arruntak ordaintzeko beharra du, horiek beharrezkoak badira gauza behar den
moduan erabiltzeko eta mantentzeko.

Era berean, gauza itzultzeko betebeharra ezinbestekoa izango da, KZko 1747.
artikuluak ez baitio ahalmenik ematen gauza atxikitzeko, komodatugileak zor
diona ez ordaintzeagatik.

Gainera, gauza erabiltzeko eta mantentzeko gastuak beharrezkoak izateaz
gainera, komodatudunak gauza galtzeko arriskua jasan beharko du, honako kasu
hauetan:

1.- Gauza zehatzari adostutakoa ez den beste erabilera bat ematen badio, edo
gauza bere eskuetan mantentzen badu hitzartutako epean baino luzaroagoan, nahiz
eta galera hori ezusteko kausaren ondorioz gertatu (KZko 1744. artikulua). Hala
ere, Picazoren ustez, KZko 1896.II artikulua analogiaz ezarriz, komodatudunak
ez du erantzukizunik izango, ezusteko kasuan frogatuko balu ezustekoak modu
berean eragingo liekeela gauzei, horiek emailearen eskuetan egonez gero.

Aldiz, ez du gauzaren galeraren edo narriaduraren erantzukizunik izango, horiek
erabilera hutsaren ondorioz eta komodatudunaren errurik gabe gertatu badira.

2.- Era berean, gauza tasazioarekin eman eta galtzen bada, nahiz eta galera
ezusteko kausaren ondorioz gertatu, komodatudunak prezioaren gaineko
erantzukizuna izango du, salbu eta esanbidez ituntzen denean komodatudunak ez
duela erantzukizunik izango.

Azkenik, KZko 1748. artikuluak xedatzen duenez, komodatudun bat baino gehiago
egonda, aurretik aipaturiko erantzukizuna solidarioa izango da.

b.- Komodatugilearidagokionez

Printzipioz, komodatua aldebakarreko betebeharrak sortzen dituen kontratua den
heinean, ez ditu komodatugilearentzat betebeharrak sortzen. Hala ere, KZko
1751. eta 1752. artikuluetan aurreikusten denez, gerta daiteke kontratuzko
erlazio juridiko horren garapenean zenbait betebehar jaiotzea
komodatugilearentzat ere. Zehazki:

1.- KZko 1751. artikuluaren arabera, komodatugileak ordaindu beharko ditu
kontratua bitartean mailegupeko gauza mantentzeko beharrezkoak diren gastu
bereziak.

Jakina den moduan, komodatudunak bakarrik ordaindu behar ditu gastu arruntak.
Hala ere, esan bezala, gastu bereziak komodatugilearen esku geratuko dira;
horretarako, beharrezkoa izango da, gastuak egin baino lehen, komodatudunak
komodatugileari jakinaraztea horiek egiteko beharra, hark baimena edo ezezkoa
eman dezan. Azken batean, komodatua dohaineko kontratua den heinean eta gastuak
bereziak izanda, komodatugilea ez dago horiek jasatera behartua.

Hala ere, artikuluan xedatzen denez, komodatugileak gastuak ordaindu beharko
ditu, nahiz eta aldez aurretik horiek egiteko baimenik ez eman, gastuok
presazkoak izateagatik ezin zaionean arriskurik gabe itxaron abisuaren
emaitzari.

2.- Era berean, komodatugileak erantzun beharko du, KZko 1752. artikuluak
xedatzen duenez, mailegupeko gauzak akatsak dituela jakinik, ez badio horien
berririk ematen komodatudunari, eta arrazoi horren ondorioz komodatugileak
kalteak jasan baditu. Azken horrek ez ditu akats horiek ezagutu beharko, ezta
horiek ezagutzeko aukerarik izan ere.

Bukatzeko, komodatua iraungiko da akordio, usadio edo emango zaion erabileraren
bitartez ezarritako epea igarotzen denean. Hala ere, aurreko irizpideen arabera
ez bada komodatuaren iraupena zehaztuta geratu (zalantza kasuetan, komodatuari
egokitzen zaio froga-betebeharra), KZko 1750. artikuluak xedatzen duenez,
komodatugileak gauza erreklama dezake bere borondatez.

Era berean, ezarritako epea agortu baino lehen, badago komodatuari amaiera
emateko aukera ere, KZko 1749. artikuluaren arabera, komodatugileari
baitagokio, presazko beharrizana edukiz, gauza itzultzea galdatzeko aukera.

   1. Prekarioa: bere problematika

Prekarioari dagokionez, hainbat teoria aurki ditzakegu doktrina-mailan, berez,
Kode Zibilean araututa ez dagoen egoera edo erlazio juridiko berezi hori
definitzeko orduan.

Alde batetik, aipaturiko KZko 1750. artikulua abiapuntutzat hartuz, prekarioa
komodatu-kontratu mota zehatz gisa tipifikatzen da. Izan ere,
prekarioaksuposatzen du gauza bat edukitzan ematea, jabeak edo gauza eman
duenak nahi izan arte. Alegia, epea edo, hobeto esanda, erabilera edo xede
zehatza jasotzen ez duten komodatu-kontratuak prekariomoduan sailkatu izan
dira, eta horien bitartez gauzaren edukitza eskualdatzen da, komodatugileak
—epea igarotzea edo erabilera ematea itxaron gabe—, gauza edozein unetan
berreskuratzeko aukera mantentzen duelako. Horrela, horien ustez, ez gara
egongo baimen-egoera soil baten aurrean, xedapen-egilearen eta
prekaristarenarteko akordioak, edukitzaren baimen soila baino gehiago
suposatzen duen erlazio juridikoa sortzea ahalbidetzen baitu (Lacruz).


Bestalde, doktrinaren beste zati baten ustez, prekarioaedukitzazko egoera soila
izango da, jatorria kontratuzkoa edo kontratuz kanpokoa izanik. Haatik,
prekarioangarrantzia ez du iturriak edo sortzeko moduak, efektuek baizik
(Picazo).


   i. Mutuoaetakontsumo-mailegua

   1. Kontzeptua eta ezaugarriak

Aurreratu dugunez, mutuoan edo kontsumo-maileguan, mailegu-hartzailea
eskuratzen duen gauzaren jabe bihurtzen da, horren espezie eta kalitate bereko
beste horrenbeste itzultzeko baldintzapean (KZko 1740. eta 1753. artikuluak).

Itzulketa egiteko, aurreko kasuaren moduan, epe bat ezarri behar da. Era
berean, iraupenezko kontratu bat izateaz gainera, mailegua dohaineko-kontratua
izan ohi da.

Hala ere, KZko 1755. artikuluaren kontrako irakurketa eginez, interesen
ordainketa ere itundu daiteke. Baina, KZko 1756. artikuluari jarraiki,
akordiorik ezean, mailegu-hartzaileak interesak ordainduko balitu, ezingo ditu
horiek erreklamatu, ezta kapitalari egotzi ere. Dena den, Picazok adierazten
duenez, legegileak artikulu horren bidez adierazi nahi duena da ordainketa
horrek aditzera ematen duela alderdien artean interesen inguruko akordioa
existitu dela, kontratuan jasoa izan ez bada ere. Aurkako kasuan, interesak
ordaindu behar ez zituenak horiek ordaindu baditu, errakuntzan oinarrituz
ordainketa aurkara dezake, akordiorik egon ez zela frogatzen badu.

Izan ere, maileguen eremuan, interesen ordainketak historikoki garrantzia izan
du, lukuru-interesak ekiditea garai ezberdineko legeen objektu izan baita.
Hasiera batean, Eliza Zuzenbideak debekatu egiten zuen interesak ordaintzea,
maileguak ematen ziren kasuetan bekatuzko jardueratzat hartuz. Judutarrek,
berriz, jakina denez, Eliza katolikoaren aginduak jarraitzen ez zituztenez,
interesen ordainketa galdatzen zuten maileguak ematen zituzten, erregearen
baimenarekin; eta azken horrek judutarren aldetik onurak eta abantailak lortzen
zituen. Aro modernoan, debekua desagerturik, hainbat lege onartu baziren ere
interesen erabilerari mugak ezartzeko asmoz, azkenean, 1856ko martxoaren 14ko
Legearen bidez, alderdiei askatasuna eman zitzaien, kasu bakoitzean,
merkatuaren egoeraren arabera eta, are gehiago, mailegu-hartzailearen kaudimena
kontuan hartuz, ordaindu beharreko interesak finkatzeko. Dena den, mailegu-
emaileak aurkitzen duen lehentasun-egoera dela eta, hamarkada batzuk geroago,
interesen askatasunak ekar zezakeen lukurreria ekiditeko legea onartu zen.
Zehazki, 1908. urteko uztailaren 3an, Azkarate Lege ezaguna onartu zen, lukuru-
interesei aurre egiteko helburu finkoaz; eta honako hau deklaratzen du bere 1.
artikuluan:

Seránulotodocontratodepréstamoenqueseestipuleuninterésnotablementesuperioralnormaldeldineroymanifiestamentedesproporcionadoconlascircunstanciasdelcasooencondicionestalesqueresulteaquélleonino,habiendomotivosparaestimarquehasidoaceptadoporelprestatarioacausadesusituaciónangustiosa,desuinexperienciaodelolimitadodesusfacultadesmentales.

Seráigualmentenuloelcontratoenquesesupongarecibidamayorcantidadquelaverdaderamenteentregada,cualesquieraqueseansuentidadycircunstancias.Serátambiénnulalarenunciadelfueropropio,dentrodelapoblación,hechaporeldeudorenestaclasedecontratos.

Era berean, Legea mailegu-kontratu guztiei ezar dakieke, berez, Legearen 9.
artikuluak xedatzen duenez:

LodispuestoporestaLeyseaplicaráatodaoperaciónsustancialmenteequivalenteaunpréstamodedinero,cualesquieraqueseanlaformaquerevistaelcontratoylagarantíaqueparasucumplimientosehayaofrecido.

Azkenik, aipatu beharra dago, lege honen aplikazioan hasierako urteetako
Auzitegi Gorenaren jurisprudentzia anitz aurki badaiteke ere, egun garrantzi
praktikoa ahultzen joan zaiola, batez ere, epe luzerako bereganatzen diren
betebeharren kasuan, inflazioaren ondorio negatiboak direla-eta. Hala ere,
Azkarate Lege horrekin batera, gaur egun ezinbestekoa da kontuan hartzea
kontsumitzaileen eremuan onartutako maileguei buruzko legea. 1986. urteko
abenduaren 22an onarturiko Europako Zuzentarauaren garapenean (1990eko
otsailaren 22an aldatu zena), Espainiako Gobernuak Kontsumo Kredituari buruzko
7/1995 Legea, martxoaren 23koa, onartu zuen.

Legearen 1. artikuluan xedatzen denez, hura ezargarria izango da:

1.LapresenteLeyseaplicaráaloscontratosenqueunapersonafísicaojurídicaenelejerciciodesuactividad,profesiónuoficio,enadelanteempresario,concedeosecomprometeaconcederaunconsumidoruncréditobajolaformadepagoaplazado,préstamo,aperturadecréditoocualquiermedioequivalentedefinanciación,parasatisfacernecesidadespersonalesalmargendesuactividadempresarialoprofesional.

2. A los efectos de esta Ley se entenderá por consumidor a la persona física
que, en las relaciones contractuales que en ella se regulan, actúa con un
propósito ajeno a su actividad empresarial o profesional.

3. No se considerarán contratos de créditos los que consistan en la prestación
de servicios, privados o públicos, con carácter de continuidad, y en los que
asista al consumidor el derecho a pagar tales servicios a plazos durante el
período de su duración.

Bestelako inguruabar batzuen artean, Legeak honako aukera hauek aurreikusten
ditu bere efektuen artean:

1.- Ezin izango da, mailegu-hartzailearen kaltetan, maileguaren azken
zenbatekoa aldatu, alderdiek idatziz horrela adostu ez badute. Hala
dagokionean, aldatzeko aukerarik egotekotan, beharrezkoa izango da objektiboan
den erreferentzia-indize baten arabera egitea (Legearen 8. artikulua).

2.- Kontsumitzaileak edozein unetan itzuli ahal izango du maileguan jasotako
zenbateko guztia, soilik legearen arabera adostutako penalizazioa ordaintzera
behartua geratuz (Legearen 10. artikulua).

3.- Enpresariak zor ez zaiona kobratzen badu, interes legala ordaintzera
behartua geratuko da, eta baita maltzurkeria edo eginbide faltagatik sortutako
kalteak ordaintzera ere (Legearen 13. art.).


   1. Edukia

Mailegu-hartzailearen betebeharrei dagokionez, Kode Zibileko eraentza berezi
horrek arau bakarra jasotzen du, KZko 1754. artikuluan; eta gainerako guztian
ezargarria da betebeharren teoria orokorra:

KZko 1754. artikulua:
Kodehonetako1170.artikuluanxedaturikoakarautzendudiruamaileguanhartzenduenarenbetebeharra.

Maileguanemandakoabestegauzasuntsikorrenbatedotxanponbihurtuezdenmetalkopuruabada,zordunakjasotakoarenespezieetakalitateberekobestehorrenbestezordu,nahizetahorrenprezioakaldakuntzakizan.


IV.Finantzaketa-kontratua:finantza-errentamenduaedoleasinga:eraentzajuridikoa

Leasing edo finantza-errentamendua kontratu atipiko eta suigenerisbat da, aldi
berean hainbat forma jasotzen dituena. Ezagunena finantza-errentamendua edo
leasinga bada ere, horrekin batera erabiltzen dira ondasun higiezinenleasinga
edo lease-back deiturikoak ere.

Finantza-errentamendua era honetan defini genezake: «Alderdi batek (leasing-
sozietateak) beste alderdiari, epe zehatz baterako eta modu errebokaezinean,
hirugarren bati erositako ondasun higigarriaren erabilera lagatzen dio, aldi
berean gauza horrekiko jabetza mantenduz. Era horretan, beste alderdi horrek
epekako interesak eta komisioa ere barneratzen duen errenta ordaindu beharko
dio leasingsozietateari, ezarritako epeak dirauen bitartean; hori bukatzean,
alderdi horrek aukera izango du gauza itzultzeko, kontratua berritzeko errenta
baxuago bategatik, edo objektuaren salerosketa gauzatzeko, gauzak duen
salneurriari epeka ordaindutako kanona kenduz».

Hortaz, leasing-kontratuaren deskripzio horretan azpimagarriak dira honako
inguruabar hauek:

Alde batetik, hiru subjektuk parte hartzen dute erlazio juridiko horretan:
leasing-sozietateak, gauza aurreko horri saltzen dion hirugarrenak eta,
azkenik, gauzaren erabiltzaileak.

Bestalde, ez gaude subjektu edo egoera anitz jasotzen dituen kontratu
bakarraren aurrean, baizik eta bi kontratu independenteren aurrean, nahiz eta
beren artean nolabait erlazionatuta dauden, lortu nahi den xedearen
ikuspuntutik. Lehenik eta behin, geroago leasinga ahalbidetzen duen
salerosketa-kontratua egiten da leasing-sozietatearen eta hirugarrenaren
artean. Bigarrenik, horren ondorioz, leasing-sozietateak erositako gauza hori
erabiltzen eta gozatzen lagatzen dio erabiltzaileari, kostuzkoa den leasing edo
finantza-errentamendu kontratuaren bitartez.

Aurreratu den moduan, finantza-errentamendu hori, berez, nahiz eta salerosketa-
edo errentamendu-kontratuekin parekatu nahi izan den, kontratu atipikoa da,
denboraren poderioz, zenbait legetan partzialki arautua izan dena. Alegia,
kontratuak ez du gaur egun oinarrizko eraentza bat, beste kontratu tipikoekin
gertatzen den legez, baizik eta lege edo arau ezberdinek, duten objektuari
begira, leasing horren arauketa berezia eta partziala jasotzen dute. Hala
gertatzen da, adibidez, 1988ko uztailaren 29ko Legearekin, kredituzko
entitateen diziplina eta parte-hartzeari buruzkoa, edo aurretik ikasitako 28/
1998 Legearekin, ondasun higigarrien epekako salmentei buruzkoa.

Horrez gainera, kontratua alderdiek zehazten dutenaren arabera arautuko da eta,
akordio faltan, merkataritza-leasingaren kasuan, merkataritza-kodeak arautzen
duenaren arabera. Hala dagokionean, merkataritza-eraentzaren araudi subsidiario
moduan, edo merkataritza-leasinga ez den kasuetan, Kode Zibileko eraentza
ezarriko da, kasu-kasu, analogo suerta daitezkeen salerosketa, errentamendu edo
bestelako kontratu tipikoen eraentza ezarriz. Era berean, aipatu beharra dago
leasing-kontratuak, askotan, atxikitze-kontratuen barnean sar daitezkeela,
leasing-sozietateak kontratuan jasoko diren baldintzak (epea, komisioa,
interesak, kanona…) inposatzen dituen heinean.

Amaitzeko, hasieran aipaturiko beste leasing motei dagokionez, finantza-
errentamenduekin alderatuz, ondasun higigarrien leasingaz gainera, ondasun
higiezinekin egiten den leasinga dago, Jabetza Erregistroan inskriba daitekeena
(HL 2.5, 1. eta 2. artikuluak eta EH 7. eta 14. artikuluak). Bestalde, lease-
back kontratuan, ondasun baten jabeak, likidezia lortzeko, leasing-sozietateari
saltzen dio gauza, azken horrek, salerosketa-kontratu berean, gauza aurreko
jabeari itzuliz gozatzeko eta erabiltzeko, kanon baten truke, eta epe zehatz
batean gauza berreskuratzeko aukera eskainiz.

BIBLIOGRAFIA

    * DÍEZ PICAZO, L., GULLÓN, A.: SistemadeDerechoCivil, II. Liburukia,
      Elcontratoengeneral.Larelaciónobligatoria.Contratosenespecial.Causicontratos.Enriquecimientosincasusa.Responsabilidadextracontractual,
      Madril, 2003.

    * LACRUZ BERDEJO, J.L., SANCHO REBULLIDA, F.A., etalii:
      ElementosdeDerechoCivil, II. Liburukia, Derechodeobligaciones, 2.
      liburukia, Contratosycuasicontratos.Delitoycuasidelito, Madril, 1999.

201

