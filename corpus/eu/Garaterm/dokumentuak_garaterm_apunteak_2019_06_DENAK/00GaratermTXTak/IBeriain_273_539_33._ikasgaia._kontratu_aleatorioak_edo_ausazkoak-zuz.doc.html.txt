







                  33.IKASGAIA.KONTRATUALEATORIOAKEDOAUSAZKOAK

AURKIBIDEA.I.Ausazkokontratuak:kontzeptuaetamotak.II.Joko-etaapustu-
kontratuak.III.Mantenu-kontratua,41/
2003Legearen,azaroaren18koarenondoren.IV.Biziartekoerrenta-kontratua:
1.Kontzeptua.2.Ezaugarriak.3.Iraungitzea.

   i. Ausazkokontratuak:kontzeptuaetamotak

Berez, KZko 1790. artikuluan dugu ausazko kontratuen definizioa, nahiz eta,
azalduko denez, kontzeptu horrek ez balio ausazko kontratu mota guztientzat.

KZko 1790. artikuluaren arabera:

Porelcontratoaleatorio,unadelaspartes,oambasrecíprocamente,seobliganadarohaceralgunacosaenequivalenciadeloquelaotrapartehadeharohacerparaelcasodeunacontecimientoincierto,oquehadeocurrirentiempoindeterminado.

Zalantzazko jasotzeari edo epe zehaztugabean jazo beharrekoari erreferentzia
egitea da kontratu mota horiei ausazko izaera esleitzen dien ezaugarria. Era
horretan, kontratu horien edukia —eta ez existentzia, alderdiak eraketatik
behartuta geratzen baitira— lotuta geratzen da zalantzazko gertakizunari edo
epeari. Horren arabera ezarri ahalko da nor den hartzekoduna edota zorduna
(adibidez, jokoan edo apustuan) edo, hala dagokionean, obligazioa iraungita
dagoen ala ez (adibidez, biziarteko errenta-kontratua). Horrez gainera, ausazko
egoerak kutsu ekonomikoa izango du mota horretako kontratu guztietan, alderdiek
irabazia edo galera jasateko arriskua bereganatzen baitute, zalantzazko
gertakizunaren emaitza edo epea zehazten ez bada.

Hala ere, aurreratu dugun moduan, orain aipaturiko kontzeptua eta ezaugarriak
ezin daitezke ausazko kontratu guztietan ezarri; berez, jokoan eta aseguru-
kontratuetan bakarrik dira baliagarri. Bi kontratu mota horietan, alderdi batek
zerbait egitera behartzen du bere burua zalantzazko gertaeraren emaitzaren
arabera (apustua), edo, berez, etorkizuneko gertakaria ematean (aseguruan,
istripua edo heriotza gertatzean), nahiz eta, era berean, azken kasu horretan,
beste alderdiak ere kontratua eratzen denetik betebeharra betetzen duen (kuota
ordaintzea). Biziarteko errentan edo mantenu-kontratuetan, berriz, alderdi bat
prestazioa betetzen hasten da etorkizuneko gertakaria sortu arte, beste
alderdiak hari dagokiona kontratua eratzean betez.

   i. Joko-etaapustu-kontratuak

Kode Zibilak ez ditu, berez, joko- edo apustu-kontratuak arautzen, baizik eta
horien ondorioz gerta daitezkeen efektuez arduratzen da. Zehazki, Kode Zibileko
1798. eta 1801. artikuluek arautzen dituzte zori-, ausa-, adur-jokoetan eta
debekaturik ez dauden jokoetan ezar daitezkeenak. KZko 1798. artikuluaren
arabera, legegileak ez du akziorik ematen zori-, ausa- edo adur-jokoetan
irabazitakoa erreklamatzeko baina, hala dagokionean, galtzaileak bakarrik eska
dezake bere borondatez ordaindutakoa itzultzeko adin txikikoa edo ezgaia den
kasuetan, edo beste alderdiaren dolua gertatu bada.

Horrez gainera, debekatuta ez dauden jokoei buruz, KZko 1800. eta aipaturiko
1801. artikuluek honako hau xedatzen dute. Bere aldetik, KZko 1800. artikuluan
definitzen dira debekatuta ez dauden jokoak zein diren. Artikulu horren
arabera, ez dira debekatzen gorputza lantzeko joko lagungarriak, besteak beste,
armak erabiltzen trebatzea, oinez nahiz zaldiz lasterketak egitea, gurdi-
lasterketak egitea, pilotan jokatzea, eta horien antzeko helburuak dituztenak.
Hortaz, aurkako irakurketa eginez, debekatuta egongo dira zori, ausa edo adur
huts-hutseko jokoak, beti ere, arau ezberdinek eta leku zehatzetan aurrera
eramateko baimenduta dauden zori-, ausa- edo adur-jokoak ez badira. Ildo
horretan, KZko 1801. artikuluak xedatzen duenez, norbaitek zerbait galtzen badu
debekaturik ez dagoen joko edo apustuan, zibilki behartua geratuko da. Hala
ere, agintaritza judizialak demanda ezets dezake jokoan edo apustuan jarritako
kopurua gehiegizkoa denean, edo, era berean, betebeharra urri dezake, horrek
familiako guraso on batek izango lituzkeen usadioak gainditzen dituen neurrian.

Azkenik, apustuari dagokionez, KZko 1799. artikuluaren arabera, apustuei
ezarriko zaie jokoei ezar dakiekeen eraentza bera. Era berean, debekatuta
dauden jokoekin antzekotasuna duten apustuak debekatuko dira. Hala ere, horrek
ez du adierazi nahi jokoa eta apustua parekatu behar direnik. Alde batetik,
Kode Zibilak berak, nahiz eta eraentzak berdindu, bien artean bereizi egiten
baitu. Bestalde, apustu guztiak ez dira egiten joko baten emaitzari begira,
posible baita alderdiek beren ezagupenen araberako apustuak egitea.


   i. Mantenu-kontratua,41/2003Legearen,azaroaren18koarenondoren

Mantenu-kontratua, 41/2003 Legea, azaroaren 18koa, ezgaien ondarea babesteari
buruzkoa, onartu zenetik jaso zen Kode Zibileko arauketan. Ordura arte, Kode
Zibilean aurreikusten zen mantenua ordaintzeko betebehar bakarra da Kode
Zibileko 142. eta hurrengo artikuluetan arautzen den ahaideen arteko legezko
mantenua, familia-zuzenbidearen eremuan jasotzen dena, hain zuzen ere.

Mantenu-kontratua KZko 1791.-1796. artikuluetan arautzen da. Hala ere, artikulu
horietan alderdien borondate-autonomiari garrantzi handia ematen zaion heinean,
gehienetan, kontratua araututa geratuko da, lehenik eta behin, alderdiek
adostutakoaren arabera, eta bigarrenik, beti ere itun horren faltan, Kode
Zibileko eraentzari jarraiki. Azken arauketa horri dagokionez, ezinbestekoa da
kontuan hartzea, KZko 1791.-1796. artikuluen eraentzaz gainera, KZko 153.
artikuluak ere legezko mantenu-betebeharraren eraentza adostasunezko mantenu-
kasuetara zabaltzen duela, ordezko arauketa moduan bada ere. Horrela, doktrinak
zehazten duenez, lehenik eta behin, alderdien akordio faltan, KZko 1791.-1796.
artikuluetako eraentza ezarriko da eta, osatzeko beharrezkoa den kasuetan, KZko
142. eta hurrengo artikuluetakoa.

KZko 1791. artikuluan deskribatzen denez, mantenu-kontratuaren bidez
alderdietako batek betebeharra hartzen du, beste bati etxebizitza, elikagaiak
eta mota guztietako laguntzak emateko bizitza osoan zehar, horren truke,
kapital bat jasoz edozein motatako ondasun eta eskubideetan.

Xedapenak eskaintzen duen deskripzio horretatik ondoriozta daitekeenez,
mantenu-kontratuan parte hartuko dute, alde batetik, era jarraituan eta
onuraduna bizi den bitartean, kapital baten truke mantenua ordaintzeko
betebeharra bereganatzen dutenak; bestetik, kapitala ordaintzera behartzen
dena, berez, mantenua jasoko duen pertsona izan daitekeena ala ez; esanbidez ez
bada ere, onartuta dago hirugarren baten onuran eratzen den mantenu-kontratua.

Kontratua, beraz, adostasunezkoa, aldebikoa eta sinalagmatikoa, kostuzkoa eta
ausazkoa da. Pertsona bati asistentzia emateko helburuarekin sortua.

Berez, mantenuaren kalitatea eta norainokoa, KZko 1793. artikuluan adierazten
denez, kontratuan adierazten dena izango da. Eta, beraz, ahaideen arteko
legezko mantenu-betebeharrarekin alderatuz, alderdiek kontratuan hala
adierazten ez badute, eduki eta hedadura horretan ez dute eraginik izango
behartuaren ondarean gertatutako gorabeherek eta beharrizanek, ezta mantenua
jasotzen duenaren ondasunetan gertaturikoek ere. Dena den, KZko 1792.
artikuluak salbuesten duenez, mantenua ematera behartua dagoena hiltzen bada,
edo inguruabar larriren bat gertatzeagatik, alderdien arteko —alegia,
behartuaren eta onuradunaren arteko— elkarbizitza ezinezkoa bada, horietako
edozeinek eska dezake hitzartutako mantenua pentsio baten bitartez ordaintzea.
Era horretan, pentsio hori ordainduko da kontratuan zehazturiko forma eta
epeetan edo, akordio faltan, auzitegietan erabakitzen den moduan.

Horrez gainera, mantenua eraturik, behartuak beteko ez balu, KZko 1795.
artikuluan xedatzen denez, honako aukera hauek esleitzen zaizkio onuradunari:

Alde batetik, KZko 1792. artikuluak eskaintzen dion aukeraz gainera, mantenua
betetzeko eskatu ahal izango du, demandaren aurretik sortu den mantenua
ordaintzea barne.

Bestetik, kontratua suntsiarazteko galdatzea. Kasu horretan, KZko 1796.
artikuluan zehazten denez, onuradunak onura bat atera beharko du, gutxienez,
bizitzeko geratzen zaion denboran zehar antzeko pentsio bat berriz eratzeko
balio izan beharko duena.

Aipatu beharra dago baita ere, KZko 1794. artikuluak mantenua iraungitzeko
beste kausa bat jasotzen duela, mantenua onuradunaren heriotzarekin bat
iraungitzen dela deklaratzean. Heriotza hori, era berean, oinarrizkoa izango da
mantenua ordaintzera behartuak irabaziren bat lortu duen edo ez jakiteko.
Alegia, onuradunaren bizitzan zehar ordaindutako pentsio kopuruak behartuak
hasieran jasotako kapital kopurua gainditzen duen edo ez ezagutzeko. Hala ere,
KZko 1794. artikuluak ez duenez iraungitzeko kausen numerusclaususzerrenda bat
ezartzen, mantenu-kontratua KZko 1156. artikuluan jasotzen diren bestelako
iraungitze-kausaren bat ematean iraungiko da.

Azkenik esan, KZko 1797. artikuluan, mantenu-betebeharraren efikazia
hirugarrenen aurrean bermatzeko dauden aukerak jasotzen direla. Ildo horretan:

Alde batetik, onuradunak mantenuaren truke eskualdatutako ondasunak eta
eskubideak Jabetza Erregistroan jasotzeko modukoak dira, mantenua eratzean
alderdien arteko ituna inskribatuz, beti ere, itun horretan ordainketa ezari
esanbidezko baldintza suntsiarazlearen izaera ematen bazaio.

Bestetik, eskubidea bermatu ahal izango da, baita ere, Hipoteka Legearen 157.
artikuluan jasotzen den hipoteka-eskubidearen bidez.

   i. Biziartekoerrenta-kontratua

   1. Kontzeptua

KZko 1802. artikuluaren arabera, biziarteko kontratuak zorduna behartzen du
urteko pentsioa eta korrituak ordaintzera, pertsona zehatz baten edo batzuen
bizitzan, ondasun higigarriz edo higiezinez osaturik kapital baten truke.

Maileguarekin gertatzen den bezala, doktrina-mailan biziarteko errenta-
kontratua kontratu errealen eta, beraz, aldebakarrekoen artean jaso da
(pentsioa ordaintzeko berezko betebeharra, kapitala ematearekin bat sortzen
baita). Hala ere, gaur egun, kontratu errealen existentziaren krisialdia dela
eta, biziarteko errenta-kontratuaren adostasunezko izaera goraipatu da, bi
alderdiontzat betebeharrak sortzen dituena (kapitala ematekoa eta pentsioa
ordaintzekoa).

   1. Ezaugarriak

Biziarteko kontratuetan bi alderdi bereizten dira:

Alde batetik, errenta ordaintzera behartua, era berean, errenta ordaintzeko
kargarekin ondasun higigarrien zein higiezinen kapitala jasoko duena. Hala ere,
Díez Picazoren ustez, nahiz eta KZko 1802. artikuluan ondasun higiezinei eta
higigarriei erreferentzia egin, ez da arazorik egongo eskubide errealez edo
kreditu-eskubidez osatua badago kapital hori.

Errenta ordaintzeko modua ere alderdiek zehaztuko dute kontratuan, dirua
izatekotan, egonkortasun-klausulak barneratzeko aukera egonez. Hala ere, KZko
1806. artikuluak xedatzen duenez, errenta jasotzen duena hil den urteari
dagokion errenta ordainduko da, pertsona horrek bizirik egin dituen egunen
arabera. Baina, errenta epe aurreratuetan ordaindu behar bada, osorik
ordainduko da pertsona horren bizitzan hasitako epearen zenbatekoa.

Azkenik esan, KZko 1807. artikuluan dohaineko biziarteko errentak onartzen
direla, zeinetan, errenta ordaintzera behartuak ez baitu kapitala jasoko
ordainketa horien truke. Izan ere, behartuak onuradunari, dohaineko tituluz,
bere ondaretik errentak jasotzeko kreditu-eskubidea esleitzen dio. Hala ere,
KZko 1807. artikulu horretan xedatzen denez, behartuak erabaki dezake errenta
hori ez dela enbargopean geratuko onuradunaren betebeharren ondorioz.

Bestetik, errentaren onuraduna, kapitala xedatu zuena edo beste hirugarren bat
izan daiteke. Izan ere, KZko 1803. artikuluak adierazten duenez, errenta
pertsona baten edo batzuen mesedetarako era daiteke.

Era berean, azken artikulu horrek, errenta noren onuran ezar daitekeen
ezartzeaz gainera, errenta ordaintzeko betebeharraren iraupena zehazteko
irizpideak ere jasotzen ditu. Ildo horretan adierazi behar da, kapitala ematen
duen pertsonaren bizitzaren gainean, hirugarren pertsonaren gainean edo zenbait
pertsonaren bizitzaren gainean era daitekeela betebehar hori.

   1. Iraungitzea

Kontratuen bestelako inefikazia kausez gainera, KZko 1804. artikuluaren
arabera, deuseza izango da biziarteko errenta, berori pertsona baten bizitzaren
gainean eratu, eta pertsona hori emate-unean hilda badago, edo, une berean,
pertsona hori gaixorik egon eta gaixotasunak haren heriotza badakar emate-
dataren hurrengo hogei egunetan.

Era berean, KZko 1805. artikuluan ez-betetze kasuetan suntsiaraztea galdatzeko
aukera baztertzen bada ere, hori eskatzeko aukera egongo da, beti ere,
alderdiek esanbidez horrela erabakitzen dutenean (AGE, 1998ko apirilaren 23koa,
RJ 1998\2599). Alegia, aipaturiko artikuluak aditzera ematen du, akordio
faltan, ordainketa ezak ez duela biderik ematen itzulketa eskatzeko; ezta,
beraz, emandako kapitalaren jabetza berreskuratzeko ere. Baizik eta, onuradunak
eskubidea izango du, atzeratutako errenten ordainketa eta bihar-etzikoen
aseguratzea epaiketa bidez erreklamatzeko bakarrik. Baina, esan bezala, horrek
ez du adierazi nahi, alderdiek horrela ituntzen badute, suntsiaraztea eska ezin
daitekeenik.

BIBLIOGRAFIA

    * BERCOVITZ RODRÍGUEZ-CANO, R.: ComentariosalCódigoCivil, Aranzadi, 2006.

    * DÍEZ PICAZO, L., GULLÓN, A.: SistemadeDerechoCivil, II. Liburukia,
      Elcontratoengeneral.Larelaciónobligatoria.Contratosenespecial.Causicontratos.Enriquecimientosincasusa.Responsabilidadextracontractual,
      Madril, 2003.

    * GÓMEZ LAPLAZA, M.C.: «Consideraciones sobre la nueva regulación del
      contrato de alimentos», RDP, 2004.

    * IMAZ ZUBIAUR, L.: «Elementos estructurales y régimen de ineficacia del
      contrato oneroso de renta vitalicia», RDP, 2008.

    * LACRUZ BERDEJO, J.L., SANCHO REBULLIDA, F.A., etalii:
      ElementosdeDerechoCivil, II. liburukia, Derechodeobligaciones, 2.
      liburukia, Contratosycuasicontratos.Delitoycuasidelito, Madril, 1999.

    * NÚNEZ ZORRILA, M.C.: Elcontratodealimentosviatalicio:
      configuraciónyrégimenjurídico, Madril, 2003.
208

