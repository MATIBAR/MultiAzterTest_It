







3. GAIA:“HARREMAN JURIDIKOA ETA ESKUBIDE SUBJEKTIBOA”


I. SARRERA

Aurreko ikasgaietan Zuzenbide objektiboari egin diogu erreferentzia. Zuzenbide
zibila zer den azaldu dugu; Zuzenbide zibilaren garapen historikoa landu dugu;
Zuzenbide zibilaren iturriak zeintzuk diren aipatu ditugu eta arauen aplikazioa
eta eraginkortasuna jorratu ditugu. Horri, hain zuzen, deritzoguzuzenbide
objektiboa (Derecho, gazteleraz); gizarte baten baitan gizakion elkarbizitza
antolatzeko sortzen den arau multzoari.

Zuzenbide objektiboak, arauen bitartez,harreman juridikoakeratu egiten ditu
(ezkontideak, kontratukideak, guraso-seme-alaba, kausatzaile-oinordeko, jabe-
gozamendun, enpresari-langile…). Pertsonen arteko harremanak baina
zuzenbidearentzat garrantzitsuak. Efektu juridikoak dakartzatenak. Zuzenbideak
arautu beharrekoak, beraz.

Harreman juridiko horiek, maiz,alderdi aktiboaetaalderdi pasiboadute bere
baitan. Pentsa dezagun, adibidez, mailegu kontratu batean. Bankuak Patxiri
mailegua eman egiten dio gerora Patxik bankuari jasotakoa bueltatzeko,
interesekin batera. Patxi bankuaren zorduna da. Bankua, berriz, Patxiren
hartzekoduna. Alderdi aktiboa Bankua da (eskubidea duena) eta alderdi pasiboa
Patxi (zorra bere gain duena). Harreman juridikoaren alderdi aktiboek izaten
duten ahalmen edo eskubide horri, egoera askotan (ez beti),eskubide
subjektiboadeitzen zaio. Beren interesak defendatzearren pertsona fisiko zein
juridikoei Zuzenbide objektiboak ematen dien eskubidea edo defentsa tresna,
alegia.

Gai honetan jorratu nahi den grafikoa edo diagrama hau da, beraz:









II. HARREMAN JURIDIKOA

Jakina denez, Zuzenbide zibilaren eremuan protagonista nagusia pertsona da
(pertsona fisikoa zein juridikoa), gizartearen beste esparru gehienetan
bezalaxe. Pertsona, gizabanakoaren ikuspuntutik begiratuta zein talde
ikuspuntutik aztertuta, noski. Pertsonak bere beharrak eta interesak lortu,
moldatu eta konpontzeko beste pertsona edo talde batzuekin erlazionatzen da,
haien arteko harremanak sortaraziz. Bakoitzak, gainera, funtzio ezberdin bat du
gizarteari begira eta horrek arau zuzentzaileak sortzeko beharra dakar,
pertsona eta talde ezberdinen interes-jokoa arautzearren, alegia. Papel hori
betetzen du Zuzenbideak gure gizartean, pertsonen eta taldeen artekoharreman
juridikoakarautzea edo zuzentzea, ondorio juridiko desberdinak dituzten
erregelen bitartez.

Harreman juridikoaez da, berez, kontzeptu legal bat; ez dago berau definitzen
duen legerik. Bere sorrera doktrinari egotzi egin behar zaio; zehazki, F. K.
VON SAVIGNY legelari alemaniarrari. Honako definizio hau proposatu zuen aipatu
autoreak:“Harreman juridikoa, erregela juridiko batek zehaztutako pertsonen
arteko erlazioa da, zeinak, gizabanako bakoitzari jabari bat ematen dio, non
bere borondatea nagusi da, beste edozein borondatetik aske”.Definizio hau
abiapuntu hartuta, juristak harreman juridikoaren kontzeptua zehazten joan
dira, nahiz eta erabateko adostasunik ez egon afera horretan. Azken finean,
harreman juridikoaren kontzeptuak pertsonen arteko erlazio bat eta erlazio hori
arautuko duten erregela juridikoen multzoa deskribatzeko balio du.


Zuzenbideak aintzat hartzen duen pertsonen arteko erlazioa. Interes batzuen
inguruan biltzen diren pertsonen arteko erlazioa da, Zuzenbideak modu
bateratuan arautzen duena bakoitzaren betebehar eta eskubideakarau juridikoaren
bidez zehaztuz. Efektu juridikoak josita dauzka.

Zuzenbideak babes juridikoa merezi duten hainbat funtzio bideratzeko tresna
egokitzat du harreman juridikoa. Organikoki arautzen du, esparruz-esparru.
Subjektuak, objektua eta edukia ematen die. Egitura trinko bat.

Beti da pertsonen arteko harremana. Ez pertsona eta gauzen artekoa. Jabetza
eskubide erreala pertsona batek gauza batekiko dauka eta, maiz, eskubide horiek
harreman juridikoen bitartez eskuratzen dira. Baina bi planoak bereiztu behar
dira: pertsona-pertsona eta pertsona-gauza.

Motak:
-Publikoak(inperium) etapribatuak(inperium-ik ez)
-Pribatuen artean:Pertsonalak,familiarrak,ondarezkoaketagiza-lankidetzakoak
-Ondarezkoen artean:Obligaziozkoakedojuridiko-errealak
-Askeak eta lotuak












ALDERDIAKTIBOA:

-Jardutekobotereaedoahalmena
-Eskubideduna:
-Ahalmena
-
Eskubidesubjektiboa
-Ahalmenezko eskubidea
-Ordezkatzeko legitimazioa
-Pertsona fisikoak edo juridikoak
-Bakarra edo anitza

ALDERDIPASIBOA:
-
Betebeharraedokargaberegainduena,alderdiaktiboareneskubidearenobjektuadena.Positiboaedonegatiboa.Erantzukizunadakarezbetetzeak.Derrigorrezbetearazidaiteke.
-Bakarra edo anitza
-Pertsona fisikoa edo juridikoa












































III. ESKUBIDE SUBJEKTIBOA

Ikusi den bezala, harreman juridikoaren parte den alde aktiboaren eduki posible
bat eskubide subjektiboa da. Eskubidedunak bere interesak defendatzeko
ordenamendu juridikoak ematendion jarduteko ahalmena da eskubide subjektiboa.
Agintea, azken finean [gazteleraz (Derecho objetivovs.derecho subjetivo);
euskaraz (Zuzenbideavs.eskubidea)].

Zuzenbideagizakion jokabideak oro har antolatzen dituen arau multzoa den
bitartean,eskubidea, aldiz, pertsonari zuzenbideak emandako aginte juridiko bat
da, pertsonak bere beharrak eta interesak nahi bezala gauzatu ditzan. Horratx,
beraz,zuzenbidearenetaeskubidearenarteko bereizketa. Azter dezagun, sakonago,
bigarrena: eskubide subjektiboa, Zuzenbideak pertsonari bere eremu juridikoa
kudeatzeko emandako tresna, alegia.

1. Kontzeptua, ezaugarriak, egitura eta motak

Eskubide subjektiboadoktrinak sortutako kontzeptuada, legeak ez baitu
definitzen. Zuzenbide publikoaren eremuan sortutako kontzeptua da, hain zuzen
ere,kontratu sozialarenteorian baitu abiapuntua. Teoria horren arabera,
Estatuak, kontratu sozialaren bidez eratzen denean, besteak beste, pertsonaren
berezko eskubideak babestea hartzen du bere zereginetarikoen artean. Kodegintza
prozesuaren garaian eta doktrina erromatarrari esker (XIX. mendeko Alemaniako
pandektistikak berreraikitakoa: SAVIGNY eta WINDSCHEID-ren eskutik), bereganatu
zuen Zuzenbide zibilak eskubidearen kontzeptua, Estatuaren boterearen aurrean
gizabanakoaren esfera pribatua babestearren, alegia. Eskubide subjektiboa
pertsonak botere publikoen aurrean duen ahalmena da eta ahalmen hori
pertsonarena baino ez da, esklusiboki.Estatuarentzat jarritako muga. Estatuak
errespetatu beharreko eremu pribatua marrazten duen kontzeptua. Zuzenbide
zibilaren esparruan oinarrizko kontzeptua bihurtu da: nortasunaren eskubideari
guztiz lotuta dagoen kontzeptua izanik ordenamendu pribatu guztiek onartzen
dutena, alegia. Kodegintza garaian, eskubidea ikuspegi liberal eta
indibidualista batetatik definitu zen, baina geroztik teoria desberdinek azaldu
eta justifikatu dute (IHERING, DUGUIT), momentuko pentsakerek duten joera
ezberdinen arabera, jakina.

Egia esateko,XIX. mendeko teoriek eratu zuten kontzeptu guztiz liberalak ez du
gehiegi balio, gaur egun. Horrek ez du esan nahi, ordea, eskubide
subjektiboaren kontzeptuak desagertu behar duenik. Alderantziz, gaur egun,
eskubidea botere juridiko dinamiko gisa uler daiteke, hau da, batik bat honako
honi begiratzen bazaio: eskubidearen egikaritzari, zein balore edo ideia
babestu nahi den eskubide berri bat onartzeko orduan, Estatuek behar bezalako
kontrola izateari... Horrela, eskubide subjektiboa zer den ulertzeko banakakoen
arteko harreman pribatuaz gain, harreman hori zer nolako gizartean gertatzen
den kontutan hartu behar da. Izan ere, egun eskubideari gero eta muga gehiago
jartzen ari zaio, batez ere, gizartearen eraginagatik. Eskubide subjektiboa ez
dugu ulertzen, beraz, pertsonaren hobe beharrean emandako ahalmen soil bat
bezala, gizartean funtzioren bat betetzen duen neurrian eta gizarteari onurak
dakarzkion heinean onartutako ahalmen gisa baizik. Egun eskubide subjektiboaren
kontzeptua ulertzekoeskubidearen giza eginkizunetik abiatu behar dugu, alde
batera utziz eskubidearen funtzio guztiz pribatua defendatzen zuten teoriak.

Laburbilduz, eskubide subjektiboa ez da, gaur egun, Zuzenbideak gizabanakoari
ematen dion botere absolutua, gizarteko interes orokorrek mugatzen duten
pertsonaren botere gune bat baizik. Adibidez, KZaren 348. artikuluakjabetza
eskubideaonartzen du eta berau gauzaz gozatzeko, erabiltzeko eta xedatzeko
eskubide gisa definitzen du. Baina, ildo honetan, EKaren 33. artikuluak jabetza
eskubideari giza funtzioa betetzea ezartzen dio; hortaz,giza funtzio
horrekjabetza eskubidearen edukia zehaztu eta bere egikaritza mugatuko du.

Azken finean, eskubide subjektiboak pertsonari gauza baten gainean aritzeko
ahalmena edo beste pertsona bati jokabide bat eskatzeko ahalmena emango dio
eskubidedunak bere interesak gauza ditzan. Ikuspegi horretatik, Zuzenbide
publikoko zein pribatuko tresna baliotsua izaten jarraitzen du eskubideak, eta
horren bidez, Zuzenbideak babestu nahi dituen aginte egoerak eratzen ditu,
eskubidedunarentzat eta gizartearentzat, oro har, onuragarriak direla uste
delako.

ALBALADEJOren eritziz, honako hauek dira eskubide subjektiboaren gaur eguneko
kontzeptutik eratortzen direnezaugarri orokorrak:

1. Zuzenbideak onartutako jarduteko ahalmen bat da (facultas agendi).
Zuzenbideak jarduteko modu hori onartzen du, gainontzekoak errespetatzera
behartzen dituelarik. Jarduera horren kontrako egintzen aurrean eskubideduna
babesten du, derrigorrez betearaztea baimenduz.

2. Eskubide subjektiboa osatzen duten jarduteko ahalmen multzoa eskubidedunak
berez egikaritu dezake, beste pertsona batzuen menpe egon gabe. Aparteko
existentzia duten ahalmenak dira eskubideak ematen dituenak. Ezaugarri hau dela
medio bereiz ditzakegu eskubide subjektiboa eta agintezko ahalmena.

3. Eskubideak botere bateratua ematen dio eskubidedunari. Honek hainbat
jarduteko ahalmen izango ditu eskubidea izateagatik, baina ahalmen horien
artean lotura dago, ezin izango dira bata bestearengatik guztiz bereiztu.

4. Zuzenbideak eskubidedunari gauzen gaineko ahalmena edo beste pertsona bati
jokabide bat eskatzeko ahalmena emango dio, bere interesak gauza ditzan.
Ezaugarri honen bidez bereizten dira eskubideak eta aginteak. Gorago ikusi
dugunez, hala ere, eskubidedunak ez du botere absoluturik izango, botere hori
eskubideak gizartean betetzen duen funtzioagatik ea ordenamenduaren
printzipioengatik mugatua baitago.

Eskubide subjektiboak hiru osagai dauzka: subjektua, objektua eta edukia. Azter
ditzagun banaka.Hau da haren egitura:

1. Subjektua

Eskubideduna da eskubidearen boterea egikaritzeko ahalmena duena, esamoldeak
argi adierazten duen bezala (eskubideduna=eskubidea duena). Horrela, jabea
izango da jabetza eskubidea egikaritu dezakeena.

Eskubideduna beti izango da pertsona bat, pertsona fisikoa zein juridikoa.
Existitzen den pertsona izan behar du eta zehaztua dagoena, edo, behintzat,
zehaztu daitekena, izan ere, ordenamendu juridikoak ez baitu onartzen
subjekturik gabeko eskubide subjektiborik. Halaber, pertsona bakarra izan
daiteke eskubideduna edo pertsona batzuk aldi berean. Pertsona bat baino
gehiago direnean eskubidedunak,eskubide erkidegoasortuko da (adibidez, bi jabe
gauza berberarekiko).

Eskubideduna izatekogaitasun juridikoaizatea nahikoa da (KZaren 29. artikulua);
hau da, jaiotzen garenetik eskubideen titular izateko dugun kualidadea
edukitzea. Hortaz, adin txikiak eta ezgaituak eskubidedunak izan daitezke
(ondasunen edo eskubideen titularrak, esaterako), baina eskubide horien
ahalmenak egikaritzeko haien legezko ordezkarien laguntza behar izango dute.
Horra hor, gaitasun juridikoaren eta jarduteko gaitasunaren arteko
ezberdintasun nabarmena, gerora ikusiko dugun bezala.

Orohar, eskubideduna izateko pertsonak existitu behar du, lehenago esan bezala;
eta, gutxienez, zehaztu daitekeen pertsona izan behar da. Espainiar ordenamendu
juridikoak ez du subjekturik gabeko eskubide subjetiborik onartzen. Behin
behineko egoerak, dena den, onartzen ditu; hau da, eskubideduna zehaztua egon
arteko egoerak. Zuzenbideak egoera horietarako zenbait arau ezartzen ditu
eskubideduna nor den zehaztu arte egon daitezken interesak antolatzeko. Egoera
hoien adibide gisa honako hauek aipa ditzakegu:nasciturus-aren aldeko
besterentzeak(KZaren 627 eta 959 artikuluak) etajaraunspen onartu gabea
(oinordekoek onartu arte, hildakoaren ondasun eta eskubideen egoera).

2. Edukia

Oro har, eskubidearen edukia subjektuari ematen zaizkion jarduteko ahalmenek
osatzen dute. Eskubide bakoitzak eduki ezberdina izango du, eta eduki ezberdin
horren arabera bereiztu dezakegu eskubide bat bestearengatik. Eskubideak
eskubidedunari jarduteko botere bat ematen dio. Botere hori beti botere
bateratua da, baina botere horren barruan hainbat ahalmen daude, eta ahalmen
horiek guztiak dira eskubidearen edukia definitzen dutenak.

Ahalmen horiek eskubideak ematen dituen jarduteko esparrua zehazten dute,
lehenik, eskubideak ematen duen botereak zer egiten uzten duen finkatzeko, eta
bigarrenik, botere horrek zer nolako mugak dituen jakiteko. Nolanahi ere,
eskubideak ematen dituen jarduteko ahalmenak ezin dira eskubidetik bereizita
egikaritu, eskubideari dagokionez, autonomiarik gabekoak direlako. Esate
baterako, KZaren 348. artikuluak jabetza eskubidea definitzen du:“jabetza
gauzaz gozatzeko eta xedatzeko eskubidea da eta legeak ezarritako mugak baino
ez ditu izango”.Ikus dezakegunez, jabeak, jabetza eskubidearen bidez, gozatzeko
eta xedatzeko ahalmenak izango ditu gauzaren gain. Espainiar Konstituzio
Auzitegiaren apirilaren 8ko 11/1981 sententzia eskubideen oinarrizko edukiaz
aritu zen:“constituyen elcontenido esencial de un derecho subjetivo aquellas
facultades o posibilidades de actuación necesarias para que el derecho sea
recognoscible como pertinente al tipo descrito y sin las cuales deja de
pertenecer a ese tipo y tiene que pasar a quedar comprendido en otro,
desnaturalizándose”. Halaber, eskubidearen edukiaren muina honela definitu
zuen:“...aquella parte del mismo absolutamente necesaria para que los intereses
jurídicamente protegibles que dan vida al derecho, resulten real, concreta y
efectivamente protegidos”.

Harreman juridikoaren barruan, eskubideak dakarren botere egoeraren beste
aldean eginbehar juridikoa dago, hau da, eskubidedunaren alde egin behar den
jokabidea. Dena dela bi eginbehar horretan bi maila aurkituko ditugu:

a) Eskubide subjektiboa errespetatzeko eginbehar orokorra: jende guztiak bete
beharko du eginbehar orokor hori.

b) Eginbehar juridiko zehatza: subjektu pasiboak bere eginbeharra ez betetzeak
eragina izango du harreman juridikoan. Ordenamenduak neurriak har ditzake,
baita subjektu aktiboari obligazioa derrigorrez betearaztea eskatzeko akzioa
eskaini ere.

3. Objektua

1. Gauzak, ondasunak eta eskubidearen objektua

1.1. Eskubidearen objektua

Jurikoki, eskubidearen objektua eskubideari edo harreman juridikoaren ideiari
lotutako kontzeptua da. Esanahi horren arabera,eskubidearen ahalmenak zeren
gain egikari daitezkeen azaltzen digu objektu terminoak, hau da, eskubide
horrek ematen dituen ahalmen zehatzak ala obligazioak zein errealitatearen gain
gauza daitezkeen (gozamen eskubidearen objektua beste baten finka ala eskubidea
izango da, adibidez).

Eskubidearen objektua ez dute beti ondasunek edo gauzek osatzen. Ondarezko
harreman juridikoen objektua ez dira bakarrik gauzak eta ondasunak izango,
egitekoak eta zerbitzuak ere ondarezko harreman juridikoen objektua izan
baitaitezke. Izan ere, hartzekodunaren interesa askotan zordunak zerbait
egiterakoan betetzen da, ezer emateko edo jasotzeko beharrik gabe. Halaber,
ondarezko harremanetatik kanpo, berriz, familiazko harreman juridikoak eta
guztiz pertsonalak diren hainbat eskubide ditugu, eta horietan ere,
eskubidearen objektuak ez du zertan ondasuna edo gauza izan behar.

Harreman juridiko guztietan eta eskubide guztietan objektua egon arren,
autoreek nahiago izan dute eskubidearen objektua aztertzerakoan nortasunaren
eskubideak eta ahaideen arteko harremanak alde batera uztea: lehenik,
nortasunaren eskubideak pertsonaren duintasunaren adierazpen gisa ulertzen
dituztelako, eta ahaideei dagokienez, gaur egun ez delako onargarria harreman
juridikoen objektu gisa bikotea edo seme-alaba hartzea, aurreko garaietan
gertatzen zen bezala.

Autoreen iritziz, halaber, ondarezko harreman juridiko guztien eta ondarezko
eskubide guztien objektuak ikuspegi bateratuarekin aztertzea ez da oso
bideragarria, ezin baitira ondorio komunak atera gauza eta ondasunei buruz eta
harreman juridikoari buruz. Esaterako, gauza eta ondasuna harreman juridikoaren
objektua izateko aldeek bereganatzeko modukoa izan behar du. Aitzitik,
obligazioaren objektua, egitekoa alegia, alde aktiboak jaso ahal izateko
obligazioa duenak zerbait egin behar du bere alde, eta ez du zertan egiteko
horrek bereganatzeko moduko gauzarik izan behar; adibidez, ikasleek eskolak
jasotzeko irakasleak ez die ezer eman behar,zerbait eginbehar du, eskolak eman
alegia, eta irakasleak ez badu bere zeregina betetzen ikasleek ez dute bere
eskubidea gauzatuta ikusiko.

Ondarezko eskubideen objektua











Esandakoaren ondorioz, ikasgai honetan aztertuko dugunaeskubide errealaren
objektuaizango da, hau da, gauzen gaineko eskubideen objektua baino ez.
Eskubide errealek ematen duten botere juridikoa jasan dezaketenak baino ez dira
bere objektu izango. Eta lehenengo begirada batean, aurreko
ukanbeharragauzekbetetzen dutela esan daiteke, gauzak berez izaten baitira
gorpuzdunak.

Hala ere, eskubidearen objektuak subjektuek izan duten antzeko bilakaera izan
du. Hasiera batean harreman juridikoaren subjektua ere pertsona fisikoa baino
ez zen, baina gerora, Zuzenbideak zenbait erakunderi ere, pertsona juridikoei
alegia, harremanaren subjektu izateko aukera eman izan die. Objektuarekin beste
horrenbeste gertatu da, izan ere, printzipioz gauza gorpuzdunak baino ezin
ziren objektu izan, baina gerora objektuaren kontzeptua zabaldu da,
etaeskubidedunaren interesa edo xedea betetzeko gai den edozer objektu izan
zitekeela ulertu da. Gaur egun, beraz, eskubidearen objektu gauza gorpuzdunez
gain, energia naturalak edo beste hainbeste ondasun gorpuzgabe ere izan
daitezke. Hala eta guztiz ere, ondasun gorpuzgabeen kasuan legegileak zehaztu
beharko ditu objektu izateko bete beharreko ukanbeharrak.


1.2. Gauzak nahiz ondasun juridikoak. Definizioa.

Hainbat autorekgauzaketaondasunakezberdintzen saiatu dira, ondasuna generoa
delakoan eta gauza ondasunaren espeziea. Kode Zibilarentzat, aldiz, gauzak eta
ondasunak sinonimoak dira, eta gu ikuspegi horretatik abiatuko gara. Kode
Zibilarentzatgauza guztiak ondasunak dira, baina bereganatu daitezkeen gauzak
edo ondasunak baino ez ditu kontuan hartuko (ikus KZaren 333. eta 437.
artikuluak). Hortaz, gauzak edo ondasunakjuridikoki eraginkorrakizango diren
horiek baino ez dira izango.

Kode Zibilak ez du gauzen eta ondasunen kontzepturik ematen. Nolanahi ere, bai
ondasun zein gauzaren kontzeptu arruntetik edo fisikotik abiatuz gero, zein
kontzeptu sozio-ekonomikotik abiatuta, ondasun edo gauzaren kontzeptua egokitu
behar da ondoko bi helburu hauek lortzeko: batetik, kontzeptuaren barruan gauza
gorpuzdunak zein gorpuzgabeak sartzeko; eta bigarrenik, ondasunen eta gauzen
zilegitasuna zehazteko, zehatzago esanda, ondarean bereganatu daitezkeenak
zeintzuk diren finkatzeko. Egokitze prozesu hori egin eta gero, honako hau izan
daiteke gauzei eta ondasunei buruz eman daitekeen definizioa (ALBADALEJO):

                                       “
         Izate edo quid bat da, nortasun jurikorik gabekoa eta berezko
   banakotasunaduena;osorik hartuta, gainera, bere gaineko ahalmenak jasoz,
              eskubide independiente bat eratzeko modukoa dena”.


1.3. Ondasunen ezaugarriak

Laburki zerrendatuko ditugu:

   1. Subjektua ez izatea: Zuzenbideak, gaur egun, guztiz gaitzesten du
      pertsona ondarezko eskubideen objektua izatea, bai hirugarrenen zein
      norberaren onurarako. Hala ere, gaurko gizartean onargarritzat jotzen da
      norberaren gorpuari buruz zenbait hitzarmen egitea eta gorputzaren
      organoak zientziaren xedeentzat edo hirugarrenen osasunaren onuran
      erabiltzea. Berritu daitezkeen gorputzaren zatien edo substantzien
      besterentzea Zuzenbideak zilegitzat jotzen du, hala nola, amaren
      esnearena, hezur muinarena. Berritu ezin daitezkeen zatien besterentzea,
      aldiz, kezkagarria izaten hasi da, era berean, ernaltzeko substantziena
      (obulua, semena...) ere. Azken horiek besterendu daitezke zientziaren
      aurrerapen azkarrei esker, baina gaur egun, dena dela, organo eta
      substantzia horiek“extra comercium”dira, eta dohainik baino ezin dira
      besterendu (konpentsazio bat aurreikusten den arren gastuak eta kalteak
      nolabait orekatzeko).

   1. Nolabaiteko onura emateko gaiizatea: Autoreek ukanbehar horren bidez
      lortu nahi dutena guztiona diren ondasunak (airea, ura...) eskubideen
      objektutik kanpo uztea da. Gaur egun, alabaina, ingurumenak hartu duen
      garrantzia kontuan hartuta, guztionak diren ondasun horiek
      Zuzenbidearentzat garrantzi berezia hartu dute, eta eskubideen objektutik
      kanpo daudenik ezin daiteke esan. Gaur egun, beraz, ezaugarri honen
      plasmazio juridikoa honako hau litzateke:ondasunak bereganatzeko
      modukoaizan behar du (gaztelaniaz,apropiabilidad)eta legearen
      araberagizakiak jabetzeko modukoa(gaztelaniaz,susceptible de dominación
      jurídica).

Gizakiak jabetzeko modukoa izatea, orohar, ondasunak edo gauzakberez
identifikatzeko_modukoaizan behar duela esan nahi du, hala ere, ez du zertan
gaur egun existitu behar edo baten batena izan behar, etorkizuneko gauzak eta
ondasunak edo etorkizunean norberaren jabetzakoa izango direnak ere
eskubidearen objektua izan baitaitezke. Horrenbestez, eskubidearen objektua
izateko ez du zertan jaberik eduki behar ondasunak, eta hori dela eta (res
nulliusdirelako horiek, alegia, jaberik ez dituztenak), gizakiak jabetzeko
modukoak dira, momentuz inorenak ez badira ere. Gorago esan dugunez,momentuz
existitzen ez diren gauzak eta ondasunak ere eskubidearen objektu izan daitezke
(ikus KZaren 1271.art.), ondasuna jaio edo berezi arte jabetu ezin baitaitezke
ere (KZaren 357, 451, 1095. artikuluak).

Ondasuna edo gauza izateko betebeharreko beste baldintza bat gizakiak jabetzeko
modukoa izatekogauza bereizteko modukoaizatea da, mugatzeko modukoa alegia,
eskubideak ematen duen legezko boterea egikaritu ahal izateko zein ondasunaren
gain egikarituko den argi egon behar baitu. Ezaugarri horretan oinarrituta,
hain zuzen, airea, gasak, ura, izarrak, unibertsoa e.a. ondasunak edo gauzak ez
direla esan ohi da, izan ere, elementu horietaz gizakia, hasiera batean
behintzat, ezin daiteke jabetu. Beste gauza bat da, elementu horien zati bat
edukiontzietan sartzea eta horretaz jabetu ahal izatea, baina elementua osorik,
printzipioz, ezin daiteke pertsona baten ondarean sartu.

2. Ondasun motak

2.1. Kode zibilaren sailkapenaren zergatia eta irizpideak

Kode Zibilak ondasunak eta gauzak sailkatzeko honako bi irizpide hauek
jarraitzen ditu:

1.Ondasun higiezinaketaondasun higikorrakbereizten ditu lehendabizi, bere
bigarren Liburuaren I eta II. Kapituluetan (gaztelaniaz,bienes inmuebles y
bienes muebles).

2. Ondasunaren jabea nor den kontuan hartuta,jabetza publikoko herri
ondasunaketajabetza pribatuko ondasunakbereizten ditu, bigarren Liburuaren III.
Kapituluan (gaztelaniaz,dominio público y propiedad privada).

Kode Zibilak ondasunak sailkatzerakoan aurreko irizpideei jarraitu die, hain
zuzen, legegilearentzat horiek baitira benetan garrantzi juridiko handiena
dutenak. Hau da, lehenik, jabetza publikoko herri ondasunak eta jabetza
pribatuko ondasunak bereiztuz, jakin dezakegu zein ondasun diren trafiko
juridiko pribatukoak, alegia, zeintzuk besterendu daitezkeen eta zeintzuk ez;
eta bigarrenik, ondasun higikor eta higiezinen sailkapenaren bidez, zehaztu
daiteke ondasun mota bakoitzaren araudia zein den, ez baitute legedi berdina.

2.2. Jabetza publikoko herri ondasunak eta jabetza pribatuko ondasunak.

Espainiar Konstituzioak berak jasotzen du jabetza publikoko herri ondasunen eta
jabetza pribatuko ondasunen arteko sailkapena, 132. artikuluan. Artikulu horrek
jabetza publikoko herri ondasunentzat eta herri edo auzo ondasunen gainean
(gaztelaniaz,bienes de dominio público y bienes comunales)legearen erreserba
ezartzen du. Hori ezarri ondoren, legegile arruntari honako zeregina ezartzen
dio: legez zehaztu beharko dituela zeintzuk diren batzuk eta besteak eta,
halaber, legearen bidez ezarri beharko dituela horien antolaketa juridikoa.
Nolanahi ere, Espainiar Konstituzioak legegileari bi abiapuntu ezartzen dizkio:

1.-Lehena, ondasun publiko horien ezaugarriak honako hauek izango direla: ezin
izango dira besterendu, ezin izango dira preskribitu eta ezin izango dira
bahitu. Ezaugarri horiei gaztelaniaz honela esaten zaie:inalienabilidad,
imprescriptibilidad e inembargabilidad.

2.-Bigarrena, Estatuaren jabetza publikoko herri ondasunak, gutxienez, honako
hauek direla esaten du, legeak beste batzuk ere izenda ditzakeela adierazten
badu ere:itsaso eta lehorraren arteko zona1,ondartzak,lurraldearen
itsasoa2,zona ekonomikoaren baliabide naturalaketaplataforma kontinentala(Ikus
Itsasertzari buruzko 1988ko uztailaren 28ko Legea eta KAS 91-VII-4).

Espainiar Konstituzioari jarraituz, hortaz, lege arrunta -kasu honetan Kode
Zibila- izango da goragoko sailkapena osatuko duena. Kode Zibilaren 338.
artikuluak, hain zuzen, ondasunak jabetza publikoko herri ondasunak edo jabetza
pribatukoak direla adierazten du, eta jabetza publikoko herri ondasunen artean
ere honako hauek sartzen ditu:Estatuarenakedogainerako lurraldeetako
erakundeenakdiren ondasunak, erabilera publikoa xedetzat badute edo zerbitzu
publiko bati lotuta badaude. Aurreko xedeak ez dituzten herri ondasunak jabetza
pribatukoak izango dira (gaztelaniaz,bienes patrimonialesode propiedad
pribadaesaten zaie), Kode Zibilak araututzen ditu eta trafiko juridiko
pribatuaren objektu dira (KZaren 339. artikulutik 345. artikulura, Espainiar
AGS 84-XII-17, 87-VI-25 eta 88-VII-6).

Jabetza publikoko herri ondasunen antolaketa juridikoaren azterketa ez dagokio
Zuzenbide zibilari aztertzea, administrazio Zuzenbideari baizik. Zuzenbide
zibilari, ordea, honako hau dagokio: jabetza publikokoak izan baino lehenago
eta izan eta gero berriro jabetza pribatukoak diren herri ondasunak arautzea.
Jabetza publikokoak diren bitartean, Zuzenbide zibila administrazio
Zuzenbidearen ordezko zuzenbidea baino ez da izango (ikus AGS 80-XII-11, 87-VI-
17, 90-VI-4, 90-VI-20, 91-V-14 eta 91-VI-4).


2.3. Ondasunen sailkapena ezaugarrien arabera

2.3.1. Gauza gorpuzdun eta gorpuzgabeak

Kode Zibilak ez du sailkapen hau jaso, baina hainbat araudi ulertzeko ezagutu
beharra dago. Erromatarrek formulatu zutenaren arabera,ondasun
gorpuzdunakukimenaren bidez sentitu daitezkeen gauzak dira, hala nola, lur
zatia edo ‘esklabua’. Aitzitik,gorpuzgabeakgainerako guztiak izango dira, hau
da, ukitu ezin daitezkeenak, esaterako, jaraunspena, gozamena edo obligazioa.

Sailkatzeko irizpide honek, alabaina, eskubide errealaren objektua
aztertzerakoan ondorio negatiboak baino ez dakartza. Izan ere, jabetza
eskubidea gorpuzduna bihurtzen du eta gainerako kontzeptuak, ordea,
gorpuzgabeak, hala nola, gozamena, jaraunspena eta obligazioa. Ondorio horren
arabera, eskubideak ez lirateke gauzak izango, ondasunak baino, eskubideak ezin
baitira ukimenaz sentitu. Nolanahi ere, ez dago dudarik eskubideak ere
eskubideen objektu izan daitezkeela, hala nola, gozamena, zortasuna... Gerora,
gainera, hainbat ondasun ukimenaz ez, baina beste zentzumenen bidez sentitu
daitezkeenak eskubideen objektu izan daitezkeela ikusi da, eta horrenbestez,
gauzaren kontzeptuaren barruan egoera solidoan edo likidoan, zein gas egoeran
dauden gorputzak ere sartu behar izan dira. Autore gehienek ohartarazi dute,
beraz, sailkapen honen abiapuntua okerra dela, izan ere, sailkapen honentzat
gauza bera dira eskubideak eta gauzak, materiagabekoak ere gauzen artean
sartzen baditu ere.

   Gauza gorpuzgabe guztiak eta eskubide guztiak ez dira berez bereganatzeko
                                   modukoak.
    Gauza gorpuzgabeen gaineko eskubideak eta negozio juridikoak eta gauza
gorpuzdunen gainekoak ez dira berdinak izango eta negozio horiek burutzeko bete
              beharreko ukanbeharrak ere ez dira berdinak izango.


2.3.2. Gauza zatikorrak eta zatiezinak; gauza suntsikorrak eta suntsiezinak;
gauza kontsumigarriak eta ezin kontsumi daitezkeenak

1.-Gauza zatikorrak eta zatiezinak:Gorputz sinple bat fisikoki zatitu ezin
denean gauza zatiezina izango da. Halaber, gorputz konplexuaren osagaiak ezin
bereizi daitezkeenean gorputz osoa hondatu gabe (zatiak ez direlako gorputz
osoaren funtzioa betetzeko gai) edo bere balioa asko gutxitu gabe, gauza
zatiezina izango da, fisikoki bereizi daitekeen arren (ikus KZaren 396, 400,
401, 1051, 1062 artikuluak). Gauzak naturaz edo aldeen borondatez zatiezinak
izateaz gain, legeak horrela agintzen duelako izan daitezke ere zatiezinak,
esate baterako irizpide sozio-ekonomikoetan oinarriturik nekazaritza arloko
legeek landatzeko gutxienezko unitatea ezartzen dutenean bezala (ikus
uztailaren 4ko Nekazaritzako Ustiapenak Eraberritzeko 19/1995 Legearen 23.
artikulutik 25. artikulura).

2.-Gauza suntsikorrak eta suntsiezinak (beste aukera bat, ordezkatzeko moduko
gauzak eta ezin ordezka daitezkeenak izan daiteke):hartzekodunaren interesa
kaltetu gabe, zor den gauza baliokideagatik ordezkatua izan daitekeenean gauza
suntsikorra izango da, eta oro har, pisatuz, zenbatuz edo neurtuz zehaztuak
izaten dira. Mota honetako gauzak dira, besteak beste, olioa, irina, garia eta
dirua (ikus KZaren 1448 eta 1452.artikuluak). Baliokiderik ez duten gainerako
ondasun higikorrak gauza suntsiezinak izango dira.

3.-Gauza kontsumigarriak eta ezin kontsumi daitezkeenak:gauzaren izaerari
dagokion bezala erabiliz gauza ahitzen denean edo hala beharrez jabearen
ondaretik ateratzen denean gauza kontsumigarria izango da (KZaren 337.art.); ez
da kontsumigarria izango, berriz, behin eta berriz ahitu gabe edo jabearen
ondaretik atera gabe erabili daitezkeen ondasun higikorrak.

4.-Gauza zehatzak eta gauza generikoak:Guztiz zehaztua eta mugatua dagoengauza
zehatzaizango da, hain zuzen, pertsona batek gauza hori nahi duenean ondasun
horrek eta ez beste gauza batek dituen ezaugarriengatik (adb: denda horretan
dagoen jantzi gorri laburra).Gauza generikoa, ordea, bere generoaren
ezaugarriak dituelako izan da aukeratua negozio juridikoaren objektua izateko,
ez berez bestelako ezaugarri berezirik duelako (adb: jantzi bat). Sailkapen
honek, dena dela, sailkapena gehiago nahastea baino ez dakar, eta batzutan
gainera, sailkatuta zegoena irizpide berdintsuen bidez berriro sailkatua
geratzea suposatzen du.




2.3.3. Ondasun higiezinak eta higikorrak

Ondasun higiezinen eta higikorren arteko sailkapena Kode Zibilak 333.
artikuluan eta ondorengoetan jaso du. Gauza guztiak sailkapen horren mota
batean ala bestean kokatzen saiatzen da Kodea, baita gauza gorpuzgabeak ere.
Horrenbestez, Kodearensumma rerum divisioa da, hau da, gauzak sailkatzeko
oinarrizko irizpidea.

Sailkapen honen bitartez, jakin dezakegu zein den ondasunak bereganatzeko
antolaketa juridikoa eta, orobat, eskubidez gozatzeko eta besterentzeko aukerak
zeintzuk diren. García Goyenak azaltzen zuenez, sailkapena ondo zehaztea komeni
da, izan ere, gauza mota batekoa ala bestekoa bada aplikatu behar zaion legedia
ezberdina izango da, eta baita izango dituen legezko ondorioak ere. Hain zuzen
ere, ezberdintasun horren garrantzia honako arloetan ikus dezakegu: adingabeen
eta ezgaien legezko ordezkarien jarduteko ahalmenak arautzen dituzten
artikuluetan (KZaren 323, 324, 166 eta 271.2. art.) balio handiko objektuak
ondasun higiezin gisa tratatzen baitituzte; negozio juridikoen formazko
baldintzak zehazten dituzten arauetan (KZaren 632, 633, 1280.1 art.), izan ere,
ondasun higiezinei baldintza zorrotzagoak eskatzen baitzaizkie;a non domino-ak
babesteko arauetan (KZaren 464 eta HLaren 34.art.); eta azkenik, azkentzeko
preskripzioen eta usukapioaren epeak finkatzen dituzten arauetan (KZaren 1955.,
1957, 1962 eta 1963. art.).

Legezko ordenamendu guztiek funtsezko sailkapen bat jasotzen dute, eta
sailkapen horren funtsa unean uneko egoera ekonomikoa izaten ohi da. Erromako
zuzenbide klasikoak, esate baterako,res mancipietanec mancipiezberdintzen
zituen.Res mancipiren barruan gauza baliotsuenak sartzen zituen, hala nola,
Italiako lur zorua, nekazaritzarako abereak, esklaboak eta zortasunak.Nec
mancipi, berriz, gainerako guztiak ziren eta horiek besterentzeko ez
zentraditioaren betekizun zorrotza bete behar, izan ere, Erromako
gizartearentzat ondasun horiek ez zutenres mancipiekzuten besteko garrantzia.
Erromako sailkapen honen bilakaeran zuzenbide germaniarrak eragina izan zuen.
Germaniarrentzat balio handiko ondasunak tokiz mugitu ezin zitezkeenak ziren,
higiezinak alegia, gainerako gauzak, aldiz, bilaukeriaren seinale ziren (res
mobilis, res vilis).Bilakaera horren ondorioa izan da Kode latindarretan sartu
dena. Gaur egun, baliotasunaren ideia ez denez Erromatarren edo Germaniarrek
zuten bera, ordenamenduaren funtsezko sailkapenaren irizpideak ere egokitu
beharra daude, gaurko gizartera. Autoreek egokitzearen beharrarekin ados dauden
arren, ez datoz bat sailkapena oinarritu behar duen irizpidea zein izan behar
duenarekin.

Ikus dezagun orain Espainiako legegileak jarraitu duen eskema:












Azter dezagun, beraz, ondasun higiezinen zerrenda. Ondasun higiezinak honela
sailkatu izaten ohi ditu doktrinak, KZaren 334. artikuluaren zerrenda multzotan
sartuz:

   1. Izaeraz higiezinak direnak:horien artean lurrak, meatzeak eta jatorrizko
      egoeran dauden urak (KZaren 334 1.eta 8. art., eta Espainiar AGS 70-II-
      18; meatzeei buruzko 1973ko uztailaren 21eko Legea, Urei buruzko 1985eko
      abuztuaren 2ko Legea).

   1. Eransteagatik higiezinak direnak:KZaren 334.3. artikuluaren arabera,
      ondasun higiezinei egonkortasunez lotuta dagoena ere ondasun higiezina
      izango da, gauza higiezin nagusia hondatu edo horren balioa nabari
      gutxitu gabe ezin bada bereizi, hala nola, eraikinak (KZaren 334.1 art.)
      eta bereizi gabeko fruitu eta landareak (KZaren 334.2. eta Hipoteka
      Higikorren Legearen 52.1. art.). Beste adibide bat dendari eta merkatari
      txiki eta ertainen jarduera antolatzeko 7/1996 Legea da, izan ere, Lege
      horretatik ondoriozta daiteke kioskoak ondasun higiezinak direla. Ikus
      ere Erregistro eta Notarioen Zuzendaritza Orokorraren 1863-VIII-7 eta
      1875-III-23 erabakiak eta Espainiar Auzitegi Gorenaren honako sententzia
      hauek: 61-III-18, 78-IV-26, 78-XI-27eta 92-III-24.

   1. Xedeagatik higiezinak direnak: Ondasun higikorraren jabeak ondasun hori
      egonkortasunez bere beste ondasun higiezinaren zerbitzurako erabiltzea
      erabakitzen badu ondasun higikor hura ondasun higiezina bihurtzen da,
      baita ondasun higiezina apaintzeko erabiltzen badu ere, hala nola,
      makinak, hazitegiak, ongarriak, estatuak... (KZaren 334. artikuluaren 4,
      5, 6, 7 atalak eta 346.2. art.). Halaber, arrazoi beragatik barraderak
      eta ur gaineko gainerako eraikinak ere ondasun higiezinak izango dira,
      errekaren, kostaldearen edo lakuaren toki finkoan egotekoak badira
      (KZaren 334.9. art.). Ondasun higiezinaren zerbitzura egoteak ez du
      ondasun higiezinarekin lotura fisikorik egotea eskatzen, nahikoa da,
      beraz, toki finkoan egotea eta bat batean tokiz ez aldatzeko asmo
      objektiboa izatea. Dena dela, jabeak nahi duenean xedez aldatu dezake eta
      ondasun hori higikor bihurtu, eta hartzekodunek ere ondasun hura bahitu
      dezakete ondasun higiezina bahitu gabe.

   1. Analogiaren bidezko higiezinak: ondasun higiezinen gaineko eskubide
      errealak, oro har, ondasun higiezinak izango dira, hala nola, zortasunak,
      zentsuak, hipotekak, eta, bereziki, herri lanak egiteko emakidak (KZaren
      334.10. art.).


3. Finka kontzeptua:berezko esanahia eta erregistro mailako esanahia

Hiritarrentzat (batzuetan nekazarientzat ere) finka hitzak lur zatiaren ideia
adierazten du. Lur zatiak eraikina izan dezake ala eraikinik gabekoa izan
daiteke. Hiritarrak, ordea, etxebizitza, lokalak, baserria e.a ez ditu
finkatzat hartzen. Hiztegientzat eta Erregistroentzat, aitzitik, jabetza
higiezin guztiaedoerregistroko orria zabaltzen duen guztiada finka, esaterako
Administrazioak emandako emakida (HEaren 44.6.art.). Kode Zibilak, halaber,
hainbat hitz erabiltzen ditu: jabetza edopropiedadgaztelaniaz (KZaren
384.art.), lur zorua edosuelogaztelaniaz (KZaren 484, 517.art.), lurrak
edotierrasedoheredadesgaztelaniaz (KZaren 388, 473, 526, 562, 564, 574), eta
azkenik, lur zatia edo gaztelaniazkopredio(KZaren 384, 476, 486, 518, 530.
art.). Jakina, finka hitza ere askotan erabiltzen du: besteak beste, KZaren
390, 480, 503, 509, 517, 531, 534, 541, 557, 564, 567, 568, 1066, 1483, 1523,
1561 artikuluetan.

Legegileak ez du finkaren kontzepturik azaltzen, baina goragoko artikuluetatik
honako ondorioa atera daiteke: izaeraz higiezinak direnak baino ez direla finka
izango (ikus KZaren 517. artikuluaren hasiera eta 334.6.art.). Hori dela eta,
finkaren kontzeptu hau onartu dezakegu:lerro poligonal baten bidez itxita
dagoen lurraren azaleraren zatia da finka, eta jabetzaren objektua dena
gainera. (AGS 60-XII-10). Definizio horren arabera bi dira finkaren
ezaugarriak: lehena, mugatuta dagoen lurraren zati bat; eta bigarrena,
jabetzeko modukoa izatea.

Erregistroarentzat, ordea, finkaren kontzeptua zabalagoa da, izaera higiezinez
gain,erregistroko orria zabaltzen duten guztiak ere finkakbaitira. Izaeraz
higiezinak ez direnei, Erregistroaren hizkuntzan, finkabereziakesaten zaie
(ikus HLaren 8. art.), eta besteak beste, honako hauek dira: ustiapen
industrialak ala nekazaritzakoak, jabetza horizontalaren antolaketa duten
etxebizitzak...
Ondasun higiezin eta higikorren sailkapena bezain oinarrizkoa finkakhiriko eta
landako finketan bereizteada, izan ere, hiriko edo landakoa den arabera, finkak
jabetzaren estatutu ezberdina izango du, gizartean batak eta besteak betetzen
duten funtzioa ez baita berdina. Finka mota bakoitzak jabetzaren antolaketa
ezberdina izateaz gain, alokatzeko sistemak ere ezberdinak ditu eta, beraz,
lege ezberdinek arautzen dituzte (Landa finken alokatzeari buruzko Legea, 80-
XII-31, eta Hiri finken alokatzeari buruzko Legea 94-XI-24).

Finka hirikoa edo landakoa den jakiteko ondoko irizpide horiei jarraitu behar
zaie, doktrina eta jurisprudentziaren iritziz:












4. Fruituak eta gastuak

Ondasunak sailkatzeko ikuspegi estatikoari jarraitu izan diogu, alegia,
bakoitza zer zen aztertu dugu. Izenburuko hiru kontzeptu horiek azaltzeko,
ordea, ikuspegi dinamikoari jarraitu behar diogu. Bestela esanda, ondasunen
probetxua edo hobaria dugu aztergai oraingo honetan, ondasunetatik lor
daitekeen etekina edo irabazia, azken finean.




1.-Fruituen kontzeptua eta ezaugarriak

Fruituak ondasunak edo gauzak ematen dituen onura eta probetxua dira. Kode
Zibilak fruituari buruzko definiziorik ematen ez duen arren, hiru motetan
sailkatzen ditu KZaren 355. artikuluan:

-Berezko fruituak: lurrak berez ematen dituen etekinak, animalien kumeak eta
animalietatik ateratako gainerako probetxuak izango dira berezko fruituak.

-Industriazko fruituak: lurrek nekazaritzaren ondorioz zein beste motatako
lanaren ondorioz emandako etekinak izango dira.

-Fruitu zibilak: eraikinak alokatzeagatik lortutako errentak, lurrak
alokatzeagatik lortutako errentak, betiko edo biziarteko errentak, eta
antzekoak.

Kode Zibilak egindako sailkapenetik zaila da fruituaren kontzeptu bakarra
ateratzea, izan ere, sailkapen horrek Erromatar Zuzenbidearen fruitu kontzeptua
jasotzen du, eta han bi adiera ezberdin zituen:adiera fisikoaetaadiera
ekonomikoa. Adiera fisikoaren arabera, fruituak naturak emandako onura guztiak
lirateke; eta adiera ekonomikoaren arabera, aldiz, gauzaren gaineko eskubideak
emandako etekinak edo, gauza bat bitarte dela, pertsonen arteko harreman
juridikoaren ondorioz lortutako etekinak lirateke. Horrenbestez, berezko
fruituak eta industriazko fruituak adiera fisikoan sar genitzake, lehenengoak
berez sortzen badira ere, eta bigarrenak, aldiz, gizakiaren lanaren
ondoriozkoak diren arren. Nolanahi ere, Kode Zibilak berezko eta industriako
fruituentzat ondorio juridiko berak ezartzen ditu, beraz, sailkapen horrek
Zuzenbidearen ikuspegitik ez du berebiziko garrantzirik.

Gauza ekoizteak, hala ere, hainbat ezaugarri bete behar ditu fruitu
kontzeptuaren barruan sartzeko. Hona hemen labur-labur:

1.-
Gauzakfruituakaldizkaemanbeharditu.Ondasunakezdituetekinakbetimaiztasunberarekinemanbehar,bainanolabaitekoohikotasunezsortubeharditu.
2.-
Ondasunarenetekinakberezkosubstantziaizanbehardu,hauda,ondasunekoizletikbereiziondorenbanakotasunagordebehardu.
3.-
Ondasunarenxedeekonomikoarenondorioaizanbehardufruituak,bestelaesanda,jabeakedoeskubidedunakgauzariemandiohelburuarenondorioaizanbehardu,eskubidearenohikoegikaritzearenondorioaalegia.
4.-Gauzaedoondasunaelementunagusiaizanik,fruituagauzarenosagaialitzateke.
5.-
Ondasunnagusitikbanatzekomodukoaizanbehardu,etabehinbereizitadagoelagaiizanbeharduberexedeekonomikoabetetzeko.
















Fruitu zibilei dagokienez, Kode zibilak, adibide gisa, batzuk zerrendatzen
ditu. Doktrinaren iritziz, berezko zein industriazko fruituak ez diren guztiak
fruitu zibilak dira. Fruitu zibilak, gainera, kredituzko eskubide baten ondorio
dira, izan ere, norberaren ondasuna beste pertsona bati uzteagatik lortutako
etekina da, esaterako, jabeak maizterrari ondasuna erabiltzen uzteagatik
lortutako errenta. Gorago aipatutako ezaugarrietatik fruitu zibilei ezin zaie
honako hauek aplikatu:osagarria izateaetabereizteko modukoa izatea.
Gainerakoak, ordea, bai gertatzen zaie aplikagarriak, nola edo hala.

2.-Fruituak ekoizteagatik sortutako gastuak

KZaren 356. artikuluaren arabera,“fruituak jasotzen dituenak hirugarrengoari
honako gastuak ordaindu beharko dizkio: fruitua ekoizteko, biltzeko edo
gordetzeko ordaindutako gastuak”. Erregela horren arabera, fruituak jasotzeko
eskubidea duenak fruituaren balioa jasotzeko eskubide du, eta ez fruitua bere
banakotasunean, hau da, fruituaren balioari gastuen kopurua kendu ondoren
eragiketa horren emaitzaren kopurua izango da bereganatzeko izango duen
eskubidea.

   1. Fruituen existentzia:

Kode Zibilarentzat berezko fruituak eta industriazkoak ez dira existitzen sortu
edo jaio arte (KZaren 357.art.). Hau da, zentzumenen bidez existitzen direla
nabaritu daitezkeen arte Kodearentzat ez da fruitua izango.

Fruitu zibilak, aldiz, egunez egun sortzen dira, KZaren 451. artikuluaren
aginduz.

b) Fruituak eskuratzea:

Fruitu naturalak ondasun nagusitik bereizten diren unetik edo hartzen direnetik
bereganatzen dira (KZaren 451. art.). Bien bitartean, ondasun higiezintzat
jotzen dira, jasotzeke daudela. Gaztelaniaz,frutros pendientesesaten zaie.

Fruitu zibilei dagokienez, gorago esan dugunez, egunez egun jasotzen dira, eta
zehatz-mehatz zenbatekoak diren jakiteko matematikazko ariketa hau burutu
beharko da: urteko errenta bada, 365 egunengatik zatitu beharko da, egunekoa
jakiteko eta kopuru hori edukitzeak iraun duen egun guztiengatik biderkatu
beharko da. Hilabeteko errenta bada, aldiz, hilabete bakoitzeko egunen
kopuruagatik zatitu eta edukitzeak iraun duen egunengatik biderkatu beharko da.
(KZaren 451.art.).

5. Ondarea (patrimonio)

5.1.Kontzeptua, ezaugarriak eta funtzioak

Ondare kontzeptua historiak nabarmenki baldintzatu duela azpimarratu dute
ikerlariek. Ondare kontzeptuaren bilakaerak bi ildo izan ditu gaur arte.
Hasiera bateanpaterrazen ondarea izan zezakeen bakarra eta bere inguruan bere
familia osoa batzen zen. Nolanahi ere,paterrafamiliaren eskubide guztien
eskubideduna izateaz gain, ahaide guztien ekintzen arduraduna ere bazen. Gaur
egun, ordea, familia talde hura apurtu eta sakabanatu da, eta ahaide bakoitzak
bere ondarea eta bere erantzukizuna izan dezakeela onartzen da.

Ondarearen kontzeptuak ondoko bi arloetan jarduten du: a)gizabanakoaren
boterearen eremuazehazten; eta b)gizabanako horrekin harreman juridikoak
dituztenen itxaropenakfinkatzen. Ildo horretatik abiatuta, ondarearen hasierako
ideia honako hau izan daiteke:








Hala, eskubide eta egoera juridiko horien eskubidedunak bere interesak
betetzeko ondasun talde hori erabil dezake, baina bere jardueraren ondorioz,
zorrak hartuko balitu, ondasun multzo horren kontura bere hartzekodunek kobratu
lezakete. Honatx bi ikuspuntuak lotuta. Dena dela, ondasun multzo horren zati
bat ezin izango da sekulan bahitu, hain zuzen, eskubidedunak bizirik irauteko
behar besteko zatia.

Bi abiapuntu, beraz:











Eta honakobostezaugarrihauek, ondorioz:

   1. Dirutan neurgarria izatea

Ondasunak eta zorrak ondarezkoak izateko lehenengo baldintza ekonomiaren
ikuspegitik balioetsiak izatea da, diru balioa izatea, azken finean. Gorago
esan dugunez, pertsonari guztiz lotuta dauden eskubideak ezin dira dirutan
neurtu, eta horien artean, bereziki oinarrizko eskubideak eta eskubide guztiz
pertsonalak ditugu (ohorerako eskubidea, bizitzeko eskubidea...). Nolanahi ere,
hirugarrengoek eskubide guztiz pertsonal horietakoren bat zapalduko balute,
kaltetuak dagokion kalte ordaina jasotzeko eskubidea edukiko luke, eta kalte
ordainaren eskubidea bere ondarean sartuko litzateke. Dena dela, kalte
ordainerako eskubideak ez du eskubide guztiz pertsonala ordezkatuko, ondarean
sartuko litzatekeen eskubide berria izango litzateke ordea.

   1. Legezkotasuna

Ezaugarri honekin aditzera eman nahi dena zera da: ondarea bereiztea eta
eratzea legegilearen zeregina dela, eta ez berriz, gizabanakoena. Zuzenbideak
baino ezin ditu kanpoko eragina izango duten ondareak sortu, izan ere, legea da
-babestu nahi dituen helburuak kontuan hartuta- harreman juridikoen multzoei
batasuna eta antolaketa berezia eman diezaiokeen bakarra. Ondasunen jabeak
ondasunak hobeto gozatzeko eta ustiatzeko modu batean ala bestean bildu
ditzake, edo ondasun multzo batetik beste batera pasatzea erabaki dezake
(esaterako, ezkontidearen ondasun pribatuetatik, ezkontideen ondasun komunera),
baina jatorrizko ondasunen multzoaren erantzukizunak baztertzeko, ordea, legeak
espresuki horrela baimendu behar du, bestela, erantzule izaten jarraituko du.
Legeak aginduzko arauen bidez ondare bakoitzaren esparrua zehazteko eta noiz
zatitu daitezkeen erabakitzeko ahalmena gordetzen du, segurtasun juridikoa
bermatuta geratuko dela ziurtatzeko.

   1. Autonomía

Ezaugarri honen bidez, zorren erantzulea izango den ondarea zehaztu nahi da.
Horrenbestez, norberaren zorren aurrean norberaren ondoreak erantzungo du (ez
pertsonak berak bere bizitza edo askatasunarekin), eta alderantziz,
norberarenak ez diren zorrak ez dira norberaren ondarearekin ordaindu beharko.

   1. Batasuna

Ondarearen funtzio nagusia honako hau da:hartzekodunentzat berme orokorra
izatea. Ondarearen funtzio nagusi hori KZaren 1911. artikuluak jasotzen du, eta
ez du zordunak une batean dituen ondasunetara mugatzen, aitzitik, etorkizunean
izan ditzakeen guztietara zabaltzen du. Beraz, ondarearen ideiak ematen duen
orokortasunari esker, hartzekodunak bere kreditua kobratzeko zordunaren gaurko
ondasunez eta eskubidez baliatu daiteke; halaber, zordunak legez kontra
egindako ekintzen bidez besterendu dituen ondasunak zordunaren ondasunera
berriro ekarraraztea lor dezake hartzekodunak (KZaren 1111. art.); eta tresna
horien guztien bitartez ezin badio zordunari kobratu, etorkizunean ondasunak
izatera itxaron beharko du, eta daudenean horien kontura kobratu (KZaren 1920.
art.).

   1. Identitatea

Legeak berme orokorraren funtzioa betetzeko aurreikusten duen beste tresna
batsubrogazio errealarenprintzipioa da, ondasunen ordezkatzearena alegia.
Tresna horren bitartez, ondarearen balioa gordetzea bideratzen da eta
ondarearen unitate idealaren ezaugarria indartzen da. Printzipio orokor horri
esker, legeak honako fikzioa asmatu du:ondarea osatzen duten eskubideak
ondarean jarraitzen dutela, eskubideen objektua aldatzen den arren, jatorrizko
balioa gordez. Beste modu batean esanda, ondasun bat ondaretik atera arren,
ondasun hori ordezkatuko duen beste ondasunak, edo ateratako ondasunarengatik
jasotako diru kopuruak edo ondasun hori erreklamatzeko akzioak, ateratako
ondasuna edo eskubidea ordezkatu du. Horrela, ondarearen balio absolutua ez da
aldatzen, bere horretan jarraitzen du, alegia.

   1. Eskualdatzeko ezintasuna

Gorago ikusi dugunez, ondarezko elementuak ondare batetik bestera igaro
daitezke, dagokion negozio juridikoaren bidez. Ezaugarri honek, ordea, adierazi
nahi duena zera da: legez eta logikaz ezinezkoa dela negozio juridiko bakar
baten bidez pertsona baten ondare osoa beste bati eman, pertsona hori
ekonomikoki biluzik utzirik. Eskubideduna existitzen den bitartean ondarea
osorik besterentzeak dakartzan arazoak garrantzitsuak dira, eta, horregatik,
hain zuen, besterentzeko askatasunak honako bi muga izango ditu:iruzurra
galarazteaedohirugarrengoen zilegizko interesak ez gutxitzeabatetik,
etabesterentzen duenak bizirik irauteko behar adina baliabidea gordetzea,
bestetik. Hala ere, eskualdaketa bateratu hori bada posible titularra hil egin
denean, oinordetza fenomenoari esker. Ondarearen titularra hiltzen denean,
transmitigarria den ondare zatia oinordekoei besterentzen zaie, hauek haren
tokian jarriz.

Bi dira, laburbiltzeko, ondareak gizartean betetzen dituenfuntzio nagusiak:











5.2. Ondarearen osaketa eta edukia

              Titularraren zorrak bere ondarearen parte al dira?

Definizio tradizionalen aburuz ondarea dirutan neurtu daitezkeen erlazio
juridiko guztiek osatzen dute, beraz, horien artean eskubidez gain obligazioak
ere sartu izan dituzte autoreek. Gerora egindako azterketek, aitzitik, beste
honako azalpena eman dute:ondarea elementu aktiboen batura baino ez da.
Elementu pasiboak, hortaz, ondarearen karga dira, hau da, ondaretik kendu
beharrekoak, alegia, ondarea gutxitzen dutenak.

Azken ikuspegi hau bat dator, hasiera batean behintzat, ondarearen funtzioekin.
Ikus dezagun: ondarea pertsonaren botere edo ahalmen eremua eta erantzukizun
eremua izanik, ondarearen kontzeptua ez dute betebehar ezta obligazioek
osatuko. KZaren 1911. artikuluaren arabera, zordunak bere zorretaz gaur egun
dituen ondasunekin eta etorkizunean izan ditzakeenekin erantzuten du.Ikus
dezakegunez, ondarean pertsonaren ondasun guztiak sartzen ditu, baina zorrak
ordea, ondaretik at uzten ditu, ondarea eta zorra gauza ezberdinak direlakoan.

                      Zein da, orduan, ondarearen edukia?

Kodeak hainbat hitz erabiltzen ditu ondarearen osagaiak aipatzeko:ondasunak,
ondasunak eta eskubideak, eskubideak eta interesak, gaurko eta etorkizuneko
ondasunak, eskuartea(gaztelaniazcaudal)...Nolanahi ere, hitz mordo horrek ez
gaitu nahastu behar, izan ere, ondarearen edukia honako hau da:jabearenak diren
eta dirutan neurgarriak diren eskubideen batura.Horien artean, jabetza
eskubidea, kredituzko eskubideak eta eskubide erreal mugatuak ditugu (gozamena,
zortasunak...). Hori dela eta, ondarea eskubide errealek zein kredituzkoek
osatzen dutela esan dezakegu. Bestela esanda, ondarean bereganatu daitezkeen
gauzez gain, besteei jokabideren bat eskatzeko ahalmenak ere badaude. Hala eta
guztiz ere, ondasun guztiek ez diote zerbitzu berdina ematen jabeari eta ez
diete hartzekodunei bere kreditua segurtasun maila berdinarekin bermatzen. DE
CASTROK ohartarazi zuenez, ondasun errealen kasuan, ondasuna bera dago ondarean
eta jabeak inoren laguntzarik gabe gozatzen du hartaz. Halaber,
hartzekodunentzat oso berme ziurra da, jakin badakitelako zeren bidez kobratu
dezaketen beren hartzekoa. Kreditu eskubideen kasuan, aldiz, egitekoa
hirugarrengo batek egin behar du, eta beraz, ez dago jabearen ondarean. Orohar,
hartzekodunek kobratzea jabearen zordunaren jokabidearen mende dago.

Moteidagokionez, eskubideak sailkatzeko irizpide ezberdinak erabil daitezke.
Honako hauek dira ohikoenak, DE CASTRO irakasleari jarraituz:

Antolaketarako printzipioakkontuan harturik, eskubide publikoak eta eskubide
pribatuak bereiz ditzakegu.

a)Eskubide_publikoak: Estatuaren eta herritarraren arteko harremanen ondorioz
sortutako eskubideak dira. Eskubide horiek herritarrari Estatuaren aurrean
zenbait ahalmen egikaritzeko aukera ematen diote.

b)Eskubide_pribatuak: herritarren arteko harremanen ondorioz sortutakoak dira.
Zuzenbide zibilak honako eskubideak aztertzen ditu, nagusiki, eta bestelakorik
esaten ez den bitartean horietaz arituko gara gu hemendik aurrera.

Eskubideazein harremanetan dagoenikusirik, beste honako sailkapena egin
dezakegu:

   1. Nortasunaren_eskubideak: pertsonaren nortasunaren osagaien gaieneko
      eskubideak dira, hain zuzen, horiek defendatzeko edo babesteko xedea
      dutenak; hala nola, izena izateko eskubidea, ohorerako eskubidea,
      norberaren irudirako eskubidea...).
   2. Familiaren_esparruko_eskubideak: familiako kideen arteko harremanaren
      ondorioz jaiotako eskubideak dira (seme-alaben eskubideak gurasoekiko,
      gurasoen eskubideak seme-alabekiko, ezkontideen eskubideak...).
   3. Lankidetzarako_harremanek_eratorritako_eskubideak: pertsonen elkar
      lanaren ondorioz sortutako eskubideak (elkarteetan kideek dituzten
      eskubideak).
   4. Ondarezko_eskubideak_edo_trafiko_ekonomikoko_eskubideak: interes
      ekonomikoa xedetzat duten eskubideak dira eta diruz baloratu daitezkeenak
      (jabetza, kreditu eskubidea...).

Eskubidedunak duen boterearen arabera, beste honako sailkapena egin dezakegu:

   1. Eskubide_absolutuak: Eskubidea existitzen dela onartzea eska diezaioke
      eskubidedunak gizarte osoari. Eskubide horiek eraginaerga omnesdutela
      esaten da, alegia, guztien aurrean dutela eragina. Mota honetakoak dira
      nortasunaren eskubideak eta gauzen gaineko eskubideak edo eskubide
      errealak.

Eskubide absolutua izateak ez du esanahi, ordea, mugarik gabeko eskubidea
denik, izan ere, eskubide guztiek dituzte egikaritzeko mugak (jabego pribatua,
esaterako, KEaren 33. artikuluari jarraiki).

   1. Eskubide_erlatiboak: eskubidedunak pertsona zehatz bati eskatu ahal
      izango dio jokabidea egitea, baina harreman juridiko horien subjektuen
      eta hauen oinordekoen artean baino ez du eraginik izango eskubideak (ikus
      KZaren 1257.art.). Kredituzko eskubideak dira mota honetako eskubideak.

Eskubideak ematen duen boterearen edukiarenarabera, eskubide errealak eta
kredituzko eskubideak (edo eskubide pertsonalak) bereiz ditzakegu:

   1. Eskubide_erreala: gauza baten gaineko boterea da. Eskubide mota honen
      ezaugarririk nagusia da eskubidearen existentzia eta iraupena ondasunaren
      existentzia eta iraupenaren mende dagoela. Ezaugarri horretatik honako
      ondorioak ateratzen dira:

*Gauza existitzen ez bada, ez dago eskubiderik
*Gauza galtzen, desagertzen edo hondatzen bada, eskubidea iraungitzen da. Ez
da, ordea, eskubidea iraungiko gauza non dagoen ez dakigunean, soilik.
*Eskubideari uko egiteagatik eskubidea iraungitzeko beharrezkoa da ondasuna
materialki ere uztea.

   1. Kredituzko_eskubidea_edo_eskubide_pertsonala: Harreman juridikoaren
      subjektu pasiboari (zordunari) jokabide bat eskatzeko eskubidedunak duen
      boterea da. Eskubide mota honetan garrantzitsuena jokabidea eskatu ahal
      izatea da, gauzaren existentzia eta iraupena kontuan hartu gabe, izan
      ere, gauza galtzeak edo hondatzeak ez du eskubidea halabeharrez
      iraungitzen. Esaterako, oro har, eskubidea iraungiko da gauza ezinbesteko
      (gaztelaniaz,fuerza mayor)edo ezusteko (gaztelaniaz,caso fortuito)egoeren
      ondorioz galtzen edo hondatzen bada, baina ez, aldiz, zordunaren
      arduragabekeriaz (gaztelaniaz,culpa)edo intentzioz
      (gaztelaniaz,dolo)galdu edo hondatzen bada. (Ikus KZaren 1182 eta
      ondorengo artikuluak).


Zuzenbide zibilaren eremupean, eskubide subjektiboa garrantzitsuenak azken bi
hauek dira, ondarezko esparruan jorratuko direnak. Pertsonaren zuzenbideari
dagokionez, aldiz,nortasunaren eskubideakizango dira guk jorratuko ditugun
bakarrak.


2. Dinamika

A)Jaiotzea eta eskuratzea

Eskubidea jaiotzen da, legeak ezarritako baldintzekin, Zuzenbideak zehaztutako
egoera gertatzen denean. Eskubidea jaiotzeko, eskubideduna (subjektua) egon
behar da; jakina denez, Zuzenbideak ez baitu subjekturik gabeko eskubiderik
onartzen.

Eskubidedunak eskubidea modu ezberdinen bidez eskura dezake, beraz, eta
ikuspegi horretatik, eskuratzeko modu ezberdinen sailkapena egin daiteke­:

1.Eskubidea eskuratzerakoan gizakiaren borondateak zein punturarte duen eragina
kontuan hartuta, legezko eskuratzea edo eskuratzeex lege, eta borondatezko edo
negozio bidezko eskuratzea bereiz daitezke.

a)Legezko_eskuratzea_edo_eskuratze_ex_lege

Horren arabera, Zuzenbideak ezarritako egoera gertatzen denean eta baldintzak
betetzen direnean eskubidea eskuratuko da. Adibidez, pertsonak,KZaren 30.
artikuluaren baldintzekin jaiotzen bada, nortasun juridikoa eskuratuko du eta,
horrekin batera, nortasunaren eskubide gehienak bereganatuko ditu (bizitzeko
eskubidea, ohore eskubidea, osotasun fisikorako eskubidea...).Okupazioaere
legez eskuratzeko modua da: abandonatutako edo eta jabe gabeko gauzaren gaineko
jabetza eskuratuko du gauza horren edukitza hartzen duenak (KZaren
610.artikulua).

b)Borondatezko_edo_negoziozko_eskuratzea

Giza borondateak zehaztuko du nola eta noiz eskuratuko den eskubidea, eta baita
zer nolako hedadura izango duen ere. Bi modu ezberdin bereiztuko ditugu
eskuratze mota honetan:

1. Lehenengo multzoa,negozio juridikoenbidezko eskuratzeek osatzen dute. Baina,
zer dira negozio juridikoak? Bada, ordenamenduak pertsonei emandako tresna
juridikoak, ondasunak eta zerbitzuak elkar trukatzeko. Negozio juridikoen
artean esanguratsuenasalerosketada.

2. Bigarrena, aldiz, negoziozkoak ez diren borondatezko ekintza ez zilegiek
kaltetuengan sortzen dituzten eskubideek osatzen dute, eragindako kaltea
ordaintzeko eskubidea, hain zuzen. Hau da, arduragabekeriaz edo nahikeriaz
jarduten duenak kalteak eragiten baditu, kaltetuak ordaina eskatzeko eskubidea
izango du (KZaren 1902 artikulua).

2. Jatorrizko eskuratzea edo eratorritako eskuratzea

a)Jatorrizko eskuratzea

Eskubidea eskuratzen da aurreko inolako egoera juridikorekin harremanik izan
gabe,ex novoeskuratzen da, alegia. Eskuratzeko modu honetan eskubidea aldi
berean jaio eta eskuratzen da. Esaterako, idazlanaren egileak idazlana
egiterakoan horren gaineko jabetza intelektuala eskuratzen du, hau da, idazlana
sortzea eta bere gaineko jabetza eskuratzea une berean gertatzen dira, JILaren
1 artikuluaren arabera.

Jatorrizko eskuratzea gertatzeko ez da behar, hala ere, aurretik eskubidea ez
existitzea. Berau aurreko egoera juridiko batetatik ez eratortzea da behar
dena. Bestela esanda, eskubidea ez dio aurreko eskubidedunak besterendu behar,
beste era batera lortutakoa izan behar du, aurreko egoerarekin kausazko
harremanik izan gabe (adb: usukapioa)

b) Eratorritako eskuratzea

Eskubidedun berriak aurreko eskubidedunak besterendu diolako du eskubidea;
horrenbestez, eskubidearen abiaburua aurreko egoera juridikoa da, eta egoera
horien artean kausazko harremana dago. Eskubidedun berriak eskubidea nola eta
noiz eskuratuko duen aurreko egoeraren mende egongo da. Horren ondorioz,
ondasunaren gain saltzaileak zuen eskubide bera bereganatuko du erosleak.
Saltzaileak ondasunaren gain jabetza bazuen, erosleak jabetza eskuratuko du,
baina saltzailearen jabetza akastuna bazen eta, beraz, baliorik gabeakoa,
erosleak ere akats hoiekin jasoko du gauzaren jabetza eta baliorik gabekoa
izaten jarraituko du.

3. Eskubidearen egitatea nola gertatzen den ikusita, bat bateko eskuratze eta
segidako eskuratzeak bereiz ditzakegu:

a)Bat bateko eskuratzeak: Eskubidea legezko egitateak gertatzen diren unean
eskuratzen da. Esaterako, dohaintzaren bidez gauzaren gaineko jabetza
eskuratuko da dohaintza hartzaileari gauza ematen zaion unean; edo kalteak
ordainduak izateko eskubidea jaioko da kaltetuari kaltea eragin zalon unean.

b)Segidako eskuratzeak: Legezko egitatea segidan gertatu beharreko hainbat
ekintzek osatzen dute, eta denak gertatu arte ez da eskubidea oso osorik eta
behin betiko eskuratuko. Adibidez, oinordekoak jaraunspena eskura dezan honako
urratsak eman behar dira: lehendabizi, testamentua egin behar du kausatzaileak
(testamentu bidezko oinordetza bada, noski) eta bertan oinordekoa izendatu;
gero testatzailearen heriotza gertatu behar da, testamentua errebokatua izan
gabe; oinordeko izatera deitua denak onartu egin behar du jaraunspena, baina,
egia esan, egoera juridiko ezberdinetan egon daiteke pertsona bitarte guzti
horretan: itxaropen hutsa izatea, ustezko eskubidea izatea, behin behineko
eskubideduna izatea...


B) Besterentzea

a) Trasmisioa

Eratorritako eskuratze gehienetan eskubidea besterendua izaten ohi da.
Besterentzen duenak (tradensere deitu izan zaio) eskuratzen duenari
(accipiensere deitua izan zaio) eskubide bat ematen dio. Eskubidea besterendu
ahal izateko, eskubideak besterentzeko modukoa izan behar du. Oro har,
Espainiar Zuzenbidearentzat, besterentzeko moduko eskubideak ondarezko
eskubideak dira (KZaren 1.112 eta 609 artikuluak); ez ordea, nortasunarenak eta
familiaren esparru hutsekoak.

Eskubidea besterendu ezin izatea legez edo aldeen borondatez ezarri
daiteke.Legez, esaterako, ezin dira besterendu nortasunaren eskubideak eta
familiaren esparru hutsekoak (familiaren ondarezko eskubideak alde batera
utzirik).Borondatezbesterendu ezin daitezkeenak aldeek negozio juridikoetan
horrelakoak izatea adostu dutenak izango dira.

b) Oinordetza

Eskubidea bere horretan mantenduz, eskubidedun batek bestea ordezkatzen du,
bere tokia hartzera datorrelarik. Oinordetzak subjektu aldaketari begiratzen
dio etaikuspegi estatikoarenbidez aztertzen du eskualdatzea (inter
vivosedomortis causa). Transmisioak, aldiz,ikuspegi dinamikoarijarraitzen dio,
eskubidea eskuz aldatzen dela baita bere abiaburua.
   1. Aldatzea

Eskubidea aldatzea bere osagaiek aldaketak izatea da, baina eskubideak bere
horretan jarraitzen du, ez da iraungitzen, alegia. Aldaketak, beraz,
subjektuetan, objektuetan edo edukian gerta daitezke.

a)Aldaketa subjektiboa: Eskubidedunaz aldatzea da, eta gorago ikusi dugunez,
besterentzearen kasuetan gertatzen da.

b)Edukiari dagozkion aldaketak: Eskubide subjektiboa definitzen duten ahalmenen
aldaketak dira. Aldaketa horien bidez, ahalmenak gehitu ala gutxitu daitezke
edo denbora batez erabiltzeari uztea ere agindu daiteke.

d)Aldaketa objektiboak: Aldaketa horien bidez eskubidearen objektua da aldatzen
dena. Bi motatakoak aurki ditzakegu: a) Objektua behin betiko zehazten dutenak:
Hasiera batean eskubidearen objektua ez zegoen guztiz zehaztuta. Esaterako,
hori gertatzen da aukerako obligazioak daudenean, izan ere, aukeratu arte ez da
jakingo zein den bete beharreko obligazioa. b) Gauzaren aldaketa:Eskubidearen
objektua da aldatzen dena eta berri batek hartzen du aurrekoaren tokia.

Printzipioz, eskubidearen objektua desagertzeak edo besterentzeak eskubidea
iraungiko du (errealitatetik desagerraraziko du); edo eskubidearen trasmisio
gertatuko da, hots, beste pertsona batek bereganatuko du. Dena dela, hainbat
kasutan, Zuzenbideak honako fikzioa asmatu du, kontuan hartuta objektuaren
aldaketa zein egoeretan gertatzen den edo hirugarrenak babesteko legeak edo
aldeen borondateaz zehaztutakoa ikusirik:hasierako objektua ordezkatzen duen
gauzak eskubidearen objektua izaten jarraitzen duela, hala nola, desjabetzearen
ondorioz kendutako objektua balio justuaren kopuruak ordezkatzen du, eta kopuru
hori izango da harrezkero jabetza eskubidearen objektua; aseguru kontratua dela
medio, galdutako gauzaren ordez jasotako kalte ordainak gauza ordezkatuko du;
saldutako gauzaren ordez jasotako salneurriak ordezkatuko du saldutakoa...

   1. Iraungitzeaeta galtzea

Eskubidea iraungitzea eskubidea errealitate juridikotik guztiz eta behin betiko
desagertzea da. Zuzenbideak zehazten dituen kasuetan gertatzen da. Oro har,
ondoko kasuetan iraungitzen da eskubidea:

1.Eskubideduna hiltzeagatik. Arrazoi honegatik guztiz pertsonalak diren
eskubideak, familia eremu hutseko eskubideak eta guztiz pertsonalak diren
ondarezko eskubideak baino ez dira iraungitzen. Gainerako ondarezko eskubideak
oinordekoei jaraunsten zaizkie. (KZaren 657 eta 659 artikuluak).

2.Eskubidearen objektua galtzeagatik edo fisikoki edo juridikoki
hondatzeagatik. Kredituzko eskubideak, hala ere, ez dira beti arrazoi
honengatik azkentzen (KZaren 1.182 artikulua), ezta objektuaren aldaketa
gertatzen denean ere.

3.Eskubidearen azkentzeko epea edo ezarritako baldintza betetzeagatik. Oro har,
aldeen borondateak ezarriko dizkie eskubideei epeak, baina legeak ere zenbait
kasutan epeko eskubideak eratzen ditu. Horrez gain, legezko epea igarotzeak,
epe horretan zehar eskubidedunak eskubidea egikaritu gabe, ondarezko eskubideak
azkentzen ditu. Azkentzeko modu horri azkentzeko preskripzioa esaten zaio.
Eskubide guztiz pertsonalak eta familiaren esparru hutsekoak, oro har, bizi
artekoak izaten dira, eskubideduna bizi den bitartekoak alegia. Ez dira, beraz,
preskripzioz iraungiko.

4.Eskubideak babesten duen interesa gauzatzeagatik, hau da, eskubideak zuen
xedea betetzeagatik (adibidez, zordunak zorra ordaintzea...).

5.Kreditu eskubideen nahasturagatiketaeskubide errealek bat egiteagatik.
Harreman juridikoaren alde aktiboa eta pasiboa subjektu bakarrak bereganatzen
ditu (zorduna hartzekodunaren jaraunsle denean, adibidez) edo ondasun berean
biltzen dira (gozatzailea ondasunaren jabe bihurtzen denean).

6.Uko egiteagatik. Eskubidea azkentzea xedetzat duen borondatezko ekintza
juridikoa. Uko egitea eskubidedunak egindako aldebakarreko egintza juridikoa
da, eta horren bidez, pertsonak bere borondatez –beste inori besterendu gabe-
eskubide baten titular izateari uzten dio, atzera bota ezin den erabakia
izanik, gainera. Eskubidea abandonatzea suposatzen du, esanbidez ala isilbidez.
Kredituzko eskubideen kasuan nahikoa da uko egiteko borondatea adieraztearekin.
Eskubide errealen kasuan, aldiz, adierazpena egiteaz gain jokabide zehatz bat
egitea eskatzen da, objektua abandonatzea alegia. Uko egiten duenak jarduteko
gaitasuna izan behar du eta eskubidearen gaineko xedatzeko ahalmena ere, uko
egitea xedatzeko egintza juridikoa dela esan baitaiteke. Eskubideak uko egiteko
modukoa izan behar du. Oro har, eskubide guztiei uko egin diezaiokegula esan
daiteke, baina KZaren 6.2 artikuluak dioena kontuan hartu behar da:legeak
onartutako eskubideei uko egin diezaiokegu,interesa_edo_ordena_publikoaren
aurkakoa_ez_badagure errenuntzia etahirugarrenei_kalterik_egiten_ez
badie.Lehenengo mugaren adibidea kontsumitzaileak babesteko eskubideen ukazioa
litzateke; bigarren mugaren adibidea, aldiz, zordunak bere eskubideei uko
egitea hartzekodunak kaltetzeko. Aipatutako mugak errespetatzen ez dituzten uko
egiteek ez dute legez baliorik izango, KZaren 6.2. artikuluaren aginduz.
Nolanahi ere, KZaren 6.2. artikulutik atera daitekeen ondonio juridikoa ez da
beti deuseztasuna izango. Uko egiteko egintza deuseza izango da, esate
baterako, aginduzko arauaren aurkakoa denean; baina hirugarrenak kaltetzen
dituenak, ordea, beste ondorio juridiko batzuk izan ditzake, adibidez,
batzutan, legeak kaltetuari uko egiteko egintza juridikoa desegiteko ahalmena
emango dio, eta beste batzuetan, aldiz, berarengan eragina ez izatea eskatzeko
ahahnena izango du.


ZEHATZAGO:_PRESKRIPZIOA_ETA_KADUZIDADEA


1.Denbora igarotzea

Denbora, izatez, munduan gertatzen diren egitateetan eragina duen inguruabar
bat besterik ez da. Baina, denbora igarotzeak ondorio juridiko ugari ditu
gizarteko ekintzetan. Hori dela eta,egitate juridikotzatjo behar da. Aurrekoa
kontuan hartuta eta, halaber, trafiko juridikoan segurtasuna bermatzeko,
legediek denbora arautu ohi dute, bere legezko ikuspegitik.
1.1. Denbora unitateak

Denbora neurtzeko hainbat unitate konbentzional erabiltzen ditugu, hala nola,
ordua, hilabetea, urtea e.a. Eguneroko bizitzan kontzeptu horien esanahia ondo
zehaztuta dago eta horrela erabiltzen dira. Legezko ikuspegitikMerkataritzako
Kodearen 60. artikuluakhonako hau xedatzen du:“epeak egunetan, hilabeteetan edo
urteetan zenbatu behar direnean, honela ulertu beharko dira unitate horiek:
eguna hogeita lau ordukoa dela; hilabeteak egutegi gregoriarrean jarritakoak
dira; eta urtea hirurehun eta hirurogeita bost urtekoa dela”. Kontzeptu horiek
orokorrak badira ere, legeak segurtasun gabeziak ez egoteko hainbat xehetasun
jartzea egokitzat jo du, era berean, gizabanakoek nahi izanez gero, beste
esangura batekin erabiltzeko askatasuna ematen badie ere, itunaren bidez
unitate horiek beste era batera erabiltzeko adostasuna lortzen badute.

KZaren 5.1. artikuluak, halaber epeak zenbatzeko beste arau batzuk jasotzen
ditu:

   1. Epea hilabeteetan edo urteetan zenbatzekoak badira:Kasu hauetanepea
      datatik datara zenbatu beharko da[2010eko ekainaren 4tik 2011ko ekainaren
      4ra].Horrenbestez, epearen azken eguna, zenbatu beharreko hilabete edo
      urte horri dagokion epearen hasierako egun bera izango da (bisurtea
      izateak ez du araua aldatzen, Espainiar Auzitegi Gorenaren iritziz, 68-I-
      18 eta 82-III-13 epaiak). Doktrinaren iritziz (ALBADALEJO), oro har, hiru
      hileko zein sei hileko edo antzeko epeak direnean ere, zenbatzeko modua
      datatik datara izango da, arrazoia bera baita.
   2. Epea hamabostekoa bada edo astekoa bada: Kasu hauetan, ordea, egunei
      aplikatzen zaien zenbatzeko modua izango da bete beharrekoa. KZaren 5.
      artikuluak ere honako hau gehitzen du:“epe mugaren hilabetean hasierako
      egunaren baliokiderik ez bada, epea hilabetearen azken egunean amaituko
      da”. Esaterako, hilabeteko epean, hasierako eguna urtarrilaren 31 izanik
      epe muga otsaileko hogeita zortzi ala hogeita bederatzia izango da. (Ikus
      ere azaroaren 26ko 30/92 Legea, Administrazio Prozedurari buruzkoa).

1.2. Denbora neurtzea

Denbora zenbatzeko doktrinak bi irizpide egon daitezkeela aipatu du:
lehena,zenbatze naturalaeta bigarrena,zenbatze zibila.

1.-Zenbatze naturala: zenbatzen hasteko unea legeak ezartzen du eta epe muga
dagokion epea iragan eta geroko hasierako une bera izango da. Teorian
irizpiderik zehatzena da, baina praktikan eragozpen larri bat izan dezake,
hots, ahaztu egin ohi dela epea zenbatzen hasteko hasierako unea eta ordua zein
izan zen. Hori dela eta zenbatzeko sistema zibila onartu da.

2.-Zenbatze zibila: Zenbatzeko modu zibilean eguna baino denbora unitate
txikiagoak baztertzen dira, eta horiek egun osokoak balira zenbatzen dira.
Irizpide hau KZaren 5.1.artikuluak jaso du.

Zenbaketarekin zerikusia duen beste gai bat honako hau da:hasierako eguna
epearen barruan zenbatu behar den ala ez. Gai hau arazo bihur daiteke
interesatuak ekintza juridikoa epearen azken egunean burutzen duenean, izan
ere, zehaztu behar da zein den epeko azken egun hori eta hasierako eguna
zenbatzen bada, ezberdina izan daiteke. Kode Zibilaren Atariko Tituluaren 1973-
1974ko erreformak ezezkoaren aldeko jarrera arau orokor bihurtzea erabaki zuen,
eta horrela, KZaren 5.1 artikuluak zera agintzen du:“besterik esaten ez den
bitartean, egunetan zenbatu beharreko epeetan epea egun zehatz batetik aurrera
zenbatu behar bada, hasierako eguna epearen zenbaketatik kanpo geratuko da,
horrenbestez, epea hasierako egunaren biharamunean hasiko da zenbatzen”. KZaren
5.1. artikuluaren araua legezko epeen zenbaketari aplikatzen zaio, legeak
berariaz bestelakorik esaten ez duen bitartean. Halaber, borondatez ezarritako
epeetan zenbaketa zibilari jarraituko zaio, alderdiek bestelako asmorik
agertzen ez badute behintzat.

KZaren 5.1 artikuluak, alabaina, ez du ezer aipatzen epearen azken eguna
zenbatzeari buruz. Erantzuna baiezkoa izan behar duela dirudi, eta adierazpen
hori egiteko bi argudio ditugu (CABANILLAS SÁNCHEZ): lehena, 1960.3.
artikulutik horrelako ondorioa atera dezakegula; eta bigarrena, KZaren 5.1
artikuluak epearen hasierako egunari aipamen zehatza egiten diola, epetik kanpo
uzteko. Azkenekoari buruz, ordea, ez badu ezer esaten epearen barruan dagoelako
izango da.

Zuzenbide zibilaren eremuan, epeak zenbatzeko orduanez dira jaiegunak
baztertzen, KZaren 5.2. artikuluaren aginduz. Artikulu horren edukia kontuan
hartuta, zenbaketa zibila eta administrazioko edo auzitegietako zenbaketa
ezberdina direla ondoriozta daiteke (DIEZ-PICAZO), izan ere, administrazio
arloko eta auzitegietako epeak zenbatzerakoan jaiegunak baztertzen dira.

KZaren 5.2. artikuluak xedatzen duen arautik, halaber, honako hau ondoriozta
daiteke: epearen azken eguna egun baliogabea bada (inhábil,gaztelaniaz), epea
ez da hurrengo egun baliodunera luzatuko (kontuan hartu beharrekoa da, ordea,
Espainiar AGS 81-XI-21). Auzitegietako epeetan eta administrazio arloko
epeetan, aitzitik, kontrako arauari jarraitzen zaio (ikus BJLOaren 185.2.art.
eta 30/92 Legearen 48.3. art.). Ikus ere 1982-II-1eko Espainiar AGS,
auzitegietako epeen eta epe sustantiboen arteko bereizketari buruzkoa.

2. Preskripzio iraungitzailea edo azkentzeko preskripzioa

2.1. Zehaztapen sistematikoak

Kode Zibilaren IV. Liburuko XVIII. Tituluak honako izenburu hau du:
“Preskripzioa”. Bertan bi erakunde ezberdin arautzen dira: lehena,eskuratzeko
preskripzio edo usukapioa(KZaren 1930.1 art); eta bigarrena,preskripzio
iraungitzailea(KZaren 1930.2 art.).

-Eskuratzeko preskripzioari buruz 1930.1 artikuluak zera dio:“preskripzioaren
bidez, jabetza eta gainerako eskubide errealak eskuratzen dira, legeak
zehaztutako modu eta baldintzei jarraituz”.

-Preskripzio iraungitzaileari buruzko 1930.2 artikuluak, ordea, honela dio:“Era
berean, preskripzioaren bidez edozein motatako eskubide eta akzioak iraungitzen
dira”.

Bi erakunde horiek batera araututa egon arren, oso erakunde ezberdinak dira,
eta hori dela eta, bereizita irakasten dira. Gai honetanpreskripzio
iraungitzaileabaino ez dugu aztertuko, izan ere, eskuratzeko preskripzioa
eskubide errealak aztertzerakoan ikasten baita.



2.2. Kontzeptua eta zergatia

Gogoratu dezagun, berriro ere, KZaren 1930.2 artikuluak dioena:“Era berean,
preskripzioaren bidez edozein motatako eskubide eta akzioak iraungitzen dira”.
Oro har, Nafarroako Foru Konpilazioaren (NFK) 26 Legeak zera adierazten du:
“legez preskribatu ezinak diren akzioak izan ezik, gainerako akzio guztiak
Titulu honetan ezartzen diren epeetan preskribatuko dira”.

Aurreko manuei jarraituz, honela defini daiteke azkentzeko preskripzioa:

 Eskubideak eta akzioak iraungitzeko modu bat da, legez ezarritako epean beren
                 eskubidedunak egikaritu ez izanaren ondorioz


Preskripzio iraungitzailearen oinarriari buruz doktrinak luze eztabaidatu du.
Gaur egun, doktrina nagusiak preskripzioa gizarteak onartu duen erakundea dela
adierazten du, eta baliozko tresnatzat jotzen da; ondarezko trafiko juridikoa
oztopatzen duten hainbat harreman albo batera uzten baitira, batzuetan
bidegabeko ondorioak dakartzan arren (DE CASTRO). Hala eta guztiz ere,
Espainiar Konstituzio Auzitegiak honako hau nabarmendu du, 1986ko azaroaren
25eko sententzian:“preskripzioaren erakundearekin lortu nahi den helburua
erabat zilegia da 1978ko Konstituzioaren ikuspegitik”.Orobat, Espainiar
Auzitegi Gorenak zera erantsi zuen 1997ko apirilaren 8ko sententzian:
“preskripzio_iraungitzailearen_oinarria_norberaren_eskubideak_egikaritzerakoan
eskubidedunaren_utzikeria,_arduragabekeria_eta_axolagabekeria_zigortzea_da”.


2.3. Egitura

Preskripzioan subjektuak eta objektua bereizi behar ditugu.

2.3.1. Subjektuak

Kode Zibilaren 1932.1.artikuluak dionez,“eskubideak eta akzioak
preskripzioagatik iraungitzen dira, pertsona mota guztien kaltetan, pertsona
juridikoak barne”. Beraz, preskripzioa pertsona mota guztien kaltetan gertatzen
da, hala nola, gaien eta ezgaien kaltetan, pertsona fisiko zein juridikoen
kaltetan eta abar.

Preskripzioaz baliatu daitekeenak ez badu eskubidearen edo akzioaren
iraungitzea eskatzen, eskubidea edo akzioa bizirik eta onik dirau, KZaren
1930.2 artikuluaren argudioari jarraituz. Nolanahi ere, 1937 artikuluaren
salbuespena kontuan hartu behar da, hots:“zordunak nahiz jabeak preskripzioaz
baliatzeari espresuki zein isil bidez uko egin badiote ere, horien
hartzekodunek, eta preskripzioa onuragarria gerta dakiokeen edozein pertsonek,
preskripzioa erabili dezakete”(adb: fidatzaileak, zordunkide solidarioak…).
KZaren 1935.2 artikuluari jarraituz,“preskripzioari isil bidez uko egin dela
ulertuko da egintzetatik eskuratutako eskubidea abandonatu dela ondoriozta
daitekeenean”. Nolanahi ere, preskripzioa aplikatua izateko hirugarrengoaren
eskariaren ondorioak mugatuak izango dira, harek kalte egiten dien heinean
baino ez duelako ondoriorik sortuko. Behin hirugarrengoen interesak bermatuz
gero, uko egiteak bere legezko eragina izango du.

Bestalde, KZaren 1932.2 artikuluak zera agintzen du: beren ondasunak kudeatzea
galarazita duten pertsonek beren ordezkarien aurka erreklamatzeko eskubidea
izango dute, baldin eta ordezkariaren arduragabekeriagatik eskubideak edo
akzioak preskribatu badu. Nortzuk dira, baina, ordezkari horiek: adingabeen
zein ezgaien legezko ordezkariak (KZaren 154.2. eta 267. artikuluak); ausenteen
ordezkariak (KZaren 185.3 eta 192. art.); pertsona juridikoa kudeatzen duten
pertsona fisikoak (KZaren 38.art.). Adingabeak edo ezgaiak legezko ordezkaririk
ez balu, berari ordezkaria izendatzea eskatu behar duten pertsonei eska
liezaieke 1932.2 artikuluak ezarritako erantzukizuna. (KZaren 182 eta
229.art.).

2.3.2. Objektua

KZaren 1930.2 artikuluak dioenez,“preskripzioaren eraginez edozein
motatakoeskubide eta akzioakiraungitzen dira”.“Edozein motatako”aipamen hark
interpretazio ezberdinak sor ditzake. Preskripzioari buruzko araudian,
legegilea kreditu eskubideak zein eskubide errealak defendatzeko akzioei buruz
ari da (KZaren 1962, 1963 eta 1964. art.), eta denek preskribatu dezaketela
dio. Arau horiek abiapuntutzat harturik, zera baiezta dezakegu:preskripzioa
zuzenbide zibilaren ondarezko arlo osoan aplika daiteke(Espainiar AGS 1964-III-
27 eta 1983-I-28).

Horren arabera preskribatu dezaketen eskubideak honako hauek dira:kredituzko
eskubideak, eskubide errealak eta oinordetzari buruzko eskubideak. Baieztapen
hori KZaren 1936. artikuluak sustengatzen du, izan ere, honela dio:“gizakien
merkataritzan dauden gauza guztiek preskribatu dezakete”. Baieztapen horrek,
halaber, alderantzizko ondorioa ateratzera behartzen gaitu: gizakien
merkataritzan ez dauden gauza guztiak ez direla preskripzioaren objektua,
esaterako, herri ondasunak (Espainiar AGS 1988-XII-7). Era berean, pertsona eta
familiari buruzko eskubide eta akzioak preskripziotik baztertuta egongo dira
(1970-X-7ko Espainiar AGSak ahaideen arteko mantenurako eskubidea ezin
zitekeela preskribatu adierazi zuen). Preskripziotik at egongo dira, halaber,
pertsonaren egoera zibilari buruzko akzioak. Legeak azken horiek egikaritzeko
epeak jartzen dituen arren, epe horiek kaduzitatekoak izaten ohi dira, eta ez,
ordea, preskripziozkoak.

Zenbaitzuetan legeak hainbat eskubideei datxekien ahalmenak preskribatu ezinak
direla dio, esaterako KZaren 1965 artikuluak zera jasotzen du:“oinordetzaren
zatiketarako akzioek, gauza komuna zatitzekoa eta aldameneko jabetzengatik
norberaren lurra mugatzeko akzioek ez dute jaraunsleen, jabekideen eta
mugakideen artean inoiz preskribatzen”. Jurisprudentziak, halaber, dokumentu
pribatuan hitzartutako kontratua eskritura publikoan jasotzeko ahalmenak ez
duela inoiz preskribatzen adierazi du (KZaren 1279.art.).


2.4. Preskripzioaren hasiera

KZaren 1969. artikuluaren arabera,“edozein akzioa preskribatzeko epea egikaritu
daitekeenetik hasiko da zenbatzen, legeak bestelakorik esaten ez duen
bitartean”. Agindu horrek preskripzioa noiztik zenbatzen hasi behar den
zehazten du:

Preskripzioaren epea zenbatzen hasiko dela akzioa egikarituz eskubidea gauzatu
          daitekeenetik (ikus Espainiar AGS 1962-I-25 eta 1982-I-29).

Hasierako baieztapen horrek, alabaina, nabardura batzuk eskatzen ditu.
Kredituzko eskubideen kasuan, esaterako, preskripzioaren epea igarotzen hasiko
da kreditua jaio eta bete behar denetik, izan ere, batzutan kontratuak
obligazioa betetzea denbora batez atzeratzen du, atzeratzeko baldintza dela
medio edo betetzen hasteko data kontratua sinatu baino gerokoa dela adosten
delako. Beste alde batetik, obligazioaren edukia zordunak zerbait ez egitea
denean, preskripzioa hasiko da zordunak egin behar ez zuen zera egiten hasten
denetik. Eskubide absolutuen kasuan, azkenik, preskripzioaren epea zenbatzen
hasiko da eskubide hura zapaltzen denetik.

Kasu orokorretan, eskubidea egikari daitekeen unea zehazteko irizpide objektibo
batzuei jarraitu behar zaie: preskripzioaren epea akzioa egikari daitekeenetik
hasiko da, interesatuak egikari zezakeela ez jakin arren (KZaren 1960 art.).
Dena dela, gauza bat interesatuak egikari zitekeenik ez jakitea da, eta beste
gauza bat eskubidedunari bere eskubideak zapalduak izan direla iruzurraren
bidez ezkutatzea. Kasu horietan, eta ekitatezko arrazoiak direla medio,
irizpide objektiboa baztertzen da, eta zera ulertzen da: akzio zehatz bat
egikaritzeko aukera objektiboa egon dadin, akzioa egikaritzeko egitateak
gertatzeaz gain, interesatuak zapalketaz jabetzeko moduan egon behar du, hau
da, zapalketa ez da ezkutuan geratu behar (ALBADALEJO). Jurisprudentziak iritzi
horri jarraitu dio, bereziki, errentan emandako finketan maizterrak obrak
egiten dituen kasuetan eta, era berean, maizterrak legez kontra akuratzeko
kontratua beste bati uzten dionean, edo finkaren zati bat maizterrak berriro
ematen duenean, jabearen baimenik gabe, e.a (Espainiar AGS 1969-IV-18, 1970-II-
12 eta 1975-II-15).

Preskripzioaren epearen hasiera zehazte arau horrez gain, Kodeak, kasu
berezietarako beste arau batzuk jaso ditu. KZaren 1970.1 artikuluak, esate
baterako, honela dio:“interesekin zein errentarekin ordaindu beharreko kapitala
ordaintzeko obligazioa erreklamatzeko akzioen preskripzioaren epea hasiko da
azken errenta edo interesa ordaintzen denetik, beti ere, interesak ordaintzea
hitzartzeagatik ondoriozta badaiteke kapitala eskatzeko epea dagon dagoela”.
Zentzuen kasuan ere arau hori aplikatuko da, KZaren 1606 eta 1620 artikuluen
arabera.


2.5. Preskripzioa epeak

Preskribatzeko epeak ezberdinak dira akzio motaren arabera.

2.5.1. Akzio errealak edo gauzen gaineko akzioak:

   1. Ondasun higiezineidagozkien akzio errealekhogeita hamarurteren buruan
      preskribatzen dute (KZaren 1963.1 art.). Dena dela, epe hori gertakizun
      batek baldintza dezake, alegia, epe hori iragan baino lehen hirugarrengo
      batek eskubide erreala usukapioz edo eskuratzeko preskripzioz eskuratzea
      (KZaren 1963.2 art. eta 1957, 1958 eta 1959 art.).

   1. Errebindikatzeko akzioarenepeahogeita hamarurtetakoa ote den zalantzan
      jarri izan du doktrinak, ondasun higiezinak direnean errebindikatu
      beharrekoak.Jurisprudentzian iritzi nagusia aldekoa da (Espainiar AGS
      1975-X-15 eta 1987-IV-29). Beste batzuen iritziz, ordea, errebindikatzeko
      akzioa ez da preskripzioz iraungitzen, ez bada hirugarrengo batek
      usukapioz jabetza eskubidea bereganatu duelako (DIEZ-PICAZO). Jarrera hau
      Nafarroako Foru Konpilazioak jasotzen du 39.b) Legean, izan ere, honela
      dio:“epeberezirik ezarrita ez daukaten akzio errealek usukapioz
      eskuratutako eskubidearekin batera ezina direnean baino ez dute
      preskribatzen”.

   1. Zortasunak ukatzekoakzioen kasuan ere, doktrinak nahiago du azkeneko
      teoriari jarraitzea, hau da, zortasunak norbaitek usukapioz eskuratu arte
      zortasuna ukatzeko akzioak ez duela preskribatzen (PUIG BRUTAU).

   1. Hipoteka eskubide errealaren akzioeiburuz KZaren 1964. artikuluak zera
      dio:“hipotekari buruzko akzioak hogei urteren buruan preskribatzen du,
      eta akzioaren epea egikari daitekeenetik aurrera zenbatuko da”.

   1. Ondasun higikorren akzio errealeiburuz KZaren 1962. artikulua ari da:
      “ondasun higikorren gaineko eskubideek edukitzea galdu zenetik sei
      urtetara preskribatzen dute, honako kasuetan izan ezik: edukitzaileak epe
      hori igaro baino lehenago jabetza eskubidea bereganatu duenean, KZaren
      1955.artikuluaren arabera; ondasuna galdu denean edo salmenta publikoan
      saldu denean; lapurtu denean”.

   1. Oinordetza eskatzeko akzioakhogeita hamarurteren buruan preskribatzen du
      Espainiar Auzitegi Gorenak onetsi duenez, KZaren 1963. artikuluari
      jarraituz.


2.5.2. Akzio pertsonalak

KZaren 1964. artikuluak agintzen duenez,“preskripzioarentzat epe muga berezirik
ez duten akzio pertsonalekhamabosturteren buruan preskribatzen dute”.Katalunian
eta Nafarroan, aldiz, akzio pertsonalek hogeita hamar urteren buruan
preskribatzen dute.

2.5.3. Bost urteko preskripzioa

Kode Zibilak honako obligazioak betearazteko akzioeibost urtekoepea ezartzen
die, preskripzio epe gisa (KZaren 1966.art.):

1.-Mantenurako_pentsioak: legez, borondatez, zein epai bidez ezarritakoei buruz
ari da. Gainera ezarrita egon eta gero, ordaindu ez diren kopuruak eskatzeko
akzioei buruz ari da, ez ordea, mantenurako eskubidea eskatzeko akzioari buruz,
izan ere, eskubide hori guztiz pertsonala edo familiaren aldekoa da, hortaz, ez
du inoiz preskribatzen.

2.-Alokatzeko_kontratuaren_ondoriozko_errentak_ordaintzea_eskatzeko
akzioa,direla hiriko finka alokatzeagatik, direla landako finka alokatzeagatik:
jurisprudentziak onetsi duenez, hiriko eta landako finken errentez gain,
ondasun higikorren errentei, gasaila (edo gaztelaniazkoaparcería)kontratuaren
ondoriozko ordainketei, zein obraren alokatzearen ondoriozko kontratuaren
ordainketei ere bost urteko epe hau aplikatzen zaie. Ez, ordea, zerbitzuak
alokatzeko kontratuari.

3.-Beste_edozein_motatako_ordainketa,_urtero_ordaindu_beharrekoak_badira_edo
urtea_baino_epe_motzagoetan: horien artean kapitalaren interesak eskatzeko
akzioa dago. Nolanahi ere, argitu beharra dago jurisprudentziak bost urteko epe
hau konpentsatzeko interesei baino ez diela ezartzen, berandutzeagatik zori
diren interesen epea hamabost urteetakoa dela adierazi baitu, KZaren 1964.
artikuluaren arabera (ALBADALEJO).

2.5.4. Hiru urteko preskripzioa

KZaren 1967. artikuluak arautzen du zein kasutan aplikatuko denhiru urtekoepea:

1.-Ondoko profesionalen ordainsariak eta eskubideak eskatzeko akzioa:
epaileenak, abokatuenak, erregistroko arduradunenak, notarioenak, eskribauenak,
adituenak, agenteenak eta kurialeenak. Ordainsariez gain, kargua edo ofizioa
betetzerakoan izandako gastuak eta egin beharreko ordainketak eskatzeko epea,
halaber, hiru urtekoa izango da.

2.-Botikak saltzeagatik botikariari zor zaiona kobratzeko akzioa; irakasleei
eta maisu eta maistrei eskolak emateagatik edo haien lanbidea edo ofizioa
betetzeagatik zor zaien soldata eta gainerakoak kobratzeko akzioa.

3.-Artisauen, mirabeen eta langileen zerbitzuak kobratzeko akzioa. Zerbitzua
betetzerakoan izandako gastuak itzultzea eskatzeko epea, era berean, hiru
urtekoa izango da.

4.-Ostalariak jakia eta gela bezeroari kobratzeko akzioa; merkatariak
merkataria ez denari saldutakoa kobratzekoa, edo merkataria izanik ere, salgai
ezberdinak saltzen jarduten duenari saldutakoa kobratzeko akzioa.

KZaren 1967. artikuluak, gainera, aipatutako epea noiztik zenbatzen hasi behar
den zehazten du, alegia, dagokion zerbitzua ematen utzi zenetik zenbatzen hasi
beharko da. Ikus dezakegunez, manuak preskripziorako epe motzak ezartzen ditu
hartzekodunak zordunari zerbitzuak egin dizkionean edo zorduna zerbaitekin
hornitu duenean.

2.5.5. Urte beteko preskripzioa

KZaren 1968. artikuluaren arabera,“urte beteko preskripzio epea honako akzioek
dute”:

1.-Edukitzea berreskuratzeko edo gordetzeko akzioa: Doktrinak urte beteko epean
akzioa preskripzioz ala kaduzitatez iraungitzen den eztabaidatu du. Doktrinaren
zati batek (ALBADALEJO) muturreko bi jarrerak uztartzen saiatu da eta honako
hau dio: edukitza berreskuratzeko akzioak urte beten preskribatzen duela, baina
galdutako edukitza berreskuratzekointerdiktuaegikaritzen bada, interdiktuaren
prozedurak urte beten iraungitzen da kaduzitatez.

2.-Erantzukizun zibila eskatzeko akzioa, dela irainaren edo kalumniaren
ondoriozkoa, dela KZaren 1902. artikuluaren arduragabekeriaren edo kulparen
ondoriozkoa. Urte beteko epea kaltetuak iraina, kalumnia edo kaltearen berri
izan zuenetik zenbatzen hasiko da.

3.-Irainen edo kalumnien kontzeptuak Zigor Kodeak jasotzen ditu 453. eta 457.
artikuluetan. Hala eta guztiz ere, zigor prozeduraren izapidetza eta gero
irainen edo kalumnien egileak zigor arloko erantzukizunik ez duela
ondorioztatzen bada, jokabidea delitua ez delako, erantzukizun zibila eskatzeko
akzioa urte beteko epean egikaritu beharko da, bestela preskribatuko du.
Kontuan hartzeko da, halaber, Ohorea, norbere eta familiaren bizitza pribatua
eta norbere irudia babesteko maiatzaren 5eko 1/1982 Lege Organikoa. Lege
Organiko horren 7.3 eta 7.7. artikuluen arabera, erantzukizun zibila honako
kasuetan eskatu ahal izango da:

a) Norbere edo bere familiaren ospea edo izen ona zalantzan jartzen duten
ekintzak burutzeagatik, jendearen aurrean zabalduak direnean.

b) Pertsona baten izena belztu edo gutxitzeko jendearen aurrean zabaldutako
ekintzak edo adierazpenak egiteagatik.

Dena dela, Lege Organikoaren erantzukizun zibila eskatzeko epea kaduzitatekoa
da, eta lau urte irauten du.
Jurisprudentziak, halaber, behin eta berriz esan du urte beteko epea KZaren
1902. eta 1910. bitarteko artikuluetan jasotako akzio guztiei aplikatuko
zaiela.

Gorago ikusi dugunez, KZaren 1968.2. artikuluaren arabera, urte beteko
epea“kaltetuak kaltearen berri izan zuenetik”zenbatu beharko da. Nolanahi ere,
askotan, zaila izaten da une hori zehaztea, alegia, noiz izan duen kaltearen
berri. Kalumnia eta irainen kasuetan, esaterako, egitatea edo adierazpena
komunikabideetan zabaldu bada, argitaratu zenetik zenbatu behar dela ulertuko
da, oro har, une horretan ezagutu ahal izan baitu kaltea sor dezakeen egintza.
Beste kasu batzuetan, aldiz, jurisprudentziak honako hau adierazi du,
preskripzioaren salbuespenezko izaeran oinarrituz: preskripzioa alegatzen
duenari dagokiola frogatzea preskripzioa gertatzeko baldintzak eman direla
(Espainiar AGS 1992-IV-24 eta 1992-V-21).

2.6. Preskripzioa etetea

2.6.1. Kontzeptua

Legez ezarritako denbora etenik gabe igarotzen denean eskubidea edo akzioa
preskripzioz iraungiko da, alegia, preskripzio iraungitzailea gertatuko da.
Horrenbestez, preskripzioa gertatzeko igaro behar den epea geldiarazten bada,
eskubidea edo akzioa ez da iraungiko. Baina, nola gelditu preskribitzeko epea?
Bada, ordenamendu juridikoak zenbait egintzei horretarako ahalmena ematen die,
eta horiek gertatuta eskubideak edo akzioak bizirik iraungo du.

KZaren 1214. artikuluaren arabera, preskripzioaren etena eragiten duen egintza
gertatu dela alegatzen duenari dagokio frogatzea preskripzioaren epea eten dela
(Espainiar AGS 1969-VI-25 eta 1991-II-22).

2.6.2 Arrazoiak

KZaren 1973. Artikuluaren lehenengo esaldiak zera dio:“akzioa auzitegietan
egikaritzen bada akzioaren preskripzioa etengo da”.

ALBADALEJO-ren iritziz, akzioa auzitegietan egikaritzeak zera esan nahi du,
preskripzioari dagokionez: eskubidedunak bere eskubidea defendatzeko
auzitegietan akzioa egikarituko duela subjektu pasiboaren aurka.

Preskripzioa etengo da bai jurisdikzio zibileko auzitegietan egikaritzen denean
akzioa, bai zigor prozedura izapidetzea eskatzen denean (ikus Zigor
Prozeduraren Legearen 114.1 artikulua eta Espainiar AGS 1966-VI-10).
Adiskidetzeko orria aurkezteak, halaber, preskripzioa etengo du, izapidetzea
onartzen bada (1881eko Prozedura Zibilen Legearen 479. art.). Era berean,
dohako laguntza juridikoari buruzko urtarrilaren 10eko 1/1996 Legearen 16.
artikuluan errepara ezazue, izan ere, artikulu horrek bide ematen du dohako
laguntza juridikoa eskatzeagatik preskripzio epea gelditzea, ez ordea etetea.
Preskripzioa auziaren eskea aurkeztearekin batera eteten da (Espainiar AGS
1966-XII-16 eta 1988-X-20), eskumenik gabeko epaileari aurkeztua izan arren
(KZaren 1945 art.).

KZaren 1973. artikuluak preskripzioa eteteko jasotzen duen bigarren modua
hartzekodunak zordunari zorra auzitegietatik kanpo erreklamatzea da. Kasu
horretan, interesatuaren borondatezko adierazpenak sortzen du preskripzioaren
etena. Hartzekodunaren ordez, bere ordezkariak egindakoak ere preskripzioa
eteteko balio du, jurisprudentziaren iritziz (Espainiar AGS 1968-I-18 eta 1972-
X-10). Preskripzioa eteteko adierazpen horrek ez du formari dagokionez
baldintza berezirik bete behar, baina zordunari argi eta garbi jakinarazi behar
zaio eskubidea epean egikaritu nahi dela.

Bukatzeko, KZaren 1973. artikuluak preskripzioa eteteko jasotzen duen azken
modua zordunak zorra aitortzea da, edozein dela aitortzeko modua. Modu honi
guztiz aplikagarria gertatzen zaio auzitegietatik kanpoko erreklamazioarentzat
esan dugun guztia.

2.6.3 Etenduraren efektuak

Preskripzioa eteteko ekintzak gertatuz gero, eskubidea ez da preskripzioz
iraungiko, beraz, eskubidedunak zordunari obligazioa erreklama diezaioke.
Horrez gain, beste ondorio garrantzitsu bat gertatzen da: eteteko egintza
gertatu arteko denbora hutsean geratuko dela, etapreskripziorako epea
hasieratik oso-osorik zenbatu beharko delaeskubidea edo akzioa iraungitzeko.

Etenduraren ondorioek honako egoeretan zenbait berezitasun dituzte:

1.-Kreditua zein zorra solidarioa denean (KZaren 1141, 1144 eta 1145.art.).
Horrelakoetan, Kodearen 1974.1 artikuluaren aginduz, akzioaren preskripzio epea
etetea hartzekodun zein zordun guztien onerako edo txarrerako izango da” (AGS
1993-VI-23). Arau hau zordunaren jaraunsleei aplikatuko zaie edozein direla
obligazioak, KZaren 1974.2 eta 1082. artikuluen aginduz.

2.-Kreditua zein zorra mankomunatua denean (KZaren 1137 eta 1138).
Horrelakoetan, “hartzekodunak zordun bati baino ez badio bere zati eskatu,
beste zordunekiko preskripzioa ez da eteten”.

3.-Preskripzioa auzitegian egikaritutako akzioaren bidez eteten denean, KZaren
1975. artikuluaren agindua aplikatuko da:“preskripzioa zorra auzitegietan
eskatuz eteten denean, zordun nagusiarengan eragina izateaz gain, bere
fidatzailearengan ere eragina izango du. Aitzitik, hartzekodunak preskripzioa
auzitegietatik kanpoko egintzen bidez eteten badu, edo zordunak zorra aitortzen
badu, preskripzioaren eteteak ez du fidatzailearengan eraginik izango”.
(Espainiar AGS 1989-I-27). Dena dela, fidantza solidarioa balitz, KZaren 1974.1
artikuluak agindutakoa aplikatuko da.


2.7. Preskripzioa gelditzea

Preskripzioarekin antza duen beste erakunde bat preskripzioa gelditzea da.
Eskubideak edo akzioak egikaritzerakoan oztopo batzuk gertatzen direnean legeak
preskripzioaren epea gelditzea ezar dezake, gehienetan, oztopoa desagertu
bitartean. Preskripzioa gelditzen denean, oztopoa egon den bitarteko denbora ez
da zenbatuko -preskripzioa eteterakoan gertatzen ez den bezala-, baina
preskripzioaren epea ez da hasieratik zenbatuko, oztopoa agertu arteko denbora
bere horretan geratzen baita. Horrenbestez, oztopoa desagertu orduko,
preskripzioaren epea berriro martxan jarriko da, jadanik igarotako denbora
kontuan harturik.

Kode zibilak ez du jasotzen preskripzioa gelditzeari buruzko araurik. Kode
Zibilaren isiltasunak, hala ere, ez du esan nahi ordenamendu juridikoak
erakunde hori onartzen ez duenik, izan ere, Merkataritzako Kodearen 955.
artikuluak nolabaiteko izaera orokorrarekin jasotzen du, eta 1939ko apirilaren
1eko Legean ere azaltzen zen (Lege horrek guda zibilaren ondorioz preskripzioa
gelditzeko zenbait kasu arautzen zituen). Preskripzioa gelditzeko kasu berezia
KZaren 1025. artikuluak jasotzen du:“inbentarioa egiteko garaian eta
erabakitzeko epean, legatu hartzaileak ezin dute beren legatuak ordainduak
izatea eskatu”.

Bukatzeko, ez dirudi gizabanakoek ezin dutenik preskripzioa gelditzeko epeak
hitzartu, autonomia pribatuaren printzipioan oinarrituz (DIEZ-PICAZO).

3. Kaduzidadea

3.1. Kontzeptua eta zergatia

Preskripzio iraungitzailearen kideko erakundea kaduzitatea da. Kodeak ez du
orokorki arautzen, baina azken urteetan Espainiako zuzenbideak kaduzitatearen
kontzeptua bereganatu du, Alemaniako doktrina juridikoaren eskutik.
Kaduzitatearen kontzeptua preskripzio iraungitzaileari kontrajarriz eratu zuen
Alemaniako doktrinak. Hori horrela, autore horientzat kaduzitatea zera da:
legearen aginduz, eskubide bat ezinbestean epe jakin batean egikari behar
denean epe hori kaduzitatekoa izango da. Hartara, kaduzitateko epea igaro
ostean eskubidea ez da jadanik existituko. Autore horien iritziz, gainera,
kaduzitatea gertatu dela ofizioz erabaki behar du epaileak -preskripzio
iraungitzailean ez bezala- eta, oro har, kaduzitatearen epea gelditzeko edo
eteteko legeak ez ditu arrazoirik jasotzen (ENNECCERUS-NIPPERDEY).

Espainiako zuzenbideari dagokionez, honako hau da kaduzitatea:legezko epean
eskubidea egikaritzeko ekintza burutzen ez bada, eskubideak edo ahalmenak
iraungiko dituen erakundea da(GÓMEZ CORRALIZA). Espainiar Auzitegi Gorenak
kaduzitateak honako ezaugarriak dituela esan zuen 1990eko maiatzaren 22
sententzian: auzia erabaki behar duen erakundeak ofizioz aplika dezake;
kaduzitateak eskubideak eta obligazioak iraungitzeko indarra du eta denbora
igarotze hutsagatik gertatuko da iraungitzea (ikus ere Espainiar AGS 1994-XI-
10).

1996ko maiatzaren 11ko sententziak zehazten duenez, gehienetan, egoera
juridikoetan aldaketak eragitea helburutzat duten ahalmen eta botereetan
agertzen da kaduzitatearen erakundea. Aurretik existitzen zen harreman
juridikoa aldatzeko ahalmena duten botere horiek trafikoaren segurtasuna
kolokan jar dezaketenez, kaduzitatearen epeak laburrak izaten ohi dira. Horren
ondorioz, kaduzitatea trafiko juridikoaren segurtasuna bermatzeko tresna dela
adierazi du doktrinak (PUIG BRUTAU).

3.2. Kaduzitatearen objektua

Kaduzitatearen objektua zehaztea ez da erraza, lehen azaldu dugun
arrazoiagatik, alegia, Kode Zibilak ez duelako orokorki arautzen. Hala ere,
zenbait artikuluetan kaduzitate hitza agertzen da, baina gehienetan zehaztasun
teknikorik gabe. Horregatik, agian, Kodearen epea preskripziokoa ala
kaduzitateko den zehazteko irizpideak legegintzarako politika eta egokitasuna
izaten ohi dira.

KZaren 1930.2 eta 1936 artikuluetan oinarriturik gorago zera adierazi dugu:
preskripzio iraungitzaileak ondare arloko eskubideen eta akzioen gain duela
eragina. Beraz, pertsonaren eta familiaren arloko eskubideak ez direnez
ondarearen eremukoak kaduzitateari lotuko zaie. Nolanahi ere, kaduzitateak
ondare arloko zenbait eskubideetan ere eragina du, baina horietan epea
kaduzitatekoa ala preskripziokoa den erabakitzea ez da erraza izaten. Espainiar
Auzitegi Gorenaren 1994ko azaroaren 10eko sententziaren arabera, kaduzitateko
epea izango da baldin eta akzioaren helburua aurretik dagoen egoera juridikoa
aldatzea denean; preskripziokoa izango da, aitzitik, beste kasuan honetan:
helburua eskubide bat iraungitzea izango da, hain zuzen ere, eskubidedunak bere
eskubidea egikaritu nahi ez duenean trafiko juridikoan sor litezkeen segurtasun
gabeziak ekiditeko, eskubide hura azkentzea.

Kaduzitatearen adibide gisa honako hauek aipa ditzakegu:

   1. KZaren 43.2. artikulua: ezkontzeko hitza ez betetzeagatik ordaindu
      beharreko kalte-ordainak eskatzeko akzioa

   1. Seme-alabatasuna erreklamatzeko akzioen eta aurretik zehaztuta dagoen
      seme-alabatasunari aurka egiteko akzioen epeak kaduzitatekoak dira
      (KZaren 132.2, 133.2, 136, 137, 140 eta 141 art. eta Espainiar AGS 1989-
      V-8).

   1. Adopzioa iraungitzeko akzioaren epea ere kaduzitatekoa da (KZaren 180.2
      art.).

   1. Ondare arloko eskubide eta akzioei dagokienez, honako hauek aipatuko
      ditugu:

         1. doako emateak errebokatzeko akzioaren epeak (KZaren 646.1 eta
            652.art. eta Espainiar AGS 1983-X-23 eta 1988-III-11);
         2. KZaren 1076. eta 1299 artikuluetako desegiteko akzioak
            (gaztelaniaz,acciones rescisorias);
         3. kontratu deuseztagarrien aurka egiteko akzioen epeak (KZaren 1301
            art.) autore gehienentzat kaduzitatekoak dira, beste batzuentzat,
            aldiz, preskripziokoak (Espainiar AGS 1984-IV-4ko sententzia
            kaduzitatearen aldekoa da eta 1989-X-30koa preskripzioaren
            aldekoa);
         4. lehentasunez eskuratzeko eskubideen epeak eta atzera-eskuratzeko
            eskubideenak, dudarik gabe, kaduzitatekoak dira (KZaren 1067, 1524,
            1638, 1639 eta 1640.art.) (Ikus ere Espainiar AGS 1970-X-7, 1982-
            XII-30 eta 1992-IX-30).

   1. Amaitzeko, doktrinaren iritziz, oinordetzaren eremuan KZaren 689,
      artikuluaren eta 762. artikuluaren epeak kaduzitatekoa dira.


3.3. Kaduzitatearen eraentza juridikoa

Kaduzitatearen alorrean araudi orokorrik ez dagoenez, preskripzio
iraungitzailearen arauak aplikatzea komeni da, kaduzitatearen izaerarekin bat
ez datozenak izan ezik. Hartara, preskripzio iraungitzaileen subjektuei buruz
gorago esandakoa hemen berretsi dezakegu.

Halaber, kaduzitatearen epearen hasierari dagokionez, KZaren 1969. artikulua
aplikatu ahal izango da. Preskripzioari buruz esan genuenari jarraituz, epea
zenbatzen hasiko da kaduzitatez iraungi daitekeen eskubidea egikari
daitekeenetik, eta une hori zein den zehazteko irizpide guztiz objektiboetara
jo behar da, bereziki kontuan hartuta kaduzitatea modu automatikoan gertatzen
dela. Nolanahi ere, praktikan irizpide hori ez da azken muturretaraino
eramaten, izan ere, batzuetan eskubidea egikari daitekeen une objektiboa alde
batera utzita, interesatuak akzioa egikaritzerik bazela adierazten duen
egintzaren berri izan duen unera jo da. (ikus Espainiar AGS 1989-X-30 eta 1993-
II-16).

Jurisprudentziak onartu duenez, kaduzitatea automatikoki gertatzen da eta
epaileak ofizioz aintzat har dezake (Espainiar AGS 1966-XII-22, 1978-X-31 eta
1984-XII-18).

Kaduzitateak bereizten duen beste ezaugarri bat epeak eteteko arrazoirik ez
dagoela da. Zentzu horretan 1981eko maiatzaren 7ko Espainiar Auzitegi Gorenaren
sententziak honako hau zehaztu du: kaduzitateak ez dituela epeak eteteko
arrazoirik onartzen eta denbora igarotze hutsak sorrarazten duela kaduzitatea.
(ikus ere Espainiar AGS 1984-v-30 eta 1986-II-14). Berriro ere, ezaugarri hori
ez da azken muturretaraino eramaten, izan ere, doktrinak agerian utzi duenez
(REGLERO CAMPOS), hainbat kasutan legeak onartzen du akzio egikaritzeko legez
ezinbestean aldez aurretik egin behar diren ekintza batzuk kaduzitateko epea
eteteko indarra dutela.(Espainiar AGS 1965-V-22eta 1983-XI-8).

Kaduzitatearen ondorio orokorra hau da: eskubidea egikaritu gabe epea igarotzen
bada edo kaduzitateko epean burutu behar den egintza egiten ez bada,
kaduzitateak eskubidea edo akzioa iraungiko duela. (GOMEZ CORRALIZA). Ildo
beretik 1983ko azaroaren 22ko sententziak zehaztu duenez, kaduzitatea“ex
lege”gertatzen da eta ondorio saihestu ezinak ditu. Autore batzuen iritziz,
gainera, kaduzitatea gertatuz gero, eskubidea hil baino jaiotzen ere ez dela
egiten uste dute.


3. Eskubide subjektiboaren egikaritza

1. Kontzeptua eta betekizunak

Eskubidea egikaritzea eskubidearen ahalmenak praktikan jartzean datza,
eskubidearen ahalmenak erabiltzea da, azken finean. Ahalmen horiek, baina,
zeintzuk dira? Bada lehendabizi, gauza edo eskubidea gozatzeko eta erabiltzeko
ahalmenak eta, bigarrenik, eskubidea besteengandik defendatzeko ahalmena
(esaterako, norberaren finkan sartzea debekatzeko auzokideari auzia ipintzeko
ahalmena). Hortaz, eskubidea defendatzeko legeak akzio judizialak egikaritzeko
ahalmena ematen dio eskubidedunari, eta baita legez ezarritako gainerako
tresnak ere. Nolanahi ere, eskubidea behar bezala egikaritzeko ez dira
eskubidearen ahalmen guztiak martxan ipini behar. Are gehiago, batzuetan
ahalmen batzuk ez dira praktikan jartzen, esaterako, auzitegietako defentsa.

Defentsa hori egikaritu nahi izanez gero, eskubidea auzitegietan edo
auzitegietatik kanpo egikari daiteke. Eskubidedunak akzio judiziala erabiltzen
duenean egikaritu da eskubidea auzitegietan, eta horren bitartez eskubidedunak
auzitegiari honako jarreraren bat eskatuko dio: ukatzen dioten eskubidea
onartzea; erasotua izan dena babestea edo defendatzea. Eskubidea auzitegietatik
kanpo ere egikari daiteke, ekintza pribatuen bitartez.

Nori dagokio, halabaina, eskubidea egikaritzea? Eskubidedunak honako bi
ukanbehar bete behar ditu eskubidea egikaritzeko orduan:jarduteko gaitasuna
izateaetazilegitasuna edukitzea.Jakina da, eskubideduna izateko nahikoa dela
gaitasun juridikoa izatea, baina eskubidearen ahalmenak egikaritzeko, aldiz,
jarduteko galtasuna beharrezkoa da (KZaren 443 artikulua). Horrenbestez, adin
txikiek eta ezgaituek haien legezko ordezkarien bidez egikaritu beharko dituzte
bere eskubideak. Zilegitasuna edukitzea, bestetik, hauxe da: ekintza juridikoa
eraginkorra eta baliozkoa izateko eskubidea egikaritzeko aukera izatea. Beraz,
eskubidea zilegitasunez egikari dezakeenakzilegitasun aktiboaizango du; eta
eskubidearen egikaritzea jasan behar duenakzilegitasun pasiboaedukiko du (azken
fin eskubidea betetzea eskatu edo auzia jar diezaiokenari).

Esandakoren ondorioz, beraz, zilegitasun aktiboa eskubidedunak duela esan
dezakegu. Bera izango da, hasiera batean, eskubidea zuzen zuzenean egikari
dezakeen bakarra. Hala ere, legeak batzuetan eskubideduna ez denari ere
eskubidea egikaritzea uzten dio, eta horrelakoetanbitarteko zilegitasunadagoela
esan ohi da. Bitarteko zilegitasuna bi kasutan gertatzen da: a)Ordezkaritza
kasuetan: ordezkaritza borondatezkoa (eskubidedunak beste pertsona bati baimena
ematen dio bere ordez jarduteko) ala legezkoa izan daiteke (legeak ezarritakoa
da). b)Ordezpenen kasuetan: ordezleak bere interesa delako egikaritzen du beste
baten eskubidea (KZaren1.111artikuluak, adibidez, aukera ematen dio
hartzekodunari zordunaren eskubideak egikaritzeko, hartzekodunaren kalterako
zordunak egikaritu nahi ez baditu.
2. Eremua eta mugak

Eskubidearen edukiak zehaztuko du eskubidedunak jarduteko zer nolako boterea
duen, zein ahalmen egikari ditzakeen eta zein mugak dituen, alegia.

Eskubidearen ahalmenak erabiltzeko askatasuna, dena den, ez da erabatekoa, izan
ere, eskubidea egikaritzeko moduak ohikoa eta zilegia izan behar du.
Horrenbestez, legeakfede onaren aurkako egikaritzaetaeskubideaz
abusatzeazigortzen du. Horren adibide dira KZaren 7.2 artikulua (eskubidearen
ohiko mugez gaineko egikaritza ez du legeak babesten) eta Zigor Kodearen 20.7
artikulua (eskubidearen egikaritze zilegiak baino ez du balio erantzukizun
kriminaletik salbuesteko). Hain zuzen ere, horiei eskubidearenberezko
mugakesaten zaie, eta ondoren banan banan aztertuko ditugu.

Esandakoaz gain, eskubideazkanpoko mugakere egon badaude, hala nola,
objektuaren gainean aldi berean eskubidedun ezberdinen eskubideak egikari
daitezkeenean. Egoera horretan, hain zuzen, eskubideen arteko gatazka gertatzen
da. Zuzenbideak gatazka horri konponbideren bat aurkitu nahian, honako irizpide
abstraktuak erabiltzen ditu, kasu bakoitzean egokiena dena aplikatu beharko
bada ere: a)Hierarkia_printzipioa: eskubide bati besteari baino lehentasun
handiagoa emango dio zenbait irizpideren arabera; esaterako, antzinatasuna,
eskubidearen izaera, jarduteko ardura…; b)Proportzionaltasunaren printzipioa:
eskubidedun bakoitzaren jarduteko eremua murrizten du.

Eskubideak egikaritzeko, gainera,denborazko mugadago, izan ere, eskubidea
egikaritu gabe epe zehatz bat igarotzeak eskubidea egikaritzeko zilegitasuna
kolokan jar dezake. Muga horri buruz ari diraazkentzeko preskripzioaren
(gaztelaniaz,prescripción extintiva)etakaduzitatearenerakunde juridikoak.


Eskubidea_fede_onez_egikaritzea


Fede onaaraudi zibilak behin eta berriz jaso duen kontzeptua da: lehendabizi,
printzipio gisa KZaren 7.1. artikuluan; eta bigarrenik, jokabidearen eredu gisa
hainbat erakunde juridikoetan, hala nola ezkontzan (KZaren 79.art.), edukitzean
(KZaren 433.art.). Zenbait erakunde juridikoren egitatezko egoeraren baldintza
bat izango da fede ona, beste batzuetan ordea, fede onak eskubideak
egikaritzeko modua erakutsiko du (KZaren 7.1.art.). Azken esanahi hori da orain
aztertuko duguna.
KZaren 7.1.artikuluak“eskubideak fede onez egikaritu beharko direla”dio. Baina
zer dafede ona? Gorago esan dugunez, gizarteko egoera zehatz batetan nola
jokatu behar den eredua da, eta honela labur dezakegu:besteekiko jokabide
leiala izatera behartzen gaituen eredua da. Beste modu batean esanda,
zintzotasunez eta zuzentasunez jokatzera behartzen gaituen eredua da, eta kasu
bakoitzean horrela jokatu den jakiteko unean momentuko gizartean indarrean
dauden zenbait elementuetara jo beharko da, hots, kultura, ekonomia, egoera
soziala, indarrean dagoen legedia...
Alde batetik, leialtasunez jokatzekoeredu abstraktuada, baina beste aldetik,
eskubidea egikaritzeko pertsona zein egoeran eta zein baldintza zehatzetan
dagoen kontuan hartzen duena ere; izan ere, datu horiek guztiak kontuan hartzen
dira pertsonak fede onez jokatu duen erabakitzeko. Horrenbestez, datu horiek
guztiak kontuan hartuta pertsonaren jokabidea leiala eta zuzena bada jokabidea
legezkoa izango da, bestela ez, eta legeak gaitzetsiko du.

DIEZ-PICAZO irakasleari jarraituz, eskubideak egikaritzerakoan fede onak honako
mugak ezartzen ditu:

1)_Norberaren_ekintzen_aurka_jotzeko_debekua_(gaztelaniaz,_prohibición_de_ir
contra_los_propios_actos):pertsonaren jarduerak bere aurreko jokabidearekin eta
jokatzeko modu horrek besteengan sortu duen konfiantzarekin bat etorri behar
du. Bestela esanda, norberaren jokabideak (norberaren ekintza esaten zaio honi,
edo gaztelaniaz,acto propio) besteengan eragina badu, hirugarren horiek
ondorioztatu ahal izango dute zein izango den pertsona horrek gerora mantenduko
duen jokabidea. Aldez aurretik izandako jokabidetik aldenduko balitz, eta
aldentze horrek hirugarrenen konfiantza urratuko balu, fede onaren aurkako
jokabidea izango litzateke eta legeak gaitzetsiko luke (ikus Espainiar AGS
1987-XII-21). Printzipio honen baldintzak honako hauek dira: a) Aurreko
ekintzen egileak eta geroko ekintzen egileak berberak izatea; b) Eskubidedunak
legezko ondorioak sortzeko moduko ekintza burutzea, ekintza zilegia eta
eraginkorra alegia; c) Eskubidedunak gerora eskubidea egikaritzerakoan egoera
gatazkatsua sortu du eta auzia eragin du. Auzi horretan eskubidedunak eskari
bat egiten du; d) Fede onaren esanahia kontuan hartuta, aurreko eta geroko
ekintzen artean bateratzeko ezintasuna egotea.
2.Eskubideak_behar_den_unean_egikaritu_beharra: Eskubidea epe luzean zehar
egikaritzen ez bada, eta ez egikaritze horrek egikarituko ez delako konfiantza
sortu badu, legearentzat ez da jada onargarri izango egikaritzea, fede onaren
aurkako egikaritzea baita.
3.Formazko_akatsengatik_deusezak_diren_negozio_juridikoak:formazko akatsengatik
deuseza den negozio juridikoa betetzen bada, gero ezin izango da deuseztatu,
deuseztasunean oinarrituz.
4.Obligazioak_betetzeko_orduan,_fede_onak_kredituzko_eskubidea_egikaritzeko
arauak_malguago_aplikatzea_ekar_dezake.Esaterako, fede onaren aurkakoa izan
daiteke hartzekodunak zordunari txekea ez onartzea, zorra ordaintzeko modu
gisa, ordaindu beharreko diru kopurua handia bada edo egoeraren arabera ohikoa
bada ordaintzeko modu hori erabiltzea.


Eskubidea fede txarrez egikaritzearen ondorioak, oro har, honako hauek dira:
   1. Eskubidea egikaritu den modua onargarria ez izatea. Horren ondorioz,
      eskubideen arteko lehentasuna ezar daiteke, aldi berean eskubide bat
      baino gehiago egikaritu behar direnean; edo eskubidea egikaritzean
      eragindako ondorioak gelditzea; edo eta egindako ekintza deuseza dela
      adieraztea.
   2. Burututako jokabidea legez kontrakoa izatea, ez zilegia alegia.
      Jokabidearen zilegitasun ezak erantzukizun zibila sor dezake, beraz, fede
      txarrez aritu dena jokabide horrek eragindako kalteak ordaintzera
      behartuta egongo da.
Dena dela, oro har, eskubidea fede txarrez egikaritzeak ez du eskubidea
desagerrarazten, alegia, ez da eskubidea azkentzeko arrazoia. Horrenbestez,
berriro egikaritu ahal izango da, baina fede onez.


Eskubide_abusua

   1. Kontzeptua
Erregela klasiko batek esaten zuenez, norberak bere eskubideak erabiltzeagatik
ez dio inori kalterik egiten. Latinez honela adierazia izan da:qui iure suo
utitur neminem laedere, non face tuerto a otro. Erregela horren arabera,
titularrak eskubidea eskubidearen botere eremuan egikaritzen badu,
eskubidedunaren jarduna legezkoa eta zilegia izango da. Are gehiago,
eskubidedunak eskubidea egikaritzeagatik beste norbaiti kalteren bat eragiten
badio, egikaritzeak legezkoa eta zilegia izaten jarraitzen du, izan ere,
eskubidea existitzeak egon litekeen erantzukizuna salbuesten du eta ez du
kalteak ordaintzeko obligaziorik sortzen.
Printzipio hori zuzenbidearen ikuspegi indibidualistarekin batera nagusitu zen,
baina ikuspegi hori gaur egun gailendua izan da, izan ere, Zuzenbideak
gizartean bete behar duen funtzioa kontuan hartzen da. Gizartean Zuzenbideak
duen zeregina eta gizabanakoen gain dauden interesak, hain zuzen, eskubideak
egikaritzeko mugak dira gaur egun. Horrenbestez, eskubidea egikaritzerakoan
eskubide horren gizartearekiko zeregina betetzen ez bada, eskubidearen
gehiegizko egikaritzea izango da, gizartearen interesen aurkakoa, alegia.
Eskubideaz abusatzearen teoria doktrinak, eta bereziki jurisprudentziak,
sortutakoa da. Jatorrizko 1889ko Kode Zibilak ez zuen teoria hori jasotzen eta
1944ko otsailaren 12ko Espainiar Auzitegi Gorenaren Sententzia izan zen
eskubideaz abusatzearen teoria lehendabizi Espainiar ordenamendu juridikoan
sartu zuena. Sententzia horrek erabakitzen zuen auzia honako hau zen:
Bartzelonako zergarik gabeko eremuko Partzuergoak Bartzelonako kostaldeko
hondartzetatik area ateratzeko esku bakarreko emakida* (gaztelaniaz,concesión
en exclusiva) zuen. Emakida hori egikaritzerakoan tresna mekanikoak erabiliz
hain are kopuru handia atera zuen ezen hondartzaren lur azalera gutxitu zuen,
eta horrekin batera itsasoaren eragina baretzeko eta uholdeen aurkako babes
naturalak desagerrarazi zituen. 1932ko martxoko ekaitzek inguruko zentral edo
indarretxe elektriko bati izugarrizko kalteak eragin zizkioten, hain zuzen, San
Adrian del Besós herrian kokatuta zegoenari, eta zentral elektriko horrek
Partzuergoaren aurka auzia jarri zuen. Bartzelonako Entzutegiak San Adrian del
Besóseko zentral elektrikoari auziaren eskea onartu zion, Bartzelonako
Partzuergoak emakidak ematen zituen eskubideez abusatu zuela argudiatuz.
Partzuergoak, erabakiarekin ados ez zegoenez, Espainiar Auzitegi Gorenera jo
zuen kasazio errekurtsoa egikarituz, baina Auzitegi Gorenak Entzutegiaren
erabakia berretsi zuen. Espainiar Auzitegi Gorenaren sententziak honako hau
adierazi zuen:“incurre en responsabilidad el que, obrando al amparo de una
legalidad externa y de un aparente ejercicio de su derecho, traspasa en
realidad los linderos impuestos al mismo por la equidad y la buena fe, con daño
para terceros o para la sociedad”.


Sententzia hori eta gero, zenbait arauk doktrina hura lege bihurtu zuten, hala
nola 1964ko Hiri Finkak Alokatzeko Legearen 9.artikuluak eta Emakumeen
eskubideei buruzko 1961eko uztailaren 22ko Legea. Azkenean, 1974ko Kode
Zibilaren Atariko Tituluaren erreformak Kode Zibilean sartu zuen eskubideaz
abusatzearen teoria, hain zuzen, KZaren 7.2.artikuluan, norberaren eskubideaz
abusatzea debekatuz. Gerora, beste lege batzuk ere jaso izan dute, esate
baterako, Botere Judizialaren Lege Organikoaren 11.2. artikuluak zera agintzen
du:“epaileek eta auzitegiek eskubideaz abusatuz auzilariek aurkeztutako
eskaerak edo auzia gelditzeko edo atzeratzeko eskariak ezetzi beharko dituzte”.
Eskubideaz abusatzeko teoriari buruz hiru jarrera plazaratu dira doktrinan:

   1. Ikusmolde subjektiboa: Eskubidea egikaritzen duenaren asmoak argituko du
      eskubideaz abusatu den ala ez, izan ere, egikaritzen duenaren asmoak
      beste norbaiti kalteak eragitekoa izan behar du, berak horren trukean
      inolako onurarik jaso gabe. Eskubidedunak ez du jokabide horren bidez
      inolako interes zilegirik lortu behar.
   2. Ikusmolde objektiboa: Eskubideaz abusatu den ala ez jakiteko kontuan
      hartzen dutena ez da eskubidedunaren asmoa, eskubidearen xede
      ekonomikotik eta sozialetik aldendu den baizik. Eskubidea gizartearen
      interesen kontra egikaritu bada, autore horientzat, eskubideaz abusatu
      da.
   3. Erdibideko ikusmoldea: Aurreko bi ikusmoldeen elementuak uztartzen ditu,
      horrenbestez, eskubideaz abusatuko da eskubidedunak eskubidea
      egikaritzearekin kaltea sortu nahi badu eta bere jokabidea gizartearen
      interesen aurkakoa bada.


KZaren 7.2. artikuluak hirugarren ikusmoldeari jarraitzen dio:“Legeak ez du
eskubideaz abusatzea babesten edo eskubidea gizartearen interesen aurka
egikaritzea baimentzen. Egilearen asmoa dela eta, eskubidearen objektua dela
eta edo eskubidea egikaritzeko baldintzak direla eta, eskubidea
egikaritzerakoan ohiko muga nabarmenak gainditzen dituzten egite edo ez egite
guztiek, hirugarrengoei kalte eginez gero, dagokion kalte-ordaina ematea
ekarriko dute, eta baita gehiegikeriak iraun ez dezan hartu beharreko
administrazioko edo auzitegietako neurriak hartzea ere”.


   1. Betekizunak
Eskubideaz abusatu dela esateko honako hauek dira eman beharreko baldintza edo
ukanbeharrak:


a)Eskubidea_egikaritzerakoan_eskubidedunak_zerbait_egitea_edo_ez_egitea.Beraz,
eskubideaz abusatu daiteke zerbait eginez ala behar den zerbait ez eginez.
Halaber, ekintza materialak izan daitezke (tximinia eraikitzea, ondartzatik
ondarra ateratzea...) ala ekintza juridikoak (beste baten eskubidea oztopatzeko
norberarena egikaritzea, auzira jo kontratua desegiteko...)
b)Egitea_edo_ez_egitea_eskubidea_gehiegikeriaz_egikaritzearen_ondorioa_izan
behar_du:gehiegikeriaz jokatu duen jakiteko egilearen asmoari, eskubidearen
zereginari eta egikaritzeko inguruabarrei begiratuko zaie. Nahikoa da horietako
bakarra egotea gehiegikeriaz jokatu dela ondorioztatzeko, baina bat baino
gehiago ere aldi berean egon daitezke. Banan-banan aztertuko ditugu:
1.Asmoa:Jurisprudentziaren iritziz, gehiegikeriaz jokatzeko asmoa dago ondoko
bi kasu hauetan: egilearen nahia beste norbaiti kalte egitea baino ez denean
eta eskubidea egikaritzearekin egileak ez duenean inolako xede zilegirik
lortzen (Espainiar AGS 1984-V-23).
2.Eskubidea_egikaritzeko_xedea:Zuzenbideak eskubideari gizartean bete behar
duen zeregina zehazten dio, kontuan hartuta banakoen interesak eta egon
litezkeen interes orokorrak. Eskubidea egikaritzerakoan eskubideak ez badu
zeregin hura betetzen, eskubidedunak eskubideaz abusatzen ari dela pentsa
daiteke. Eskubidearen zereginak, halaber, harreman handia du egikaritzerakoan
eskubidedunak ohiko mugak ez gainditu izanarekin.
3.Inguruabarrak: Eskubidea egikaritzerakoan gertatutako baldintzei esaten zaie
inguruabarrak, hau da, zeintzuk parte hartu duten, non eta noiz egikaritu den,
zein egoera zehatzean gertatu den egitea edo ez egitea, e.a. Hau da, eskubidea
egikaritzeko modua zehaztu duten datuak, hain zuzen ere, horietako bat egon ez
balitz egikaritzeko modua aldatuko bailitzateke. Inguruabar horiek zer nolako
eragina izan duten gehiegikerian zehazteko gertatu diren uneko errealitate
sozialaren arabera interpretatu beharko dira, KZaren 3.1 artikuluaren aginduz.


d)Eskubidea_egikaritzerakoan_ohiko_mugak_edo_muga_normalak_gainditzea.Zer da,
alabaina, normala ez den moduan egikaritzea eskubidea? Gorago aurreratu
dugunez, eskubideari Zuzenbideak agindutako zeregina ez betetzean datza;
bestela esanda, eskubidedunaren interes serio eta zilegia ez betetzea eskubidea
egikaritzerakoan. Jurisprudentziak behin eta berriz eskatu du gehiegikeriazko
jokabidea begi-bistakoa eta larria izan behar duela, izan ere,
jurisprudentziarentzat eskubideaz abusatzearen ondorio juridikoak azken
irtenbide gisa baino ezin izango dira aplikatu.
Nolanahi ere, argitu beharra dago modu normalean ez egikaritzeak ez duela esan
nahi legez aurkako egikaritzea denik. Alderantziz, jokabidea printzipioz guztiz
legezkoa bada ere, ohiko mugak gainditu dituelako ez da onargarria izango.
Espainiar AGS 1990-II-1eko sententziak, esaterako, honako hau esan zuen:“exige
una serie de actos que, pese a su apariencia de legelidad, violen el contenido
ético del precepto legal en que se amparan”.


e)Eskubidea_horrela_egikaritzeak_hirugarren_bati_kalteak_eragin_behar_dizkio.
Kaltea egitea nahitaezkoa da eskubide abusuarentzat Zuzenbideak ezarritako
ondorio juridikoak aplikatu ahal izateko. Kaltea ekintza gertatzearekin bat sor
daiteke ala gerora sortuko dena ere izan daiteke. Halaber, kaltea materiala
zein morala izan daiteke eta interes partikular zein kolektiboari egin
diezaioke kalte. Hala eta guztiz ere, gehiegikeriazko ekintza eta kaltearen
artean kausazko harremana egon behar du, hau da, kalteak ekintzaren ondorio
zuzena izan behar du.
Kaltea hirugarren bati egin behar dio eskubidedunak, eta hirugarren hura
harreman juridikoaren parte ala harreman juridikotik kanpoko beste pertsona bat
izan daiteke. Nolanahi ere,ezdira hirugarren kaltetutzat joko honako bi
pertsona horiek: bere jokabideaz eskubideduna modu horretan jokatzera behartu
duena, eta norberaren ekintzen aurka jokatuz gehiegikeria alegatzen duena.
Kaltetutako ondasunari dagokionez, jurisprudentziak honako baldintza eskatzen
ohi du: ahalmen juridiko batek horrela jokatzeko baimenik ez ematea (AGS 1963-
I-21, 1970-VI-30, 1981-X-31, 1987-XII-16). Azken finean, ekitatean
oinarritutako tresna denez gero, legez babestutaezdauden interesak zaintzeko
erabili behar da (AGS 1987-XII-31 eta 1989-V-26). Beraz, legeak beste bide
batzuen bitartez babesten badu kaltetutako interesa, lehendabizi bide horien
ondorio juridikoak izango dira aplikagarri, eta ez eskubideaz abusatzearentzat
ezarritakoak. Ordezko tresna juridikoa izango da, hortaz.


   1. Ondorioak


KZaren 7.2 artikuluak ez du gehiegikeriaz jokatzea babesten eta horren
ondorioz, dagokion kalte-ordaina ordaindu beharko du horrela jokatzen duenak.
Halaber, gehiegikeriak bere horretan jarraitzea eragozteko behar besteko neurri
judizial eta administraziozkoak hartu beharko dira.
Kalte-ordaina ordaintzea eta gehiegikeria irautea galaraziko dituzten neurriak
aldi berean har daitezke ala horietako baten bat bakarrik, egoeraren arabera.
   1. Gehiegikeriazko egikaritzea ez onartzea:Legeak ez du horrela jokatzea
      babestuko. Hala ere, eskubidea gehiegikeriaz egikaritzeak ez du eskubidea
      ukatzen edo ez dio eskubidedunari eskubidea kentzen, ez da hortaz,
      eskubidea azkentzeko arrazoia izango. Legeak egikaritzeko modu hori ez du
      babestuko, besterik gabe. Beste modu batean esanda, ez zaio eragin
      juridikorik emango jokatzeko modu horri, horrenbestez eskubidedunaren
      jokabideak printzipioz sortu beharko lituzkeen ondorio juridikoak ez dira
      gertatuko.
   2. Kalte-ordaina:KZaren aginduz, eskubidedunak dagokion kalte-ordaina eman
      beharko dio kaltetuari. Beraz, eskubidedunaren jokabidean dolo ala
      kulparik egon gabe ere, gehiegikeriaz jardutea erantzukizuna sortzeko
      arrazoia izango da. Eskubidedunak erantzukizuna alboratzeko ezin izango
      du argudiatu legezko eskubidea egikaritu duela. Legeak ezarri duen
      erantzukizunaerantzukizun objektiboada, ez hortaz, KZaren
      1902.artikuluaren modukoa, izan ere, azken horretan erantzukizuna
      sortzeko egileak doloz ala kulpaz jardun behar du.
Kalte-ordainaren eskariak aurrera jotzeko honako baldintzek egon behar dute:
gehiegikeria_egotea,kaltea_benetakoa_izatea, etajokabidea_eta_kaltearen_artean
kausazko_harremana_egotea. Kaltea jokabidea gertatzearekin bat ala gerora
plazaratu daitekeenez, kalte-ordaina ordaintzea bakarrik eskatu ahal izango da
kaltea gertatu denean. Gerora gertatu daitekeen kaltea bada, egokiago izango
dira auzitegietako edo administrazioko neurriak hartzea, gehiegikeria irautea
galarazteko eta kaltea gerta ez dadin.
   1. Auzitegietako edo Administrazioko neurriak hartzea:Badaezpadako
      zereginabetetzen dute eta kaltea gehiegikeriarekin batera gertatzen
      denean, zein gerora gerta daitekeen kasuan har daitezke. Gehiegikeria
      dagoela adierazten duen erabaki judiziala egon behar du neurri horiek
      hartu ahal izateko.
a) Neurri judizialak:Gehiegikeria dagoela adierazten duen erabaki
judizialarekin batera hartzen direnak dira. Gehiegikeriaz jokatu duenari
jokatzeko modua ezartzen dio. Oro har, zerbait egitera eta modu zehatz batetan
jokatzera behartuko dute (esaterako, gehiegikeria gertatu baino lehenagoko
egoera berrezartzera, jokabide berri bat egitera...)
Prozedurak irauten duen bitartean, gainera, Auzitegiari eska dakioke behar
diren badaezpadako neurri guztiak hartzea, geroko sententzia eraginkorra izango
dela ziurtatzeko (KZaren 1428.art.)
b)Administrazio arloko neurriak:Administrazioaren eskumenen arabera har
daitezkeen guztiak dira (debekuak, ukatzea, baimenak gelditzea, zigorra, e.a.).
Administrazioak, hala ere, ezin ditu banakakoen arteko egoera gatazkatsuak
erabaki, horren ardura epaileek baitute. Beraz, legeren batek ahalmena eman
behar dio mota honetako neurriak hartzeko.


BIBLIOGRAFIA
-CASTÁN, J.: “El concepto de derecho subjetivo”,RDP, 1940, 121. eta h. or.
-DABIN:El derecho subjetivo, Madril, 1955.
-DE BUEN: “La teoría de la relación jurídica en el Derecho civil”,Estudios
Clemente de Diego, Madril, 1940.
-DE CASTRO, F.:Derecho Civil de España, I, Madril, 1984.
-FERREIRA: “Algunas reflexiones acerca de la relación jurídica”,RGLJ, 1982, 3.
eta h. or.
-VATTIER.: “Observaciones críticas en tema de derecho subjetivo”,ADC, 1981, 3.
eta h. or.




1Itsasertzari buruzko Legearen 3.1.a) artikulua:“La zona marítimo-terrestre o
espacio comprendido entre la línea de bajamar escorada o máxima viva
equinoccial, y el límite hasta donde alcanzan las olas en los mayores
temporales conocidos o, cuando lo supere, el de la línea de pleamar máxima viva
equinoccial. Esta zona se extiende también a las márgenes de los ríos hasta el
sitio donde se haga sensible el efecto de las mareas. Se consideran incluidas
en esta zona las marismas, albuferas,marjales, esteros y, en general, los
terrenos bajos que se inundan como consecuencia del flujo y reflujo de las
mareas, de las olas o de la filtración del agua del mar”.
2Lurraldearen itsasoa edomar territorial. Urtarrilaren 4ko 10/1977ko Legeak
honela definitzen du:“el espacio que media entre dos límites: el interior,
determinado por la línea de bajamar escorada y en su caso, por las líneas de
base rectas establecidas por el Gobierno; y el exterior, determinado por una
línea trazada de modo que los puntos que la constituyen se encuentren a una
distancia de 12 millas náuticas de los puntos más próximos de las líneas de
base a que se refiere el artículo anterior”.
98

