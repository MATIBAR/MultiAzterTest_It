                            28._GAIA:_BEHIN_BETIKO_EXEKUZIOA.     I. EXEKUZIOAREN BATASUNA.     1. JATORRIZKO SISTEMA BATERATUA.    2. EXEKUZIO-BITASUNA.    3. 2000KO PZLREN SISTEMA.  II. PROZESUKO HASIERA.   1. EXEKUZIO-DEMANDA.  A. Betekizunak. B. Agiriak.   2. EXEKUZIOAREN AGINDUA. A. Exekuzioaren agindua ukatzen duen autoa. B. Exekuzioa agintzen duen autoa.   3. EXEKUTATUAREN JAKINARAZPENA.   III. EXEKUZIOARI AURKA EGITEA.  1. EXEKUZIO OSOARI AURKA EGITEA.  A. Akats prozesalak. B. Funtseko zioak.   2. EXEKUZIO-EGINTZEI AURKA EGITEA.  A. Prozedura edo prozesuari buruzko arauak haustea. B. Exekuzio-titulua haustea.   IV. EXEKUZIOA ATZERATZEA.                            28._GAIA:_BEHIN_BETIKO_EXEKUZIOA.    I. EXEKUZIOAREN BATASUNA.  1. JATORRIZKO SISTEMA BATERATUA.  Jatorriz exekuzio-sistema bateratua zegoen. Hasiera batean kondena-epai irmoa zen exekuzio-titulu bakarra. Baina denboraren poderioz beste exekuzio-titulu batzuk ere agertu ziren; izan ere, XIV. mendean kontratuzko tituluak ere exekuzio-titulu bihurtu ziren (babes judizial pribilegiatuak zeritzenak). Hala eta guztiz ere, exekutatzeko sistema bakarra zegoen.  Errege Katolikoen garaian eskritura publikoak ere exekuzio-titulu hartu zen. Mendeetan zehar exekuzio-titulu guztietarako exekuzio sistema bakarra zegoen, eta hau zen desberdintasun bakarra: Epaia ez ziren exekuzio-tituluen kontra edozein salbuespen onartzen zen. Epaiaren kontra, aldiz, ez zegoen obligazioaren zioari buruzko salbuespenik jartzerik. Desberdintasun hau izan ezik, exekuzio-prozesu guztietan errematerako zitazioa egiten zen, aurka egiteko aukera zegoen eta epaia ematen zen.  2. EXEKUZIO-DUALTASUNA.  1885. urteko PZLak sistema erabat aldatu zuen, exekuzio-bitasuna ezarriz. Alde batetik, epaiak exekutatzeko sistema bat zegoen, eta bestetik, gainerako exekuzio-tituluen exekuzioa. 1881. urteko PZLak sistema berarekin jarraitu zuen.  Epaietan ez zegoen errematerako zitaziorik, ez zegoen erremateko epairik; ezta aurka egiteko aukerarik ere. Epaiak ez ziren gainerako exekuzio-tituluei dagokienez, exekuzio-judizio izenekoaren bidez betearazten ziren; kasu honetan errematerako zitazioa, aurka-egite eta epaia zeuden.  3. 2000KO PZLREN SISTEMA.  PZL berriak jatorrizko sistemara bueltatzen da. Exekuzioak bateratzen ditu, exekuzio-sistema bakar bat sortuz. Kasu guztietan exekutatuak aurka egiteko aukera izango du. Hurrengoak dira dauden desberdintasun bakarrak:      * Exekuzio-titulu judizial eta antzekoek edozein obligazio dokumenta       dezakete (egitea, ez egitea edo ematea). Judizialak ez diren tituluek,       aldiz, diru-obligazioak baino ezin dituzte dokumentatu (edo dirutan       zenbatu daitekeen espeziean).     * Aurka-egiteari dagokionez, exekuzio-titulu bietan aurka egiteko aukera       dago, baina alega daitezkeen salbuespenei buruzko desberdintasunak daude.    II. PROZESUKO HASIERA.  Exekuzio-prozesua alderdiak eskatua baino ez da hasiko (xedapen-printzipioa). Beraz, prozesu guztietan bezala, exekuzioa demandaren bitartez hasiko da.  1. EXEKUZIO-DEMANDA.  PZL 549.1 art: Exekuzio-prozesua demandaren bitartez hasten da.  A. Betekizunak.  Demandak izan behar dituen adierazpenak (PZL 549.1 art.):           1. Exekutatzailearen eskaria oinarritzen duen titulua: hau da,             eskatzeko zioa (exekuzio-titulua).          2. Exekutatzaileak lortu nahi duen exekuzio-babesa, tituluaren             araberakoa izango dena. Bere kasuan, erreklamatzen den zenbatekoa             ere adierazi beharko da.          3. Exekuta daitezkeen (alderdi exekutatuaren) ondasunak;             exekutatzaileak ezagutzen baditu. Bere kasuan, exekutatzaileak esan             beharko du nahikoak diren.          4. Lokalizatzeko eta ikertzeko neurriak (PZL 575. art.). Ondasunik             ezagutzen ez denean, edo ezagutzen direnak nahiko ez direnean.          5. Alderdi exekutatuaren identifikazioa.          6. Abokatu eta prokuradorearen sinadurak (PZL 539. art.), tekniko             hauen eskuhartzea eskatzen ez duten prozesuetan emandako ebazpenak             diren kasuetan izan ezik.  Ebazpen judizialak edo berdinduak izanez gero, badaude beste betekizun batzuk:           1. Adierazi behar da kondena-ebazpena edo hitzarmenaren onarpena             exekutatuari jakinarazi zitzaionetik20_egun_pasatutaaurkezten dela             demanda (PZL 548. art.).          2. Laudoa edo epaia irmo bihurtu zenetik bost urteko epe barruan             aurkezten dela (PZL 518. art.).  B. Agiriak.  Demandarekin batera hainbat agiri aurkeztu beharko dira (PZL 550.1 eta 2 art.):                 1. Exekuzio-titulua (eskatzeko zioa).                2. Prokuradorearen ahalordea.                3. Diruzkoak ez diren kondenen zenbatekoa zehazteko erabilitako                   prezioak edo kotizazioak kreditatzen dituzten agiriak; hauek                   datu ofizialak edo publikoki ezagunak ez direnean.                4. Exekuzioa agintzeko legeak eskaturiko gainerako agiriak.                5. Exekutatzaileak beharrezkotzat jotzen dituen beste edozein                   agiri; exekuzioa agintzeko datu interesgarriak badituzte.  2. EXEKUZIOAREN AGINDUA.  Behin demanda aurkeztuta, auzitegiak exekuzioa agintzea edo ukatzea erabakiko du. Hori egin baino lehen, demanda eta tituluaren azterketa formala egingo du aurresupostu orokorrak eta betekizun prozesalak kontrolatzeko, (batez ere tituluaren betekizunak). Horrez gain, tituluaren izaera eta edukia aintzat hartuta, eskatutako exekuzio-egintzak egokiak diren aztertuko du.  Momentu honetan auzitegian ezin izango du auziaren funtsari buruz aztertu; honek esan nahi du ezin izango duela obligazioaren legezkotasun edo justiziari buruz erabaki (gauza juzgatu materiala edo berme bereziak daudelako). Baina epaia edo arbitraje erabakiak izanez gero, lehen aipatutako bost urteko iraungipen-epea aintzat hartu beharko du (PZL 518. art.); ebazpen judizial edo arbitraiazko erabakiak badira, exekutatuaren jakinarazpenetik 20 eguneko epea pasa arte ezin izango du exekuzioa agindu. (PZL 548. art.).  Aipatutako kontu guztiak aztertu ondoren (hauek betetzekotan) auzitegiak autoa emango du exekuzioaren aginduari buruz erabakiz: A. Exekuzioaren agindua ukatzen duen autoa.  Aurresupostu prozesal edo betekizunen bat bete ezean, auzitegiak exekuzioaren agindua ukatuz autoa emango du (PZL 552.1 art.). Auto honen kontra berraztertze (reposici√≥n) edo zuzeneko apelazioa tarteratzea dago, exekutatuaren aukeran (PZL 552.2 art.).  Auto hau irmo bihurtuta, hartzekodunak ezin izango du exekuzioa berriro saiatu; dena den, deklarazio-prozesu arruntean bere eskubideei buruz eztabaidatzeko aukera izango du, baldin eta ebazpen irmo edo epaiaren (exekuzio-tituluaren) gauza juzgatuak galarazten ez badio.  B. Exekuzioa agintzen duen autoa.  Aurresupostu eta betekizun prozesal guztiak betez gero, auzitegiak exekuzioa agintzeko autoa emango du, kontradikziorik_egon_gabe. Exekuzioa exekutatuari entzun gabe aginduko da.  Auto honen kontra exekutatuak ezin izango du errekurtsorik tarteratu, baina aurka egiteko aukera izango du (PZL 551. art.).  Hauxe izango da autoaren edukia (PZL 553.1 art.):                 1. Exekuzioa noren kontra agintzen den zehaztu beharko da.                   Exekutatua nor den, eta solidarioki edo amankomunean den; eta                   baita alderdi edo exekuzioaren edukiari buruzko beste edozein                   kontu ere.                2. Zenbatekoa, zeinarengatik exekuzioa agintzen den.                3. Exekutatuaren ondasunak lokalizatzeko eta ikertzeko egokiak                   diren neurriak (PZL 589-590 art.).                4. Kasu konkreturako ezarri beharreko neurri judizialak,                   ondasunen enbargoa barne. Kasua bada.                5. Zordunari egin beharreko (PZL 580-583 artikuluaren arabera                   kasua bada) ordaintzeko errekerimenduaren edukia. Beharrezko                   denean.  Auto honen bidez exekuzio-neurri zehatzak aginduko dira.  3. EXEKUTATUAREN JAKINARAZPENA.  Exekuzioa agintzeko autoa eman ondoren, exekutatuari jakinaraziko zaio. Jakinarazteaz gain, demanda eta agirien kopia helaraziko zaizkio (PZL 553.2 art.). Jakinarazteak_ez_dakar_zitaziorik_ezta_epatzerik_ere. Exekutatuari ez zaio zitatzen ezta epatzen. Exekuzioaren jakinarazpena egiten zaio, nahi izanez gero, edozein momentutan exekuzioan pertsonatzeko. Honela, agertu ezean, ez zaio auzi-iheslaritzat joko.  III. EXEKUZIOARI AURKA EGITEA. 1. EXEKUZIO OSOARI AURKA EGITEA.  Exekutatuak exekuzio osoari aurka egin diezaioke. Aurka egiteko zioak desberdinak izan daitezke:  A. Akats prozesalak.  Aurresupostu edo betekizun eza (PZL 559.1 art.):     1. Demandan adierazitako izaera edo ordezkapena exekutatuak ez izatea.Izaera       ez izatea: exekutatua pasiboki legitimatua ez izatea. Ordezkapena: legeak       akatsa bat du, exekuzio-demanda ordezkatuaren kontra doalako.    2. Exekutatzailearen gaitasun edo ordezkapen eza; edo izaera edo ordezkapena       kreditatu ez izana.Hemen ere legeak oker aipatzen du ordezkapena:       exekutatzailea ez da ordezkatzailea, ordezkatua baizik. Izaera:       legitimazio aktibo eza.    3. Exekuzioaren aginduaren erabateko deuseztapena, epaiak edo laudoak       kondenarik ez edukitzeagatik.    4. Aurkeztutako agiria exekuzio-titulua ez izatea.    5. PZL 520. artikulua haustea. Gogora dezagun arbitralak edo judizialak ez       diren tituluek diru-obligazioak besterik ezin dituztela dokumentatu.    6. Laudoaren kautotasun eza.  Exekutatuak idatziz alegatuko ditu akatsak, autoa jakinarazten denetik 10 eguneko epean. Ondoren, exekutatzaileari helaraziko zaio, erantzun ahal izateko; 5 eguneko epea izango du horretarako(PZL 559.2 art.). Amaitzeko auzitegiak erabakiko du:      * Baliteke auzitegiak akatsadagoela deklaratzea. Kasu honetan, konpongarria       bada, 10 eguneko epea emango dio exekutatzaileari, konpondu ahal izateko.       Konponduz gero, exekuzioarekin jarraituko da. Konpontzen ez badu,       auzitegiak exekuzioa indargabetzen duen autoa emango du, eta kostuak       exekutatzailearen esku izango dira.     * Akatsa konponezina bada, auzitegiak exekuzioa indargabetzen duen autoa       emango du, eta exekutatzaileari ezarriko zaizkio kostuak.     * Auzitegiakakatsik ezdagoela deklaratuz gero, aurka-egitea ezesten duen       autoa emango du, eta exekuzioak aurrera jarraituko du.  B. Funtseko zioak.  Bi harreman desberdindu behar ditugu. Alde batetik, harreman prozesala dugu (exekuzioa alegia), eta bestetik, harreman juridiko materiala (egintza edo negozio juridikoa). Exekuzioa alde batera utzita, harreman materiala alda daiteke, eta honek exekuzio-tituluan agertzen den obligazioan eragina izan dezake.  Alegatu daitezkeen zioak desberdinak izango dira tituluaren arabera:  1. Ebazpen judizialak eta berdinduak.  PZL 556. art. Exekuzio-tituluak: Epaia, ebazpen judizial, laudo, eta deklarazio-prozesuan alderdiek lortutako transakzio edo akordioa onartu edo homologatzen duen autoa.  Hauetariko erabakiren bat izanez gero, exekutatuak (exekuzioa agintzeko autoa jakinarazten zaionetik) 10 eguneko epea izango du idatziz aurka egin ahal izateko. Hauexek dira alega daitezkeen zioak:      * Ordaindu edo obligazioa bete izana. Agiriaren bidez egiaztatu behar da.     * Akzioaren iraungipena (laudo edo epaiak direnean).     * Exekuzioa saihesteko paktu edo transakzioak. Kasu honetan agiri publikoan       egiaztatu beharko da.  2. Judizialak ez diren tituluak.  PZL 557. artikuluak 517.2 artikuluren 4, 5, 6, 7, eta 9 ataletara bidaltzen du. Beraz, hauek dira judizialak ez diren tituluak : eskritura publikoak, merkatal artekariak interbenitutako merkataritzako kontratuen polizak, eramaile-tituluak nahiz izendunak, Kontuan egindako oharpenen ziurtagiriak, eta beste dokumentu batzuk.  Zioak:      * Ordaindu izana, baldin eta agiriaren bidez kreditatzen bada.     * Kreditu likidoaren konpentsazioa, exekuzio-indarra duen dokumentutik       ondorioztatzen bada.     * Pluseskaera edo gauzaz (en especie) ordaindu behar den zorrak eskudiru       bihurtzean gehiegizko konputatzea.     * Preskripzioa eta iraungipena (caducidad).     * Kita, itxoin edo ez eskatzeko paktu nahiz hitza (promesa o pacto de no       pedir).     * Transakzioa, baldin eta dokumentu publikoan adierazten bada.  3. Prozedura.  Funtsari buruzko zioei buruz deklarazio-intzidente baten bidez erabakiko da, demandarekin hasten dena. Beraz, intzidente honetan exekutatua demandatzaile bihurtzen da, eta exekutatzaile aldiz, demandatua izango da.  Aldez aurretik zera esan behar da: titulu judizialak badira, aurka-egiteak ez du exekuzioa etenaraziko (PZL 556.2 art.). Judizialak izan ezean, aurka-egiteak exekuzioa etenarazi egingo du, pluseskaera edo eskudirutan gehiegizko konputatzearen kasuetan izan ezik (PZL 557.2 eta 558.2 art.).  Kasu bietan izapidetzea berdina izango da (PZL 560. art.):      * Funtseko zioengatiko aurka egitea: Autoaren jakinarazpenaren ondorengo 10       eguneko epean, exekutatuak idazki bat aurkeztuko du aurka egiteko zioak       alegatuz. Exekutatzaileari helaraziko zaio, bost eguneko epean erantzun       dezan (alegazioak egin eta dokumentuak aurkezteko). Batzuetan bista       burutuko da, baldin eta aurkeztutako dokumentuak aztertuta erabaki ezin       bada, eta alderdietariko batek eskatzen badu. Auzitegiak 5 eguneko epean       erabakitzen du bista burutuko den, eta hurrengo 10 eguneko epean burutuko       da. Bista honetan dokumentuzko froga baino ez da onartzen. Ondoren,       epaileak autoz erabakiko du (PZL 561. art.): a) Aurka-egitea ezestea;       kasu honetan exekuzioak aurrera jarraituko du eta kostuak exekutatuaren       esku izango dira. b) Aurka egiteko zioren bat baiestea; beraz, exekuzioa       largetsi, enbargoak altxatu eta berme-neurriak bertan behera utziko dira.       Aurreko egoerara itzuliko zaio exekutatuari. Kostuak exekutatzailearen       esku izango dira.     * Aurka egiteko zioak metatzea:Idazki bakar batean exekutatuak akats       prozesalengatik eta funtseko zioengatiko aurka egin dezake. Lehenik eta       behin akats prozesalei buruz erabakiko da. Behin aurka eginda,       exekutatzaileari helaraziko zaio idazkia alegazioak egin ahal izateko;       ondoren, PZL 559.2 artikuluaren izapideei jarraituko zaie. Auzitegiak       aurka egiteko zioa baietsiz gero, hau da, hauste prozesala burutu dela       deklaratzen badu, ez dago exekuzioarekin jarraitzerik. Aurka-egitea       ezesten badu, exekuzioaren jarraituko da; baina autoaren jakinarazpenaren       ondorengo bost egunetan exekutatzaileak funtseko zioei buruz alegatu ahal       izango du. Ondoren, PZL 560 eta 561 artikuluek zehaztutako izapideetatik       jarraituko da.  Amaitu baino lehen, esan beharra dago azaldutako deklarazio-intzidentea sumarioa dela. Beraz, alderdien alegazioei, frogabideei eta epailearen kognizioari mugak ezartzen zaizkie. Honela, erabakitzen duen autoak ez du gauza juzgatuaren efekturik izango (PZL 561.1 art.). Honek esan nahi du plenarioa den ondorengo deklarazio-prozesua posiblea dela. Izan ere, PZL 564. artikuluak dioenez, ondorengo deklarazio-prozesuan exekutatzailearen eskubide eta exekutatuaren obligazioei buruzko gertakari eta egintza juridiko oro eztabaida daitezke, baldin eta gauza juzgatuaren menpe ez badaude.  2. EXEKUZIO-EGINTZEI AURKA EGITEA.  Kasu honetan exekutatuak exekuzioaren egintza konkretuei aurka egiten die, anulatzeko edo aldatzeko helburuz.  A. Prozedura edo prozesuari buruzko arauak haustea.  Exekuzio-prozesua arautzen duten arauen haustea alegatzen da. Hemen kontuan hartzen dena ez da titulua, prozedura edo prozesuari buruzko arauak baizik. Hausten den araua bi motatako izan daiteke:      * Prozedurari buruzko arauak: Exekuzio-prozesua legezkotasun printzipioaren       menpe dago. Exekuzioaren egintzen forma eta antolaketa arautzen duten       arauak alderdientzako bermea da, batez ere exekutatuarentzat. Hortaz,       prozedurari buruzko arauak haustekotan, edozein alderdik inpugnatu       dezake.     * Prozesuari buruzko arauak: Egintza edo ebazpenaren edukia arautzen dute.       Batzuetan, egintzaren forma errespetatzen den arren, honen edukiak arau       prozesala urratu egiten du. Adib., enbargoaren forma errespetatzen da,       baina ondasun enbargaezinak enbargatzen dira.  Hauexek dira arauak hausteagatiko aurka egiteko inpugnazio-bideak:      * Haustea erabaki judizial batean burutzen bada: Berraztertze errekurtsoa       tartera daiteke; eta baita apelazio-errekurtsoa ere, legeak aurreikusten       badu (PZL 562.1-1 eta 2 art.).     * Haustea egintzan bertan burutzen bada: Hemen ez dago ebazpen judizialik       errekurritzerik; beraz, alderdiak, haustea zuzentzeko lortu nahi den       ebazpen judiziala adieraziz idazki bat aurkeztuko du auzitegiaren       aurrean. Emandako ebazpenaren kontra berraztertze errekurtsoa tarteratzea       dago, eta kasua denean, baita apelazio-errekurtsoa ere (PZL 562.1-       3 art.).     * Jardunen deuseztapenaren kasuan:Jardunen deuseztapena bada alegatzen       dena; alderdiak eskatuta edo auzitegiak ofizioz deuseztapenaren arau       orokorrak aplikatuko ditu (PZL 562.2 art., 225 eta hurrengo artikuluekin       lotuta. Ikus 17. amaierako xedapena).  B. Exekuzio-titulua haustea.  Esan behar da exekuzio-titulua exekuzioaren neurria dela. Auzitegiak exekuzio- titulua hartu beharko du kontuan, exekuzioa burutzean. Hau da, exekuzioa tituluaren araberakoa izango da. Hainbatetan titulua interpretatu beharko du, eta horretarako tarte handia izanIK; hala eta guztiz ere, titulua muga izango du. Auzitegiak ezin du titulua alde batera utzi, ezin du tituluaren edukia urratu (PZL 563. art.).  Auzitegiak tituluaren kontra exekutatuz gero, kaltetutako alderdiak berraztertze errekurtsoa tarteratu ahal izango du; ezetsiz gero, apelazioan errekurritzeko aukera izango du.  Errekurtsoa tarteratzeaz batera, alderdiak inpugnatu den exekuzio-egintza atzeratzeko eska dezake. Auzitegiak eten egingo du, baldin eta alderdiak egintzaren atzerapenagatiko kalteengatik erantzuteko kauzio nahikoa eskaintzen badu.  IV. EXEKUZIOA ATZERATZEA.  Arau orokorra: Exekuzioa bi kasutan baino ezin da atzeratu: alderdi guztiek honela erabakitzen dutenean edo legeak berariaz ezartzen duenean (PZL 565.1 art.). Dena den, kasu honetan erabaki diren enbargoak burutu eta berme-neurriak mantenduko dira (PZL 565.2 art.).  Beraz, errekurtso arruntak tarteratzeak ez du exekuzioa eteten (PZL 567. art.). Hala eta guztiz ere, etetea dago, baldin eta exekutatuak exekuzioak konpontzeko zailak diren kalteak sortu ahal dizkiola kreditatzen badu.  Kasu bereziak: Auzi-ihesean emandako epai irmoaren berrikusteko edo desegiteko demandaren pendentzian (PZL 566. art.); egoera konkurtsalak (PZL 568. art.); epaiketa aurreko arazo penalak (PZL 569. art.).                           9  
