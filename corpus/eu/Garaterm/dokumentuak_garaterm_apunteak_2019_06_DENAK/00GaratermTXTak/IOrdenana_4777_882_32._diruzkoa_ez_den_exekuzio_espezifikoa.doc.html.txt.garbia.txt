                    32._GAIA:_DIRUZKOA_EZ_DEN_EXEKUZIO_ESPEZIFIKOA.     I. DIRUZKOA EZ DEN EXEKUZIO ESPEZIFIKOA.   II. EMATEKO OBLIGAZIOAK.   1. GAUZA HIGIGARRI ZEHATZA. 2. GAUZA GENERIKOAK.  3. ONDASUN HIGIEZINAK.  4. DIRU-BALIOKIDEA.   III. EGITEKO OBLIGAZIOAK.   1. PRESTAZIO SUNTSIGARRIAK.  2. PRESTAZIO SUNTSIEZINAK EDO OSO PERTSONALAK.   IV. BORONDATEZKO DEKLARAZIOA EMATEKO KONDENA.   IV. EZ EGITEKO OBLIGAZIOAK.                              32._GAIA:_DIRUZKOA_EZ_DEN_EXEKUZIO_ESPEZIFIKOA.   I. DIRUZKOA EZ DEN EXEKUZIO ESPEZIFIKOA.  Diruzkoak ez diren obligazioak exekuzio-titulua judizialetan baino ezin dira dokumentatu.  Akzio-eskubideak edo babes judizial eraginkorra jasotzeko eskubideak (EK 24.1 art.) exekuzioa era espezifikoan burutzea ere barne hartzen du. Exekuzio generikoa arrazoi objektiboengatik baino ez da onartzen.      * Exekuzio espezifikoa:Exekuzio-tituluan agertzen den prestazio berdina       ematzen dio exekutatzaileari; exekutatuak borondatez beteko balu bezala.     * Exekuzio generikoa: Tituluan agertzen den prestazioa eta exekuzioaren       bidez lortzen dena desberdinak dira. Tituluaren prestazioaren ordez dirua       ematen zaio exekutatzaileari.  BJLO 18.2 artikuluak dioenez arabera epaiak beraietan ezartzen den arabera baino ezin dira exekutatu; epaia exekutatu ahal izateko ezarritako prestazioa errespetatu beharko da. Hala eta guztiz ere, badaude arau berezi batzuk, exekuzio espezifikoaren ordez exekuzio generikoa aurreikusten dutenak. Horregatik zera kontuan hartu beharra dago:      * Espezifikoki exekutatzeko ezintasun natural edo juridikoaren aurrean       baino ez da exekuzio generikoa posible izango. Ezintasun naturala:       ondasuna galdu edo hondatzen denean. Juridikoa: Ondasuna hirugarren       pertsonaren esku dagoenean.     * Hasiera batean exekuzio espezifikoa exekutatuaren menpe dagoela dirudien       arren, legeak honek betetzeko premiamenduak edo isun hertsatzaileak       aurreikusten ditu.     * Hainbatetan, prestazioa diru bihurtzea ezinezkoa izanik, exekutatuak       obligazioa borondatez bete nahi ez badu, hertsapen pertsonalera jotzea       dago (adib., maizter botatzean). Kasu hauetan prestazioa diru bihurtzeak       ez du zentzurik.     * Exekuzio espezifikoa ezinezkoa izatekotan, generikoki exekutatu beharko       da (diruz ordaindu). Baina bi gauza desberdindu behar ditugu: alde       batetik, prestazioaren diru-baliokidea (beti existituko dena); eta       bestetik, kalte-galeren zenbatekoa (beti existitzen ez dena).     * Batzuetan, exekutatuak desobedientzia larri edo arin delitu nahiz       faltagatiko erantzukizuna izan dezake (prestazioa ez betetzeagatik) (PZL       556 eta 634 art.).  Baina adierazi dugunez litekeena da exekuzio espezifikoa generiko bihurtzea. Horregatik, PZL 700. artikuluak kautelazko neurri bat (batez ere aurreneurrizko enbargoa) hartzeko aukera aurreikusten du. Honela, diruzkoa ez den prestazioa (egitea, ez egitea edo gauzaren bat ematea) denean, exekutatzaileak eskatzen badu auzitegiak aurreneurrizko enbargoa erabaki dezake, balizko ordezko indemnizazioak eta kostuak ziurtatzeko. Kasu honetan ez zaio exekutatzaileari kauziorik eskatzen (bere prestazioa bermatua izateko eskubidea baitu). Azkenean exekuzio espezifikoa generiko bihurtzen bada (exekutatuak prestazioa bete ez izanagatik) enbargoa exekutibo bilakatuko da.  Diruzkoa ez den exekuzioa exekuzio-demandaren bitartez hasten da (PZL 549. art.); ondoren, exekuzioa agintzeko autoa emango da (ZPL 553. art.). Hemen berezitasun bat dago: autoan exekutatuari errekeritzen zaio tituluaren prestazioa betetzeko, premiamendu pertsonalak eta isun hertsatzaileez ohartaraziz (PZL 699. art.). Hau da, obligazioa betetzeko agintzen zaio exekutatuari, hertsapena erabiltzeko aukeraz ohartaraziz. Ezarri ahal zaizkion isunen bidez exekutatuaren prestazioa betetzeko erresistentzia saihestera zuzenduta daude.  PZL 711. artikuluak isunen munta ezartzen dute. Hauek ez dira exekutatuaren gaitasun ekonomikoaren araberakoa izango, baizik eta tituluaren prestazioen (egiteko obligazio oso pertsonalak: obligaciones de hacer personalísimas) ordaina edo prezioaren araberakoa. Exekuzio-tituluan prestazioaren ordaina agertu ezean edo txarto egindakoa desegin behar bada, merkatuaren arabera mugatu beharko da prestazioaren ordaina.  II. EMATEKO OBLIGAZIOAK.  Egiteko obligazioak:Exekuzio-tituluak (epaia edota arbitraiazko laudoa) gauza zehatz bat ematera kondenatzen duenean. Eman behar den gauza higigarri nahiz higiezina izan daiteke.  Lehen adierazi denez, exekuzioa agintzeko autoa emango da exekuzioarekin hasteko. Honetan epe barruan obligazioa betetzeko (gauza emateko) errekerituko zaio exekutatuari (PZL 699. art.). Epe barruan gauza ematekotan, prozesua bertan behera utziko da. Eman ezean, exekuzioarekin jarraitu beharko da.  1. GAUZA HIGIGARRI ZEHATZA.  Exekutatuak obligazioa bete ezean, auzitegiak gauzaren edukitzan jarri beharko dio exekutatzaileari, horretarako beharrezko premiamenduez baliatuz; beharrezko bada, auzitegiak leku itxietan sartze agindu eta indar publikoaz baliatuko da.  Kasu hauetan, PZLaren manuez gain, KZ eta Hipoteka Mobiliarioari buruzko arauak kontuan hartu beharra dago.  Beraz, gauza higigarri zehatz bat emateko prestazioa bada, exekuzio-jarduera gauza atzematean datza. Baina hainbat arazo ager daitezke:  A. Oztopo naturalak.  Ondasuna desagertu egin bada, (pérdida de la cosa debida) zor den gauza galtzeari buruzko zibileko arauak aintzat hartuko dira.  Deklarazio-prozesua amaitutakoan, gauzaren erreklamazioak zorduna berandutzapean jartzen du (KZ 1100. art.). Horregatik, gauza hondatzeak edo galtzeak ez du obligazioa iraungitzen (KZ 1182. art.). Dena dela, gauza ematea ezinezkoa denez, honen ordez indemnizazioa emango zaio hartzekodunari.  Gauza existitzen bada, baina exekutatuak gauza ematearen aurka badago,legeak hainbat neurri aurreikusten ditu:      * Alde batetik, legeak gauza higigarria erakustea (exhibición de la cosa       mueble) aurreikusten du, atariko eginbide moduan (PZL 2561-2 art.); eta       bestetik, gauza bilatzea eta gordailua (edo egokia den beste neurri       batzuk) (PZL 261.3 art.). Neurri prebentiboak dira.     * Gauza gordailatuta ez badago, premiamenduaren ildotik jo beharra dago:       leku itxian sartze eta miaketa eta indarra publikoaren laguntza.       Bestalde, exekutatua edo hirugarrenak galdekatu, gauza non dagoen       jakiteko.  B. Oztopo juridikoak.  Hirugarren batek gauza daukanean. Pertsona honek deklarazio-prozesuan parte hartu ez duenez, eta exekuzio-tituluan agertzen ez denez, ez dago haren kontra exekuzioa zuzendu. Baina kontuan hartu behar da, edukitza hutsak ez du esan nahi bidezko edukitza denik.  2. GAUZA GENERIKOAK.  Gauza generikoak:Gauzak suntsigarri edo ordezkagarriak, zeinak merkatuetan eskura daitezkeen. Pisatu, zenbatu edo neur daitezkeenak. Ondorioz, exekutatzaileak kreditua diruz asetzea eska dezake, gauza bera merkatuan erosteko.  Beraz, exekutatuak bete ezean, PZL 702. artikuluak bi aukera ematen dio exekutatzaileari:     1. Edukitzan jartzea, hau da gauza eman diezaioten eska dezake. Suposatzen       da gauza exekutatuaren eskuetan dagoela, ondorioz lehen aztertutako       eginbideak burutuko dira: indar publikoaren bidezko bilatzea, galdeketa,       e.a.    2. Exekutatuaren kontura gauzak merkatuan eskura dezake.Honetarako,       exekutatuaren ondasunak enbargatzeko eskatuko dio auzitegiari, diru       honekin eskurapena ordaintzeko.  Baina zer gertatzen da gauza exekutatuaren eskuetan ez badago, eta merkatuan eskuratu ezin bada?. Auzitegiak gauzaren diru-baliokidea zehaztuko du exekutatzaileari emateko; eta kalte-galerak badaude, hauek ere likidatuko dira (PZL 712 eta hurrengo art.). Gauza bera gertatzen da, exekutatzaileak berak, beranduko gauzen eskurapenak asetzen ez zaiolako, diru-baliokidea eskatzen duenean (PZL 702.2 art.).  3. ONDASUN HIGIEZINAK.  Exekuzio-tituluak ondasun higigarri bat ematea edo transmititzea ezartzen badu, auzitegiak kondenaren arabera egokia dena berehala aginduko du (PZL 703.1 eta KZaren beste artikulu batzuekin lotuta, adib., 1095 eta 1097.art.).  Adierazi dugunez, auzitegiak kondenaren arabera egokia dena aginduko du. Baina zer izan daiteke egokia kasu bakoitzean?. Higiezina exekutatuak okupatzen badu, exekutatzaileak utzaraztea (lanzamiento) eska dezake, eta beharrezkoa denean, indar publikoa erabili daiteke; beste batzuetan, higiezina okupatuta ez egoteagatik Jabetza-Erregistroan inskripzioa egiteko agindua izango da egokia, e.a.  Baina, hainbatetan exekuzio espezifikoa (hau da, ondasun higiezina ematea) ez da posible izango. Legeak ez du kontu honi buruzko ezer aurreikusten. Zein izango litzateke irtenbidea?:     1. Ondasuna hondatu bada,hau da, higiezina erabat deuseztatu bada, orubea       baino ez da geratuko. Horren ondorioz, exekuzioaren zati bat espezifikoa       izango da (orubea emango zaio), baina beste zati bat generikoa izango da       (higiezinagatiko indemnizazioa).    2. Ondasuna hirugarren batek badu, egoerak desberdinak izan daitezke. Adib.,       edukitzailea kondenatuaren jaraunslea bada, exekuzioa haren kontra       zuzenduko da; ondasuna hirugarren batek era errebindikaezinean eskuratua       izan bada, ezin izango da exekutatzaileari eman. Baina PZL 704.2       artikuluan kasu berezi bat dago: higiezina hirugarren pertsonek       (exekutatuaren zerikusia ez duena) okupatuta dagoenean, auzitegiak honen       berri izan bezain pronto, exekuzioaren agindua jakinaraziko dio, 10       eguneko epean edukitza justifikatzeko tituluak aurkez ditzaten.       Exekutatzaileak titulurik gabeko okupatzaileen irtenaraztea eska dezake.  4. DIRU-BALIOKIDEA.  Diru-baliokidea:Prestazioaren prezioa.  Gauza (higigarria edo higiezina izanda) ematea ezinezkoa izatekotan, exekuzio espezifikoa generiko bihurtuko da (PZL 701.3 eta 702.2 art.); hau da prestazioaren diru-baliokidea emango zaio exekutatzaileari.  PZLak bi kontzeptu erabiltzen ditu: bidezko diru-konpentsazioaeta kalte galeren ordainketa (indemnizazioa), baina gauza desberdinak direla kontuan hartu behar dugu:      * Bidezko diru-konpentsazioa: Eman den gauzaren balorea (balorazioa: PZL       717. artikuluaren arabera).     * Kalte-galeren ordainketa:Honen zenbatekoa kalte-galerak sortzen direnean       baino ez da zehaztuko (balorazioa: PZL 712. eta hurrengo artikuluen       arabera).  III. EGITEKO OBLIGAZIOAK.  PZL 705-709 art. Exekuzioa agintzeko autoa ematean auzitegiak exekutatuari egiteko errekerituko dio, horretarako epe bat emanez. Egiteko epea prestazioaren eta zirkunstantzien araberakoa izango da (PZL 705. art.). Exekutatzaileak zera egin dezake:           1. Agindutako jarduera erabat eta ondo egin: Momentu honetan bertan             exekuzioa amaituko da, kostuentzat izan ezik. Exekuzio guztietan             bezala kostuak exekutatuaren esku izango dira; hauen tasazioa egin             ondoren, exekutatuak ordaindu ezean, premiamendu bidetik             ordainaraziko dira. Beraz, kostuei dagokienez, diru-exekuzioaren             izapideetatik jarraituko da.          2. Jardueraren zati bat soilik egin: Bete ez den obligazioaren zatiari             dagokionez, exekuzioarekin jarraituko da.          3. Tituluaren kontra edo txarto egin: Egingo ez balu bezalakoa izango             litzateke. Kasu honetan exekutatzaileak txarto egin dena desegiteko             eska dezake (exekutatuaren esku).          4. Ez egin: Exekuzioarekin jarraituko da. Baina prestazioaren arabera             bidea desberdina izango da. Suntsigarria(fungible) izanez gero,             ordezka dateke, beraz edozein pertsonak egin dezake (exekutatuaren             ordez). Suntsiezina izanez gero, ez dago ordezkatzerik (adib., egin             behar duen pertsonak ezaugarri bereziak dituelako).  1. PRESTAZIO SUNTSIGARRIAK.  Erdaraz: conductas fungibles o personalísimas. Exekutatuak epe barruan prestazioa egin ezean (PZL 706. art.):     1. Lehenik eta behin tituluak honi buruz ezartzen duena aintzat hartu       beharko da. Beraz, tituluak zerbait berariaz ezarriz gero,       exekutatzaileak ez du hurrengo bi aukerak izango:    2. Kalte-galeren ordainketa eskatu (balorazioa: PZL 712 eta hurrengo art.),    3. edo exekutatuaren kontura hirugarren pertsona bati prestazioaren enkargua       eskatu.Horretarako, lehendabizikoz egiteko prestazioa baloratuko da.       Auzitegiak peritu bat izendatuko du. Honek tasazio eginda, eta auzitegiak       onetsi ondoren, exekutatuak zenbatekoa eman edo bermatu ezean, ondasunak       enbargatuko zaizkio. Amaitzeko prestazioa egin duenari ordaintzeko       ondasunak diru bihurtuko dira (ondasunen nahitaezko diru-bihurtzearen       bitartez). Azkenean kalte-galeren ordainketa bezalako irtenbidea da.  Kasu berezia (PZL 707. art.): Komunikabideen bidezko epaiaren publikazioa jakitera ematea. Epaiaren edukia komunikabideen bidez jakitera ematera kondenatzen duenean, exekutatuari errekerituko zaio egokiak diren iragarkiak kontratatzeko. Bete ezean, exekutatzaileak iragarkiak kontrata ditzake, aldez aurretik exekutatuaren ondarearen kontura lortuta.  2. PRESTAZIO SUNTSIEZINAK EDO OSO PERTSONALAK.  Erdaraz: conductas infungibles o personalísimas. PZL 709. art. Beste kasuetan bezala, exekuzioa agintzeko autoa ema eta exekutatuari egiteko errekerituko zaio.  Exekutatuak (epe barruan), tituluak ezartzen duena ez egiteko dauzkan arrazoiak adieraz ditzake, eta prestazioaren suntsigarritasun edo suntsiezintasunari buruz alegatu.  Epe barruan exekutatuak bete ezean, exekutatuak zera aukera dezake:      * Exekuzioarekin jarraitzeko eskatu, prestazioaren diru-baliokidea       eskuratzeko (PZL 717. art. aplikatuko da balorazioa egiteko).     * Edo, exekutatzaileari ordaintzera premiatzeko eskatu. Premiatzeko bidea:       exekutatuak betetzen ez duen bitartean, hilabete bakoitzarengatik isuna       bat eartzea.  Auzitegiak egokia dena autoz erabaki du:     1. Auzitegiak prestazioa oso pertsonala (suntsiezina) dela       erabakitzekotan,exekutatzaileari eskatutakoa emango dio. A) Honek       prestazioaren diru-baliokidea eskatu bazen, exekuzioaren jarraituko da,       eta exekutatzaileari isun bakar bat ezarriko zaio (ikus. PZL 711. art.).       B) Baina exekutatuari premiatzeko eskatu bazuen, betetzen ez duen       bitartean, hilabete bakoitzarengatik isuna bat ezarriko zaio       exekutatuari. Hiru hilabetetan behin errekerimenduak errepikatuko dira       urtea bete arte; hortik aurrera diru-baliokidea emango zaio       exekutatzaileari edo bestela exekutatzailea asetzeko beste neurri batzuk       hartuko dira.    2. Auzitegiak prestazioa suntsigarria dela erabakitzen badu,gauza       suntsigarriak exekutatzen diren bezala exekutatuko da.  IV. BORONDATEZKO DEKLARAZIOA EMATEKO KONDENA.  PZL 708. art. Aldez aurretik esan beharra dago borondatezko deklarazioa emateko kondenak juridikoki suntsigarriak direla. Exekutatuaren ordez beste pertsona batek egin dezake deklarazioa, kasu honetan, epaileak.  Aurrekontratuada kasu honetako adibide argiena. Ebazpen judizial edo arbitraiazko laudoak borondatezko deklarazioa ematera kondenatzen duenean, exekutatuak 20 eguneko epean bete ezean, zera gertatzen da:     1. Aurrekontratuan oinarrizko elementuak, naturalak, eta baita akzidentalak       ere zehaztuta badaude;hau da, behin betiko kontratuaren (edo negozioaren)       elementu guztiak aurreikusten badira, exekuzioa eskatzeko 20 eguneko epea       pasa ondoren, auzitegiak deklarazioa emantzat hartuko du (autoz). Horren       ondorioz, exekutatzaileak autoaren testimonioa eta Erregistroaren       inskripzioaren manamendua eska ditzake.    2. Aurrekontratuak oinarrizko elementuak zehazten baditu, baina ez       naturalak, ezta akzidentalak ere: Alderdiak entzunda, auzitegiak, merkatu       nahiz trafiko juridikoan ohikoa denaren arabera zehaztuko ditu       elementuak, borondatezko deklarazio emantzat hartzen duen erabakian       bertan.    3. Aurrekontratuan oinarrizko elementuak zehaztu ez badira: Epaileak       borondatezko deklarazioa emateaz gain, kontratuaren elementuak ezarri       beharko lituzke. Baina hau ez da posible Estatu espainiarreko       Zuzenbidean, kontratuaren objektua suntsiezina baita. Beraz, kondenatuak       deklarazioa egin ezean, kalte-galeren ordainketaren ildotik jo beharko       da.  IV. EZ EGITEKO OBLIGAZIOAK.  Ez egiteko obligazioak betiere suntsiezinak dira, ezinezkoa baita zordunak egin behar ez duena beste pertsona batek ez egitea. Adib.: etxe bat eraikitzeko galerazpena, bide-zor errespetatzea, e.a.  Ez egiteko obligazioak izanik, exekutatuak tituluak ezartzen duena urratzen duenean baino ez dago exekutatu beharrik (PZL 710.1 art.).  Baina nola exekutatzen da, exekutatuak ez egiteko obligazioa bete ezean (PZL 710. art.):     1. Ez egiteko obligazioa zehaztugabeko denboran zehar jokaera bat ez egitean       badatza,exekutatuak egintza burutzen duen momentuan bertan titulua       urratzen da. Beraz exekutatu egin beharko da; exekutatzaileak eskatuta,       auzitegiak exekutatuari errekerituko dio, txarto eginda dagoena       desegiteko, gauza bera berriro egiteari uzteko, eta kalte-galerak       ordaintzeko (adib., galarazita egonda, etxe bat eraikitzen denean;       eraikin ostean exekutatuaren kontura eraitsi egin beharko da.    2. Obligazioa zerbait ez egitea denean, exekutatuak egiten badu, eta egin       duena desegitea ezinezkoa izatekotan:exekuzioa kalte-galeren       ordainketaren ildotik joko da (adib., aldizkari batean zerbait       argitaratzea galarazten denean; aldizkariak argitaratzen badu, eta saldu       egiten bada, ezinezkoa izango da txarto egina desegitea. Beraz kalte-       galerak ordaindu beharko zaizkio exekutatzaileari).    3. Obligazioa beste pertsona batek zerbait egiten uztean badatza,egintza       ukatzen denean titulua urratzen da. Kasu honetan exekuzioa era       desberdinetan egin daiteke. (adib., bide-zorra: exekutatuak oztopoak       jarri bazituen beste pertsona pasatzen ez uzteko; oztopoak deuseztatu eta       kalte-galerak ordaindu beharko da. Horrez gain, berriro errekeritu       beharko zaio exekutatuari ez egiteko. Beste batzuetan polizia       judizialaren laguntzaz bermatuko da).    7  
