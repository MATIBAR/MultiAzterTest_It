



     [764_424_1._gaia_komunikazioa_testuen_kalitatea_3_html_m687bbaf8.jpg]



                                      ---
                        Komunikazioa Euskaraz: osasuna

                              Medikuntzako Gradua
                                  (2012-2013)



 ____________________________________________________________________________
|                                   1.GAIA                                   |
|Komunikazioaren oinarriak: komunikazio espezializatua eta testuen kalitatea |
|                                                                            |
|1.1. Testua komunikazio-unitatea                                            |
|1.2. Testuen kalitate linguistikoa                                          |
|1.3. Komunikazio espezializatuaren bereizgarriak                            |
|1.4. Testu orokorrak eta testu espezializatuak                              |
|1.5. Ahozko testuak eta idatzizko testuak                                   |
|1.6. Testu-sorkuntzarako eta berrikustapenerako kontsulta-baliabideak       |
|____________________________________________________________________________|

                                 Igone Zabala

ABIAPUNTUA:Euskararen Arauak eta Erabilerakirakasgaian ikusi dugu testuak
komunikazio-unitateak direla eta komunikazioaren parametroei egokitu behar
zaizkiela.Edozein gizartetan unibertsitateko tituludunak dira kultur mailarik
altueneko kideak. Jakintzat ematen da goi mailako tituludunek hizkuntza zuzen
eta egokiro erabiltzeko gaitasuna dutela, eta eredugarri gertatzen direla
gizarte osorako. Euskara normalizazio bidean dagoen hizkuntza izanik, are
erantzukizun handiagoa dugu goi tituludunok hizkuntzaren normalizazioari eta
garapenari begira.Komunikazioa Euskarazirakasgaian zuzentasunaren eta
egokitasunaren parametroetan sakondu nahi dugu eta bereziki espezializazio
mailak eta kanalak (ahozkoa vs idatzia) testuan egiten ditugun aukera
lingusitikoetan duten eraginean.


HELBURUAK:
   1. Euskararen normalizazio prozesuan esparru akademikoak eta,
      berezikiguretestuen kalitateak duen garrantziazjabetzea.
   2. Testuaren kalitaterakoplanifikazioak etaberriskustapenak duten
      garrantziaz jabetzea.
   3. Testuen kalitate linguistikoaz hitz egiten denean bereizi ohi
      direnzuzentasunetaegokitasunkontzeptuez gogoeta egitea.
   4. Testuen espezializazio mailatestu horretan egiten ditugun hizkuntza-
      aukerekin lotzea.
   5. Ahozko eta idatzizko testuen bereizgarriezjabetzea.
   6. Testuak ekoizteko eta berrikusteko orduan lagungarri gerta
      dakizkigukeenkontsulta-baliabideakezagutzea, erabil-eremuaren arabera
      sailkatzea eta ematen dizkiguten emaitzak kritikoki interpretatzea.


LAN-PLANA:

Gai honetan landuko ditugun edukiak funtsezkoak izango dira sortuko ditugun
ahozko eta idatzizko testu guztiek beharrezkoak diren kalitate-irizpideak bete
ditzaten.





















                        1.1.Testua komunikazio-unitatea
Hitz egiten edo idazten jakitea da komunikazioan parte hartzen duten
testuinguruaren faktoreak kudeatzen jakitea eta horiek guztiak elkarren artean
lotzea hizkuntza-mekanismoen bitartez. Kudeaketa eta lotura horihiru eragiketa
psikolinguistikoren bidez egiten dugu. Hiru eragiketokbatera jarduten dutehitz
egiten edo idazten ari denaren adimenean:
    * Testuinguratzea
    * Egituratzea
    * Testuratzea
[764_424_1._gaia_komunikazioa_testuen_kalitatea_3_html_67b96809.gif]
Testuinguratzea:Testuinguruaren eta gizartearen eragileen ezaugarriak kontuan
hartu behar dira esango edo idatziko diren edukiak hautatzeko orduan.Garrantzi
handia dute testu-generoek ―elkarrizketa, gutuna, kazeta bateko berria―, testua
sortuko duen hiztuna murgilduta dagoen testuinguaren parte direnak.Informazio
hau egokiro kudeatzea garrantzitsua da testuaren koherentziarako.
Egituratzea:Esan edo idatziko duguna antolatzen dugu eragiketa honen bidez,
beti ere testua sortzen den egoerarekin lotuta. Eragiketa hau ere funtsezkoa da
emaitza testu koherentea izan dadin.
Testuratzea:Ideiak hitz bihurtzen ditugu eragiketa honen bidez, bata bestearen
atzean jarriz, hizkuntza bakoitzaren barne-arauak erabiliz: TESTUA. Ideiak hitz
bihurtze horretan hainbat hautapen egiten ditugu hizkuntza-sistemak eskaintzen
dizkigun aukeren artean: gure xederako egokienak diren hiztegi-elementuak,
baliabide eta egitura sintaktikoak, hitz-hurrenkerak, puntuazioa (edo
intonazioa, ahozko testua bada). Testuak testualtasun-baldintzak betetzeko,
konexio, kohesio eta modalizazio mekanismoak erabili beharko ditugu,
koherentziaren mesedetan.
Hiru oinarrizko eragiketa horiei, hirugarren bat gaineratu behar diegu,
alegia,berrikustapena: Hitzen gaineko kontrola, hainbat alderdi zaintzen
dituena: esan nahi dugunerako egokiak ote diren, garbi eta egokiro enuntziatu
ote ditugun, hartzaileak ulertzeko modukoak ote diren. Azken eragiketa hau
funtsezkoa da testu egokiak sortzeko, aurreko eragiketei laguntzen baitie
emaitzarik doienak lortzen.

Hurbilketa praktikoago batetik,testuak(ahozkoa zein idatzikoa) jomugan
dugunkomunikazio-zeregina bete dezan, hainbat prozesu hartu behar ditugu
kontuan:planifikazioa,testuaren ekoizpenabera etaberrikustapena.

[764_424_1._gaia_komunikazioa_testuen_kalitatea_3_html_m698b1ff6.gif]

Testuak gure komunikazio-xedea bete dezan funtsezkoa daplanifikazio fasean
behar den ahalegina egitea. Bi eragiketa funtsezkoek hartzen dute parte fase
honetan:testuinguratzeaetaegituratzea.


TESTUAREN PLANIFIKAZIOA:1.Testuinguratzea

Testua ekoiztera eramaten gaituzten komunikazioaren baldintzez ohartu behar
gara:

   1. Zertarako sortuko dut testua?Informazio bat emateko? Pertsona edo egoera
      baten gainean eragiteko? Informazio bat eskatzeko? Norbaiti instrukzioak
      emateko? Iritzia emateko? Iritzia eskatzeko?...

   1. Zer nolako harremana dut hartzaile(ar)ekin?Hurbiltasun eta konfiantza
      harremana? Laguntasuna? Ezezaguna da? Estatus altuagoa / baxuagoa du nik
      baino komunikazio-ekintza honetan? Kultur eskemak partekatzen ditugu? Ala
      kultur ingurune desberdinetatik gatoz?

   1. Nolakoa da gaia?Orokorra ala espezializatua?

   1. Nolakoak gara solaskideak komunikazio-ekintza honetan aditutasunari
      dagokionez?Adituak, adituak izateko ikasten ari direnak, ez-adituak?
      Ikasleak, lizentziatu edo graduatu berriak, doktoregaiak, doktoreak,
      irakasleak, ikertzaileak, ikerketa-proiektu baten ikertzaile nagusia,
      erakunde baten goi-karguduna?

   1. Nolakoa izango da komunikazioaren kanala?Ahozkoa, idatzia, multimedia,
      mistoa?

   1. Eskakizun edo baldintzaren bat ezarri zait testu honi begira?Luzera?
      Testu mota? Denbora muga?...


TESTUAREN PLANIFIKAZIOA:2.Egituratzea

Komunikazio-egoeraren azterketaren ondorioz, testuan sartu nahi ditugunideiak
sortueta aukeratutakoideiak egituratubehar ditugu, lortu nahi dugun
komunikazio-helburura ahal den eta hobekien egokitze aldera.

Bestalde, testuak sortzen ditugunean ez gara hutsetik abiatzen edukia
antolatzeko eta egituratzeko aldez aurretikgizartean finkaturiko
eskemakerabiltzen ditugu, alegia, mota beraren barruan testu desberdinak
eratzea ahalbidetzen diguten goi egiturak. Eredu horiei,testu-generoesaten
zaie. Testuak interpretatzeko ere, generoaren arabera interpretatzen ditugu:
hizkuntza-elementuen interpretazioa identifikatu dugun generoaren arabera
egiten dugu.

Generoakdira gizartean finkatutako testu-ereduak. Finkatzearen atzean daude
interes komunikatibo, akademiko, edota profesionalak edo besterik gabe edozein
gizartetan gertatzen diren elkarrekintzak.Diskurtso-komunitatebakoitzak genero
batzuk sortzen ditu kideen arteko komunikazioa bideratzeko.

Generoaktestuen egitura funtzionalaren bidez definitzen dira: genero
bakoitzaren helburu komunikatiboaren arabera,funtzio diskurtsibojakin batzuk
izango dituenegitura-patroiaazalduko da: zenbait baldintza inposatzen dizkigute
diskurtsoa antolatzeko orduan.

Testuartekotasuna: Generoak beste testu batzuk gogora ekartzeko duten
gaitasunagatik definitzen dira.

Hizkuntzartekotasuna:Hizkuntza desberdinetan antzeko generoak erabiltzen dira.

TESTURATZEA:1.Generoa > estiloa > erregistroa

Planifikazio fasean sortu eta egituratu ditugun ideiak testu bihurtzen ditugu
eragiketa honen bitartez. Aukeratu komunikazio-egoerarako egokia den
generorakoe egokia den estiloaeta erregistroa aukeratu beharko ditugu.

     [764_424_1._gaia_komunikazioa_testuen_kalitatea_3_html_6be2d91a.gif]

Estiloak:eskuragarri ditugun hizkuntza-baliabideen artean, zenbait aukera
baztertzen ditugu, eta beste zenbait aukeratu.

Estilo zaindua:hizkuntzaren gramatika-arauak eta arau akademikoak errespetatzen
ditu. Hiztegi-elementuak xeheki aukeratzen ditu. Ahozkoan, ahoskera zaintzen
du: hitzak osorik aukeratu, fonetika estandarra zaindu, ulergarritasuna
errazteko elokuzio-erritmoa…
Estilo zaindugabea:ez ditu arau guztiak errespetatzen. Gutxiago zaintzen ditu
hiztegi-aukerak. Ahozkoan kontrakzioak, ahoskera ez-estandarrak …

Testu-sortzaile bakoitzak BERE ESTILOA izan dezake genero baten barruan: estilo
trinkoa, estilo korapilatsua, estilo erretorikoa, estilo arina...

Erregistroak:diskurtso-egoera jakin batekin lotuta maila fonetiko,
morfosintaktiko eta lexiko-semantikoan egiten diren aukerak.
Generoakerregistrojakin batzuekin lotzen dira.

Erregistro jakin baten bereizgarriak dira finkaturikolexikoiaetafraseologia.

Erregistro bakoitzaren bereizgarriak diren hizkuntza-aukerak eta finkaturiko
hizkuntza-baliabideakerregistroa erabiltzen duen diskurtso-komunitatean
finkatzen eta partekatzen dira: erregistroaktradizio diskurtsiboen emaitza
dira.

TESTURATZEA:2.Testualtasun baldintzak

Gurediskurtsoaren eskema orokorraneurri handian baldintzatzen du komunikazio-
egoera jakin baterako erabili ohi den generoaren ezagutzak. Desberdin
antolatzen dugu diskurtsoa ikerketa-proiektu bat deialdi batera aurkeztu behar
dugunean, kongresu baterako komunikazioa egin behar dugunean, artikulu
zientifiko bat idazten dugunean, ikasleentzako apunte batzuk prestatzen
ditugunean edota beste unibertsitate batera joan nahi duen ikasleari
gomendiozko gutuna idazten diogunean. Testu-mota horietako bakoitzak eskatuko
digu, besteak beste, jakitea zer-nolako egitura duten testu horiek, zer nolako
informazioa ematen duten eta zer-nolakoa isiltzen duten eta zer formaltasun
maila eskatzen duten adierazpideetan. Informazio hori guztia era horretako
testuekin edozein hizkuntzatan esperientzia izan dugun neurrian menderatzen
dugu. Hizkuntza arteko gaitasun batez ari gara, beraz.

Hizkuntza-arteko gaitasun batez ari gara baita edozein testuk bete behar
dituentestualtasun-baldintzezari garenean ere. Hona hemen zerrendaturik zein
diren baldintza horiek. Azken batean beheko laurek (kohesioa, konexioa,
modalizazioa eta ahotsen kudeaketa) koherentziaren mesedetan kudeatu behar
ditugu beti:
    * Koherentzia
    * Kohesioa: izen-kohesioa eta aditz-kohesioa
    * Konexioa
    * Enuntziazioaren kontu-hartzea: modalizazioa eta ahotsen kudeaketa

BERRIKUSTAPENA

Berrikustapena funtsezkoa da kalitateko testuak lortzeko. Berrikustapenean
zaindu behar dugu aukeratu ditugun hizkuntza-baliabideak zuzenak eta
komunikazio-egoerarako egokiak direla. Bestetik, ideiak eta paragrafoak egokiro
antolatuta daudela, puntuazioa egokia dela eta testualtasun baldintzak
(koherentzia, kohesioa, konexioa, modalizazioa eta ahotsen kudeaketa) egokiro
betetzen direla. Berrikustapenean testu zatiak kendu, gaineratu edo desberdin
antolatu beharko ditugu, azken produktua egokia izan dadin.

                      1.2.Testuaren kalitate linguistikoa

Testuen kalitate linguistikoaz hitz egiten dugunean, bi parametro nagusiez ari
gara:zuzentasunaetaegokitasuna. Parametro horietako bakoitzaren barruan hainbat
elementuri erreparatu behar diegu. Elementu horietako batzuk hiztunaren
gramatika-gaitasunarekin lotuta daude, eta beste elementu batzuk hizkuntza
arteko gaitasunarekin. Nolanahi ere, badira hizkuntzaren garapen eta
normalizazioarekin estuki lotuta dauden zenbait elementu ere, eta elementu
horien gakoak ez daude hiztun bakoitzaren eskuetan, hizkuntza-komunitatearen
edo diskurtso-komunitate espezializatu jakin baten eskuetan baizik.



     [764_424_1._gaia_komunikazioa_testuen_kalitatea_3_html_mf007372.gif]

1. eskema:Testuaren kalitatearen osagaiak eta osagai horietako bakoitzari
dagozkion arauen esparrua.









                1.3.Komunikazio espezializatuaren bereizgarriak
Ezaguna izango duzu komunikazio-prozesua deskribatzen duen ondoko eskema.
Komunikazio espezializatuaren ezaugarriak dituzu behean. Konparatu ezaugarri
horiek komunikazio orokorraren ezaugarriekin.
[764_424_1._gaia_komunikazioa_testuen_kalitatea_3_html_784a07cd.gif]
[764_424_1._gaia_komunikazioa_testuen_kalitatea_3_html_cf7b2ae.gif]
[764_424_1._gaia_komunikazioa_testuen_kalitatea_3_html_m5e284266.gif]

Adituen komunitateakkomunitate epistemiko-diskurtsiboakdira. Komunitate
horietako kideek ondoko elementu hauek partekatzen dituzte:

a) Alorrekojakintzaberezitua.

b) Komunikazio-egoera espezializatu bakoitzean erabiltzen diren testu motak
(generoak).

c) Jakintza espezializatua enkapsulatzeko erabiltzen diren unitate
linguistikoak, berezikiterminoak.

d) Aldez aurretik gai baten inguruan sortu diren testuak (testuartekotasuna).

Komunitate epistemiko-diskurtsibo baten kide izatera heltzeko,ikasketa
esplizituabehar da. Adituak izateko ikasten ari direnei zuzendutako
komunikazioa nahiko espezializatutzat har daiteke.

Komunikazio espezializatuanigorleaedo ekoizlea beti daaditua. Izan ere
espezialitate-esparru bateko kontzeptu-eskema ezagutzeko eta, beraz,
komunikazio espezializatuak eskatzen duen kontzeptuen gaineko kontrola
edukitzeko, aditua izan behar da.

Gai espezializatu bati buruz ari garenean, askotariko hartzaileei zuzendu ahal
gatzaizkie:
vadituak
vadituak izateko ikasten ari direnak
vgure alor profesionaleko beste aditu batzuei (sendagileak, erizainak,
laguntzaileak, faramzeutikoak…)
vgaixoak eta haien familiak
vbitartekariak: itzultzaileak, interpreteak,
kazetari espezializatuak
vpubliko orokorra

                 1.4.Testu espezializatuak eta testu orokorrak

Jakintza eta informazio espezializatua testu espezializatuen bitartez garatzen
eta trasmititzen da.Testua espezializatuadela esaten dugu gizartearen iritziz
testu hori ulertzeko heziketa edo prestakuntza berezia behar denean. Irizpide
honek, beraz, testu espezializatuetatik kanpo uzten ditu literatura,
kazetaritza orokorra edo herri-jakintza. Edozein testu espezializatutzat
hartzeko, testuaren ekoizlea behintzat aditua behar dela onartzen da. Testuen
espezializazio maila lotuta dago ekoizlearen eta hartzailearen aditutasun
mailarekin.

Espezializazio maila desberdinetako testuetanbaliabide linguistiko eta
diskurtsibo desberdinakerabiltzen dira, testu horien komunikazio-helburuak
desberdinak direlako.

Testu espezializatuen zenbait bereizgarri dira:

    * Terminologia eta fraseologia espezializatu ugari
    * Nominalizaziorako joera eta izen-sintagma luze eta konplexuak
    * Adierazpideen zehaztasuna, sistematikotasuna eta trinkotasuna
    * Kontzeptu espezializatu ugari jakintzat ematen ditu, eta ez ditu agerian
      uzten

Testu espezializatu prototipikoek estilo zaindua eta hizkuntzaren kode
estandarra erabiltzen dute. Nolanahi ere, parametro desberdinak dira





                   1.5.Ahozko testuak eta idatzizko testuak

Komunikazioaren kanalak neurri handian baldintzatzen ditu testuaren egitura eta
ezaugarriak. Ahozko testuak ez ditugu idatzizko testuak bezala prozesatzen eta
komunikazioa bermatzeko, zenbait ezaugarri zaindu behar dira:

    * Esaldiak eta, oro har, sekuentzia linguistikoak laburragoak eta
      sinpleagoak izan ohi dira ahozko testuetan.
    * Ahozko testuetan maiz erabiltzen da errepikapena,entzuleek haria galduko
      ez dutela ziurtatzeko.
    * Testuaren egitura egokia"errosario-egitura"esaten zaiona da: ideia-
      lotura-ideia-lotura...

Ahozko testu formalekbeste ezaugarri bereizgarri batzuk eduki ohi dituzte:

    * Hitzak osorik ahoskatzen dira, kontakzioak saihestuz.
    * Fonemen eta silaben ahoskera zaintzen da.
    * Intonazioa zaintzen da, eta informazioa antolatzeko eta hartzaileari
      ulerterrazago egiteko erabiltzen da.
    * Esaldiak osorik ahoskatzen dira.
    * Errepikapena erabiltzen da, ulergarritasuna areagotzeko.
    * Informazio-unitateen arteko loturak zaintzen dira, ulergarritasunaren
      mesedetan.
    * Jarraibide hauek edozein ahozko jardun formaletan zaintzen dira, bai
      euskalkia erabiltzen denean, bai euskara batua erabiltzen denean ere.

Hizkera estandarra eskatzen duten komunikazio-egoeretan,Euskara Batuaren
Ahoskera ZainduaEuskaltziandiaren 87. araua errespetatu behar da:
http://www.euskaltzaindia.net/dok/arauak/Araua_0087.pdf



          1.6.Edizio- eta kontsulta-baliabideak testuen kalitaterako

Testuen kalitatea aztertzeko eta hobetzeko kontuan hartu beharreko alderdien
sailkapena aztertu eta landu dugu. Eskema horrekin lotuko ditugu orain produktu
linguistikoen motak eta azpimotak.
[764_424_1._gaia_komunikazioa_testuen_kalitatea_3_html_m75120cd6.gif]

12
