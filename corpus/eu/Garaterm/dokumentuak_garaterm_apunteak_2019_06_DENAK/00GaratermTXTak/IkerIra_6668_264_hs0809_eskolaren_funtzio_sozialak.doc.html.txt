




                          ESKOLAREN_FUNTZIO_SOZIALAK


Funtziokontzeptuak esanahi zehatza du soziologian: zatiak orokortasunean duen
eragina; pertsona, talde edo instituzio baten papera edo egitekoak.

Disfuntzioakere kontuan izan behar dira. Gizarteko instituzioen artean, edo
instituzio baten barruan ere, kontraesanak eta gatazkak ematen direnean hitz
egingo dugu disfuntzioez. Horrela, lan munduari dagokionez, eskolak baditu
funtzio kontrajarriak.

Eskolaren funtzioak, halaber,agerikoakedoezkutuak (latenteak)izan daitezke.
Lehenak. Lehenak idatzita egongo dira, eskolaren funtzioz galdetzen dugunean
“kontatuko” dizkigutenak dira. Latenteak, aldiz, ez ditugu ikusten, ez dira
inon idatzita egongo, eta ikuspegi kritiko bat beharrezkoa izango da horiez
hartzeko.

Eskolak hainbat funtzio (edo helburu, edo egiteko) ditu:
-pertsonak bizitzeko, lan egiteko, prestatu
-pertsonen garapenean lagundu
-osasuna hobetu
-jatorri kultural desberdinekoen arteko integrazioa sustatu

Gu orain, era zabalagoan arituko gara: funtzio sozialez. Eskolak, beste
instituzio sozialekin hartu-emanean, eta gizartearen osotasunaren ikuspuntutik,
dituen egitekoak.

Hortaz, hezkuntzarenfuntzio sozialezhitz egiterakoanhezkuntzak gure gizartean
dituen egitekoak. (Hortaz, gizartearenmantentzerakohezkuntzak egiten duena
ikusiko dugu).

Hezkuntzaren funtzioak modu desberdinean klasifikatu daitezke, baina soziologo
gehienek instituzio eskolarra gizartearen ondorengo atalekin lotzen dute
funtzioez hitz egiterakoan: kultura, familia, ekonomia, estatua, eta gizarte-
egitura. Hortaz, instituzio sozial horiekin harremanetan, eskolaren 5 funtzio
nagusi hauek azpimarratu ohi dira:

   1. Kulturaren transmisioa eta belaunaldi berrien sozializazioa, kulturari
      dagokionez bereziki (Kultura)
   2. Etorkizuneko hiritarrak sortzea, sistema politikoari dagokionez (Estatua
      / Politika)
   3. Lanerakoformazioa eta selekzioa(Ekonomia)
   4. Mugikortasun soziala, estratifikazio sistemari dagokionez (Gizarte-
      egitura)
   5. Haurtzaroaren eta gazteriaren zaintza etaerretentzioa (Familia)

Bost funtzio hauek euren artean lotuta eta harremanduta daude (sozializazioa,
adib., kulturari lotuta egoteaz gain, familiari dagokio). Baina sailkapen oro
errealitatea sinplifikatzeko saiakera da, eta horregatik harreman
inportanteenak edo agerikoenak azpimarratuko ditugu.

Bestetik,hezkuntza sistemaren auto-produkzioaere aipa daiteke beste funtzio bat
bezala: irakasleriaren formazioa.

   1. Kulturaren transmisioa eta sozializazioa

Hezkuntza, bigarren sozializazioko agentea da, ikusi genuen bezala. Familiak
eta gero betetzen du paper hau, familian oinarrizko baliabideak transmititu
ondoren: hizkuntza, sinesmenak, bizitza-ohiturak. Azkenaldian, Haur Hezkuntza
dela eta, eskolak eta familiak batera eragiten dute oinarrizko transmisio
horretan.

Eskolan, irakasgai desberdinen bidez, metodologiaren bidez, etab., gizarteko
kultura transmititzen da.
Hizkuntza irakasgaiahizkuntza ofizialaren arau komunak
Historia eta Geografiarekinnazioa espazialki mugatu (Zein da gure herria), eta
baita historian ere
Aritmetikaeguneroko ekonomian jarduteko oinarrizko elementuak
Kaligrafia, Musika...guztia kultura jakin bati lotuta

Materia hauetatik guztietatik, ondorengo banaketa egin ohi da: gai kulturalak,
ideologikoak, eta instrumentalak.

1.a Gai kulturalak

Eskolan gai zehatz batzuk transmititzen dira. Gai horiek zeintzuk diren,
inportantea da kontuan izatea gizartean zein talde diren hegemonikoak, bai
klaseari, bai etniari eta bai generoari dagokionez. Hortaz, transmititzen diren
edukiak ez dira ez neutralak ezta unibertsalak ere.
Hezkuntza sisteman transmititzen diren edukiak eta kultura, botere soziala
duten taldeek erabakitzen dituzte. Eragina dutenek ( hezkuntza-administrazioa,
testu-liburuen editorialak, Unibertsitateak edo akademiak (historiarena,
adibidez) bezalako entitate kulturalak. ) erabakitzen dute jakintza zabaletik
zein ezagutza aukeratzen diren hezkuntza sistemako maila bakoitzean ikasteko.

Historiari begiratuko diogu goikoa gure eremura gerturatzeko. Konpara ditzagun
Euskal Herrian eskola modernoaren hastapenak (XX. mende hasiera) eta gaur
egungoa. Eta har dezagun Hizkuntza irakasgaia adibide gisa.

Edo “Atzerriko hizkuntzen” adibidea: Greziera eta latina (hezkuntza humanistiko
tradizionalaren eragina)frantsesaIngelesa

1.b Gai ideologikoak

Irakasgai hauek transmisio baino gehiago dira. Halaber, gaiok instituzio
politiko eta erlijiosoek hezkuntza sisteman duten eraginaren erakusgarri dira.
Ideologikoak, hortaz, Erlijioa eta Formazio Politikoa bezalako irakasgaiak
sartzen dira.

Gai hauek asko aldatzen dira herrialdearen arabera. Erlijioari dagokionez,
adb., Frantzian –herrialde laikoa izaki- ez dago halakorik; Ingalaterran eta
Galesen orain dela 15-20 bat urte arte, derrigorrezko irakasgai bakarra
“Ezagutza Erlijiosoa” zen. Estatu espainiarrean oraindik Erlijioaren gaia
eztabaida iturri da. Erlijioa Espainiako ikasketa plan guztietan egon da
(1931koan izan ezik, II. Errepublika). Gaur egun Etika. Eztabaida honen
inguruan.

Formazio politikoa. Normalean ez da era agerian ematen, erregimen
totalitarioekin lotutako gaiak izan ohi dira: Frankismoan, adb, “Formación del
Espíritu Nacional”.

1.c. Gai instrumentalak

Gorputzen kontrola irakastea helburu dute, baita ikasgeletan denbora eta
espazioa nola antolatu ere. Talde honetan sartu ohi dira Marrazketa, Soinketa
edo Hezkuntza Fisikoa, Manualitateak, etab. Transmisio kulturalari lotuta
egoteaz gain, euren bereizgarria da instrumentu eta baliabide izaera izatea.

Hasieran gehigarri gisa, 2. mailako bezala, planteatu baziren ere, gaur egun
garrantzi handia hartu dute. Horrela, badaude hauei loturiko Irakasle Ikasketa
berezituak: Musika-magisteritza edo Hezkuntza fisikokoa.

   1. Etorkizuneko hiritarrak sortzea

Eskolari egozten zaion beste egiteko bat da etorkizuneko “herritarrak”
(ciudadanos-as) sortzea; hau da, eskubide eta betebeharrak (politikoak,
ekonomikoak nahiz sozialak) dituzten gizabanakoak sortzea.

Hortaz, herritarraren kontzeptuari dagokio: adierazpen askatasuna, legearekiko
berdintasuna (eskubide zibikoak); partaidetza-eskubidea, bozka eskubidea,
antolatzeko eskubidea, (eskubide politikoak); lanerako eskubidea, gizarte
babeserako eskubidea (eskubide sozioekonomikoak).

Eskolaren bidezherritarraksortu nahi dira, euren eskubideez kontzientziadun
herritarrak. Baina ez herritar neutroak, baizik eta frantziarrak, euskaldunak,
portugaldarrak, espainiarrak, edo dena delakoak.

Hortaz, eskolaren bidez, gizartean nagusi diren balio politiko, sozial eta
ekonomikoak transmitituko dira. Beste hitz batzuekin esanda,eskolako ezagutzak
kutsu ideologikoargia du. (Curriculumeko edukiak, bere antolaketa eta
sekuentziazioa). Historiaren kasua da argiena gai honetan (nazio historia
irakasten da, ikuspuntu etnozentriko batetik; eurozentrikoa). Adibidez,
zergatik ez dakigu ia ezer Portugalez? Baina baita beste irakasgaiak ere
(matematikaren adb.ak).

Horrela, eralatentean(hau da, ez agerian) ordena ekonomiko, politiko eta
sozialaren legitimazioan ere eragiten du eskolak.

Fernandez Enguitak dioen bezala, desdoblamenduaren irakaskuntza ematen da
eskolan. Gizartean aurkituko den kontraesanaz ari da Enguita: hierarkikoki
antolatutako ekonomiaren (jabego eskubidearen arabera) eta, gutxi gorabehera
bada ere, demokratikoki antolatutako arlo politikoaren artean (eskubide
indibidualak). Hortaz, eskolan esperientzia bikoitza ematen da: askatasuna eta
obedientzia; eskubideak praktikan jartzea, eta hierarkia jarraitzea.

Hauei, Enguitak patriarkatuaren eta kontsumoaren eragina gehitzen die.

   1. Lanerako formazioa eta selekzioa

Alde batetik, eskolan lan desberdinetarako aukeraketa bat ematen da
(selekzioaren eta autoselekzioaren bidez). Bestetik, eskolatik sistema
ekonomikoak behar dituen langileak “ateratzea” dira.

Eskolako funtzioez ari garela,Lanerako formazioarekin zera ulertu behar da:
lanaren munduan, era zabalean ulertuta, sartzeko prestakuntza orokorra. Eta
bigarren maila batean, enplegu eta profesio zehatzerako prestakuntza gisa.
Prestakuntza orokorra Lehen Hezkuntzan eta bigarren hezkuntzan ematen da, oro
har. Eta enplegu zehatzetarako prestakuntza Lanbide Heziketan nahiz
Unibertsitateetan.

Prestakuntza orokor horretan gizarte-funtzionamenduaren oinarri diren
printzipio eta deiak barneratzen dira: kontatzeko eta neurtzeko sistemak,
hizkuntza komuna, lanarekiko sinesmenak eta jarrerak, puntualitatea, diziplina,
autoritateari errespetua, etab.

Eskola mixtoa ezarri arte, prestakuntza hau desberdina zen mutil eta
neskentzat, eta neskei “Etxeari” loturiko edukiak ematen zitzaizkien.

4.- Mugikortasun sozialerako tresna (Aukera-berdintasuna)

Gizartean zabalduriko ideia da eskola goranzko mugikortasun sozialerako tresna
inportantea dela. Bereziki erdiko klaseetako familien artean, asmo zabaldua
izaten da seme-alabek “karrera bat ikastea lanpostu ona bat lortzeko”.

Eskolaren garrantzi hartzen horretan (mugikortasun sozialari dagokionez)
eragina du erdiko klasean zabaltzeak, horrela badirudi-eta eskolaren arabera
“banatuko” direla lan-munduko postu eta posizio desberdinak.

Horrela, Ongizate Estatuari loturik dago ideia hori ere. Ongizate Estatu da,
oro har, hezkuntza, osasuna eta, neurri txikiagoan, etxebizitzaren arloetan
eskubideen berdintasuna ezarri nahi duen estatu-mota.

Horrela, historikoki doako hezkuntza geroz eta zabalagoa da, eta horrek
mugikortasun sozialean eragin nabaria izan du.

Hala ere, ezin dugu ahaztu,Erreprodukzioaren teoriarenjarraitzaileek (Bourdieu)
frogatu dituzten hainbat “baina”:

-sare publiko eta pribatuak izatea. Eta, batzuen ustez, Lanbide Heziketa /
unibertsitatea distintzioa
-Geroz eta eskolatze luzeagoa bultzatzea, luzapen hori “kosteatu”
dezaketenentzat: masterrak, doktoregoa, atzerrian ikastea,...
Hortaz, Soziologiak bi aldeak azpimarratzen ditu: eskola berdintasunerako eta
mugikortasun sozialera tresna bezala, alde batetik; eta eskola desberdintasun
sozialen erreproduktore bezala, bestetik.

Aukera-berdintasunari dagokionez, hortaz, azpimarratu behar da hezkuntza-
aukerak azken hamarkadetan asko hazi direla, langile-klaseko haur eta
gazteentzat ere. Baina horrek ez du zer ikusirik aukera-berdintasunarekin,
talde sozialen jatorri familiar, ekonomiko, eta kulturalaren arabera aukerak ez
baitira berdintasunezkoak.

5. Zaintza eta erretentzio funtzioa

Haurrak, zaharrak bezala, gizartearentzako arazo bat izan dira maiz, talde “ez-
produktiboak” kontsideratu direlako.

Haurrak familian zainduak izatetik, instituzio sozial batean egotera pasako
dira: eskolan. Geroz eta gehiago (haurtzaindegiak). Arrazoi askoren eraginez:

-
Haurren lana debekatzeaHaurrak kalean egotea, lan egiteko aukerarik gabe eta
guraso langileekin egon ezinik, gatazka iturri izan zitekeen
    * Emakumeak berriro lan mundura sartzea
    * Eskolak garrantzia hartzea. Titulu bat izatea ezinbestekoa da gure
      gizartean, eta hortaz, ahalik eta lasterren komeni da eskolan sartzea,
      lasterketa horretan “atzeratuta” ez hasteko.

Zaintza funtzioa egozten dio gizarteak eskolari. Gurasoek askotan horretan
bultzatzen dute, batez ere Lehen Hezkuntzan. Irakasleek, oro har, horren kontra
egin eta eskola zaintzeko baino hezteko dela aldarrikatzen dute. Hor koka
daiteke, lanaldi jarraia edo zatituaren polemika.

Hau Hezkuntzari dagokionez, orain dela gutxi arte ofizialki (eta oraindik ez-
ofizialki), eskola horiekhaurtzaindegihitza hartzen zuten (orain,haur
eskola).Haur-zaindegi-ei ematen zitzaien egitekoa, izenak dioenez, zaintza
hutsa zen: gurasoak lanean zeuden bitartean, nonbait egon behar zuten-eta haur
horiek. LOGSEn definitu zen Haur Hezkuntza zienaz, etapa hori etapa edukatibo
gisa.

Errententzio funtzioari dagokionez, honetaz ari gara: gazteak lan mundura
sartzen diren momentua atzeratzea. Funtzio hori berria ez bada ere, egun zentzu
berria hartzen duMendebaldeko herrietan geroz eta urte gehiago ikasten da
-derrigorrezko hezkuntza luzatuz
-derrigorrezkoaren osteko aukerak zabalduz eta luzatuz (masterrak,
doktoregoak,..)





