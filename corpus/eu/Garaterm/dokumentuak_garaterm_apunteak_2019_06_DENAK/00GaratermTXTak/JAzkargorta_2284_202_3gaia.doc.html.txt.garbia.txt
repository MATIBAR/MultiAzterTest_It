        66                            3._GAIA:KORRONTE_ELEKTRIKOA  1.- SARRERA 2.- KORRONTE ELEKTRIKOAREN INTENTSITATE ETA DENTSITATEA 3.- KARGAREN KONTSERBAZIOA: JARRAITASUNAREN EKUAZIOA 4.- OHM-EN LEGEA 5.- JOULE-REN LEGEA 6.- INDAR ELEKTROERAGILEA 7.- OHM-EN LEGE OROKORTUA 8.- KIRCHHOFF-EN LEGEAK   1.-SARRERA  Aurreko gaian ikusi dugu, eroale baten barnean oreka elektrostatikoa egon dadin, hau da, kargen higidura makroskopikorik egon ez dadin, derrigorrezkoa dela eremu elektrikoa nulua izatea, eroaleetan kargen higidura askea delako.  Oraingo gai honetan aztertuko dugu zer gertatzen den eroale baten barnean, nolabait, eremu elektriko bat mantentzen badugu. Eremu horrek indarra eragingo die eroalearen kargei, eta orduan kargak, edo behintzat euretako batzuk, azeleratu egingo dira indar elektrikoaren norabidean. Hori gertatzen denean, alegia, kargak etengabe higitzen direnean, korronte elektrikoa dagoela esango dugu. Bestalde, eroalearen barneko kargek frikzio-indarrak ere jasaten dituzte, eta horren ondorioz partikula kargatuek abiadura limite bat izango dute. Orduan, korrontea eta eremu elektrikoa egoera egonkor batera iristen dira (korronte egonkorrak).  Mota ezberdineko korronte elektrikoak daude:  - Metaletan, eremu elektrikoak egiten duen indarrak elektroiak soilik higitzen ditu, izan ere, eremuaren aurkako noranzkoan (karga negatiboa daukatelako), baina ez ditu ioi positiboak higitzen, finko daudelako materialaren kristal- sarea osatzen. - Disoluzio elektrikoetan edo deskargaz ionizatutako gasetan, karga negatiboak higitzen dira, metaletan bezala, baina baita ioi positiboak ere. Ioi positiboak eremu elektrikoaren alde higitzen dira eta ioi negatiboak, berriz, eremuaren kontra. Karga horiek abiadura ezberdinez higi daitezke, beren masak ezberdinak baitira.  Bi kasu horietan, korrontea egon arren, orokorrean materialak neutro irauten du, eta horrelakoei eroalpen-korronte deritze.  -Beste korronte-mota bat dugu, objektu kargatu bat higitzen denean, edo azeleragailu batean higitzen diren partikula kargatuen kasuan. Kasu horretan materiala bera kargatuta dago.  2.- KORRONTE ELEKTRIKOAREN INTENTSITATEA ETA DENTSITATEA  Korronte elektrikoaren kontzeptua aurkeztu eta gero, bere balioa neurtzeko magnitude bat definitzea beharrezkoa da. Magnitude hori korronte-intentsitatea da, I, eta eroale baten gainazal konkretu bat zeharkatzen duen denbora unitateko karga da. Magnitude eskalar bat da eta matematikoki honela adierazten da  (1)  Q da, azalera zeharkatzen ari den karga eta t denbora. Bere unitatea Amperea da (A), beraz, 1A = 1C/s.  Orokorrean, korronte-intentsitatea aukeratutako gainazalaren araberakoa izan daiteke, hots, korronte-intentsitateari buruz hitz egiten dugunean, gainazal konkretu bati gagozkio. Gainera, korronte-intentsitatea eskalarra da eta bere zeinua, kargaren higiduraren noranzkoari dagokio. Hitzarmenez, karga positiboen higiduraren noranzkoa positibotzat hartzen da, eta beraz, karga negatiboena alderantziz (ikus 1 Irudia) metaletan gertatzen den bezala.                                         1 Irudia Beste magnitude garrantzitsua korronte-dentsitatea da, : magnitude bektoriala da eta bere norabide eta noranzkoa karga positiboena da (aurkako noranzkoa, karga negatiboak baldin badira higitzen direnak). Modulua, berriz, denbora eta azalera unitateko zeharkatzen duen karga, azalera bere norabidearen perpendikularra izanik. Bere unitateak Ampere/m2-ak dira.                                    2 Irudia  2 Irudian bi magnitude horien arteko erlazioa ikus daiteke kasu sinple batean. Demagun S sekzioko zilindro bat,  uniformea duena, hots, balio bera duena eroaleko puntu guztietan; gainera eremu elektrikoa, , eta korronte-dentsitatea, , biak dira ardazkideak, kargak eremu elektrikoaren paralelo higitzen baitira. Orduan, S azalera zeharkatzen duen korronte-intentsitatea I = JS da.  Orokorrean, korronteak uniformeak ez badira, intentsitatea izango da dentsitatearen fluxu-integrala  (2)  Korrontearen dentsitatea eta intentsitateaerlaziona daitezke “karga-eramaileen” dentsitatearekin eta euren batezbesteko abiadurarekin. 2 Irudian ikusten denez, S sekzioa dt denboran zeharkatuko duten karga guztiak vdt luzerako zilindroan daude. Karga eramaileen dentsitatea  bada, S gainazala dt denboran zeharkatuko dute eramailek, bakoitza q kargaduna da, beraz, karga totala izango da eta korronte-intentsitatea eta dentsitatea honela adieraz daitezke:   (3)   Adibidea: Karga eramaleen arraste-abiadura.  Adierazpen horretatik kalkula dezakegu, eroale batean karga-eramaileek daramaten batezbesteko abiadura. Adibidez, 1 mm2 sekzioko metalezko kable batean, korronte intentsitatea 10 A bada, J = 107 A/m2ateratzen da. Bestalde, q = 1.6 x 10-19C (elektroiaren karga), n = NA/ P, NA Avogadro-ren zenbakia da (NA = 6 x 1023),  masa-dentsitatea eta P pisu atomikoa (atomo bakoitzeko elektroi aske bakarra hartu da); Kobrerako adibidez, P = 63.5 g eta  = 9 g/ cm3, orduan n = 8.5 x 1028  eramaile/m3 ateratzen da, eta hortik v  0.7 mm/s. Honelakoa izaten da elektroien batezbesteko arraste-abiadura metalean aplikatutako eremu elektrikoaren norabidean. Abiadura horrek, bistan denez, ez du zer ikusirik argiaren abiadurarekin; eremu elektrikoa da argiaren abiaduraz hedatzen dena, beraz, eroale osoan kargak ia aldiune berean hasten dira higitzen. Aipatu beharra dago, korronte elektrikoak eragina daukala karga estatikoen banaketan. Efektu hori ondoko irudian ikus daiteke. Demagun eremu elektrikoa dagoela espazioko eskualde batean, korronte elektrikorik ez dagoenean, adibidez, pila baten bi poloen artean. Bi polo horiek konektatzen direnean, adibidez, kable eroale baten bitartez, korrontea sortuko da kablean zehar. Puntu bakoitzean kablearen norabideak ez du zertan hasierako eremuaren paralelo izan eta, beraz, eroalearen gainazalak kargatuta gera daitezke, irudian ikusten den bezala. Barnean, eremu elektriko berri bat sortuko da, -ri gehitu behar zaiona. Karga-metaketaren prozesu hori oso azkar amaituko da, justu bi eremu elektriko horien batura, alegia, eremu totala, kablearen paralelo lerrokatzen denean, norabide hori baita korronte egonkor baten norabide posible bakarra. Orokorrean, kargen berrordenatze horrek eroalearen kanpoko eremu elektrikoan ere eragina izango du.      3.-KARGAREN KONTSERBAZIOA: JARRAITASUNAREN EKUAZIOA  Elektrizitatearen oinarrizko postulatu bat kargaren kontserbazioa da: edozein sistema isolaturen karga totalak (karga trukatzen ez duenak) konstante irauten du.  Jarraitasunaren ekuazioa da postulatu honen adierazpen matematikoa, eta honela adieraz dezakegu: Demagun S gainazal itxi bat, V bere barruko bolumena eta Q bertan dagoen karga netoa. Kargaren kontserbazioaren postulatuaren arabera, S gainazalean zehar karga neto kopuru bat irteten bada, bere barruko V bolumenean karga netoa justu balio hori gutxituko da. Bestalde, 2. atalean ikusi dugunez, denbora unitatean gainazal itxi bat zeharkatzen duen karga (korronte intentsitatea) da eta beraz  (4)  Ekuazio horrek matematikoki adierazten du karga-kontserbazioaren printzipioa eta jarraitasunaren ekuazio deritzo.  Ikasgai honetan korronte egonkorrak soilik aztertuko ditugu, alegia, ez da karga-galerarik ezta irabazkinik izango eta beraz, korronte-intentsitatea edozein gainazal itxitan zehar zero izango da: (4) ekuazioko bi gaiak nuluak. Horren ondorioz, adarrik gabeko eroale baten edozein sekziotan, intentsitatea berdina izan behar da bere luzera osoan zehar.  4.-OHM-EN LEGEA  Material eroale baten barruan eremu elektriko bat mantentzen bada, karga eramaileak material osoan zehar mugitzen dira. Ohm-tar deituriko materialetan (bereziki metalak), karga eramaileek indar elektrikoa jasateaz gain, marruskadura-indarra ere jasaten dute, aurkako noranzkoan, eta ez dira etengabe azeleratzen, abiadura limite bateraino soilik. Kasu horretan, korronte- dentsitatea eta aplikatutako eremu elektrikoa proportzionalak dira   edo (5)  -ri materialaren eroankortasunderitzo eta bere alderantzizkoari erresistibitatea,.  Ohar bedi letra horiexek ere erabiltzen direla ( eta ) karga elektrikoaren dentsitateetarako (gainazalekoa eta bolumikoa), baina ez dira nahasi behar, ezberdinak dira-eta. Material baten erresistibitatea eta eroankortasuna materialaren eta bere baldintzen menpekoa da soilik, batez ere tenperatura.  Materiala  Materialatm) 20ºC-tan Zilarra    1.6 x 10-8        Sufrea    1 x 1015 Kobrea     1.7 x 10-8        Anbara    1 x 1014 Aluminioa  2.8 x 10-8        Beira     1010– 1014 Wolframioa 5.5 x 10-8        Egurra    108– 1014 Burdina    10 x 10-8         Silizioa  640 Beruna     22 x 10-8         Germanioa 0.45              1 Taula: Zenbait materialen erresistibitateak 20ºC-tan.  Badira hainbat metal eta aleazio (merkurioa, aluminioa, eztainua…) tenperatura jakin batetik behera hozten ditugunean, alegia, tenperatura kritiko batetik behera, bere erresistibitate elektrikoa ia erabat baliogabetzen dena. Korronte elektrikoa ezarri ondoren, iturri elektrikoa deskonektatu arren, korronteak segitu egiten du. Fenomeno horri goi-eroankortasuna deritzo (superkonduktibitatea) eta ezaugarri hori duten materialak goi-eroaleak (superkonduktoreak). Fenomeno hori oso tenperatura baxuetan behatu da soilik (zero absolututik gertu) baina tenperatura altuagoetara ere ikerketak egiten ari dira.  Eroale batean aplikatutako potentzial-diferentzia eta eroale horrek daroan korronte-intentsitatea proportzionalak dira, eta proportzionaltasun-erlazioari Ohm-en lege deritzo (6)  R proportzionaltasun-konstanteari erresistentzia elektriko deritzo, eta adierazten du, zirkuituak kargen higidurari eragiten dien oposizioa. Bere unitateak S. I.-an Ohm du izena eta ikurra da ( = V/A).  Eroale baten erresistentzia bere geometriaren eta erresistibitatearen menpekoa da soilik. Kalkula dezagun 4 Irudiko eroale zilindrikoaren erresistentzia. Bere sekzioaren azalera S da, bere luzera L eta materialaren erresistibitatea ; eremu elektrikoaren eta korronte-dentsitatearen arteko erlazioa (5) ekuazioa da. Eremu elektrikoaEbada, eroalearen bi ertzen arteko potentzial-diferentzia izango da (A eta B-ren artean). Bestalde, korronte-intentsitatea dentsitatearen eta sekzioaren menpe idatz daiteke: . Beraz  (7)  Beste geometria batzuetan ere eroale baten erresistentzia elektrikoa kalkula daiteke, antzeko argudioak erabiliz.         3 Irudia 4 Irudia  Zirkuitu elektrikoetan, bereziki erresistentzia kontrolatua duten osagaiak erabiltzen dira eta normalean alboko irudian bezala adierazten dira.  Erresistentzia bat baino gehiago erabiltzen direnean, erresistentzia baliokidea kalkulatzea erraza da kasu batzuetan. Adibidez, seriean konektatzen direnean, 5 Irudian ikusten den bezala, erresistentzia baliokidea erresistentzia guztien batura da  R = = =  5 Irudia Paraleloan berriz (ikus 6 Irudia), erresistentzia baliokidearen alderantzizkoa erresistentzia bakoitzaren alderantzizkoen batura da  = = =    6 Irudia  5.- JOULE-REN LEGEA  Eroale baten barnean eremu elektriko bat mantentzen denean,karga-eramaileak (normalean elektroiak) azeleratu egiten dira. Baina esperientziak erakusten du azelerazio hori ez dela mugagabea, karga eramaileak beti iristen direlako, oso azkar, abiadura limite batera. Ikusiko dugunez, elektroi batek, eroalearen barrutik bidaiatzen ari denean, lana egiten du eta medioari energia ematen dio; energia hori, azkenean, bero gisa barreiatzen da.  Antzeko adibide bat da, gorputz bat grabitatearen eraginez erortzen denean. Beste indarrik ezean, etengabe azeleratuko litzateke, baina airearen marruskadura kontutan hartzen badugu (edo biskositatea duen beste edozein fluidorena), gorputz horren abiadurak limite bat atzematen du eta ez da hortik gora igotzen, konstante mantentzen da. Elektroien, edo karga-eramaileen, higidura ere horrelakoa da, metalaren sare kristalinoak edo edozein materialek, “frikzio-indar” bat eragiten die materialetik bidaiatzen ari direnean. Marruskadura-indar horren eragileak sare kristalinoaren ioi finkoak dira. Euren bibrazio termikoak eta akatsek, elektroien desplazamendua oztopatu egiten dute eta etengabe desbideratzen dituzte elektroiak. Etengabeko talka horien bitartez, elektroiek bere energiaren parte bat sareari transferitzen diote, materialaren barne-energia handitzen da, eta tenperatura handitzen da. Korronte elektriko baten ondorioz materiala berotzeko ahalmenari Joule-efektuderitzo Erraza da kalkulatzea karga-eramaile bakoitzak denbora unitateko zenbat energia ematen dion materialari, izan ere, eremu elektrikoak berari eman dion guztia  (10)  q eramaile bakoitzaren karga da eta v bere abiadura. Hortik kalkula daiteke denbora eta bolumen unitatean barreiatutako energia   = nqEv = JE(11)  n bolumen unitateko eramaile-kopurua da. (11) adierazpena bolumen unitatean barreiatutako potentzia da. Bolumen konkretu bati aplikatzen bazaio, adibidez 5. irudiko zilindroari, barreiatutako potentzia totala honako hau da  P = J E V = J E S L = IV(12)  erlazio horri Jouleren lege deritzo. Ohm-en legea erabiliz, beste bi adierazpen ere lortzen dira  P = I2R = (13)  Erlazio horien bitartez, erraza da aparatu elektriko baten ezaugarriak kalkulatzea. Adibidez, lanpara bat 220 V-rako baldin bada eta bere potentzia 100 W bada, baldintza horietan pasatzen den intentsitatea 0.45 A da eta bere erresistentzia 500 gutxi gora behera.  Erraza da ikustea, frikzio-indarrek barreiaturiko potentzia eta karga eramaileek denbora unitatean galdutako energia potentziala berdinak direla. Karga-eramaileak energia potentzial altuagoko eskualdetik baxuagokora higitzen dira; beraz, energia potentziala, karga eta potentzialaren arteko biderketa denez, denbora unitateko energia potentzialaren galera izango da, intentsitatearen eta eroale osoko potentzial-diferentziaren arteko biderketa.  (14)  6.-INDAR ELEKTROERAGILEA Eroale batean korrontea mantentzeko, derrigorrez dispositiboren batek eman behar dio energia zirkuitu eroaleari. Dispositibo horiek iturri edo generadore elektrikoak deitzen dira. Iturri elektrikorik gabe, eroaleak oso azkar lortzen du oreka elektrostatikoa, eremu elektrikoa bere barruan nulua egiten da eta korronte elektrikoa desagertzen da.  Iturri elektrikoa da eremu elektrikoari eusten diona eroalearen barruan, bere bi poloen artean potentzial-diferentzia mantenduz. Horretarako, dispositiboaren barruan, karga-eramaileek indar ez kontserbakor bat jasan behar dute. 7 Irudian kable eroale bat eta iturri bat irudikatu ditugu, biek zirkuitu itxi bat osatzen dute (AB laukizuzena).  Kable eroalearen barruan, iturriak ezarritako potentzial-diferentziak eremu elektrikoa egotea bermatzen du. Beraz korronte-intentsitatea izango da eta R kablearen erresistentzia.       7 Irudia 8 Irudia  Iturriaren barruan zirkuitua ixteko, korrontearen noranzkoa (eskumarantz) eremu elektrostatikoaren aurkakoa izan behar da, bere zirkulazio-integrala nulua izan behar delako. Beraz, iturriaren barnean beste eremu elektriko bat egon behar da derrigorrez (), justu - ren kontrako noranzkoan eta indarra eragiten diena karga-eramaileei.   eremua ez da kontserbakorra, pilek, bateriek edo sorgailu elektrikoek sortzen dute prozedura kimiko edo elektromagnetikoen bidez. Bere lerro-integralari indar elektroeragile deritzo (i. e. e.), eta bere bitartez, eremu elektriko totalaren zirkulazioa zirkuitu itxi batean ez da nulua  (15)  Indar elektroeragilea da, “iturri elektrikoak, bera zeharkatzen duten karga- eramaileei ematen dien karga unitateko energia”, beraz potentziala bezala Volt- etan neurtzen da eta, esan dugun bezala, iturri elektrikoa da korrontearen sortzailea eta korrontea mantentzen duena zirkuitu itxi batean.  Iturri edo generadore ideal batean ez dago efektu disipatiborik, beraz, eta , berdinak dira eta kontrako noranzkoak dituzte. Kasu horretan, iturriaren bi poloen arteko potentzial-diferentzia, justu indar elektroeragilea da, eta korronte-intentsitatearen independentea . Kableak daroan intentsitatea honako hau izango da (16)  Iturri errealetan berriz, poloen arteko potentzial-diferentzia, V, eta indar elektroeragilea, , ezberdinak izaten dira eta, izan ere, potentzial- diferentzia korronte-intentsitatearen menpekoa da, iturriek ere barne- erresistentzia ez nulua dutelako. Sorgailu erreal bat adieraz daiteke iturri ideal batez, , eta barne-erresistentzia batez, , biak seriean konektatuta Adibidez, 7 Irudiko generadorean, bi poloen arteko potentzial-diferentzia i.e.e. baino txikiagoa da  (17)  Generadore batetik I korronte-intentsitatea pasatzen ari denean, generadoreak lan positiboa egiten du karga-eramaileengan eta haien energia potentziala handitu egiten du. Iturriak ematen duen potentzia netoa hauxe da (potentzia erabilgarria): karga-eramaileen energia potentzialaren gehikuntza denbora unitateko, eta hori korronte-intentsitatearen eta potentzial-gehikuntzaren arteko biderketa da  (18)  Generadorea ideala bada, barne-erresistentzia nulua da, eta orduan  (19)  Zirkuitu elektrikoetan, korronte zuzeneko iturri idealak (i.e.e.- a denboran konstantea dutenak), ondoko ikur honen bitartez irudikatzen dira, non marra luzea potentzial altuko poloa den. Generadore errealak berriz, generadore         9 Irudia ideal batez eta barne-erresistentzia batez irudikatzen dira.    7.-OHM-EN LEGE OROKORTUA Orokorrean, edozein zirkuitutan, Ohm-en legearen arabera, bi punturen arteko potentzial-diferentzia honako hau da: Erresistentziak bider intentsitateen batukaria ken indar elektroeragileen batukaria; eta honek ez du bidearen menpekotasunik, hau da, ez dio axola zirkuituan nondik joaten garen puntu batetik bestera. Zeinu positiboa dagokio intentsitateari edo indar elektroeragileari, horien noranzkoa eta bidearena berdinak badira eta, bestela, negatiboa.  (20)   Adibidea: 10 Irudiko zirkuituak bi erresistentzia eta hiru indar elektroeragile ditu.  A eta B puntuen arteko potentzial-diferentzia honela adieraz dezakegu. Ibilbidearen zeinu positiboa, esaterako, irudian ikusten dena hartzen da (berdin zaio alderantzizkoa hartzea ere), orduan intentsitatea positiboa da eta 1indar elektroeragilea negatiboa (indar elektro-eragilearen zeinua polo negatibotik positibora doana da). Beraz                                                                                       10                                                                                Irudia   Aldiz, B eta A-ren arteko potentzial-diferentzia eskuineko ibilbidetik kalkulatzen badugu, indar elektroeragileak positiboak dira eta intentsitatea ere bai, orduan   8.- KIRCHHOFF-EN LEGEAK  Erresistentziak eta bateriak dituen sare elektriko konplexu batean, normalean, Ohmen legea eta erresistentzien elkarketen legeak soilik erabiliz, ezin izaten da kalkulatu, osagai bakoitzean zenbat intentsitate pasatzen den. Zirkuitu konplexu horiek aztertzeko Kirchhoffen bi legeak erabiltzen dira:  - Korapiloen legea: edozein korapilotara iristen diren intentsitateen batukaria zero da. . Korapilo deritzo, kable bi edo gehiago iristen diren edozein punturi. Lege hau jarraitasunaren ekuazioaren ondorio zuzena da, karga- iturririk edo isurbiderik ez dagoela suposatzen delako.  - Sareen (ibilbide itxien) legea: erresistentzia bider intentsitateen batukaria eta indar elektroeragileen batukaria berdinak dira, zirkuituko edozein ibilbide itxitan. . Lege hau Ohm-en legearen ondorio zuzena da, ibilbide itxi batean potentzial-aldaketa zero baita. Sare bat aztertzeko, ibilbide itxien kopuru minimoa erabili behar da, baina osagai guztiak sarturik.   Adibidea: Azter dezagun 11 Irudiko zirkuitua  Zirkuitu honetako adar bakoitzetik intentsitate batek zirkulatzen du. 1, 2 eta 3 -ko erresistentzietatik pasatzen diren intentsitateei dei diezaiegun I1, I2 eta I3, hurrenez hurren, eta 12 Irudian ikusten diren noranzkoak ezar diezaiegun.                                                                                         11                                                                                   Irudia Korapiloen legea aplikatuz: I3 = I1 + I2. Beste alde batetik, bi ibilbide itxi behar ditugu osagai guztiak sartzeko. 1 Ibilbideak (ezkerrekoak) 3 eta 2 -ko erresistentziak eta 3 eta 2 V-ko bateriak zeharkatzen ditu eta 2 ibilbideak (eskumakoak) 1 eta 2 -ko erresistentziak eta eta 2 V-ko bateriak. Orduan, ibilbide itxien legea aplikatuz honako hau lortzen da:                                                                                        12                                                                                   Irudia    1 Ibilbidea: 3 - 2 = 3I3 + 2I2= 3(I1 + I2) +2I2 2 Ibilbidea: 2 - 1 = I1 -2I2  Eta ekuazio horietatik, hona hemen emaitzak: I1 = 7/11 A, I2 = -2/11 A, I3 = 5/ 11 A. Intentsitate bat negatiboa ateratzen bada, esan nahi du, bere noranzkoa hasieran suposatu zaion noranzkoaren aurkakoa dela. Beraz, hasieran ezarritako noranzkoek ez dute inongo eraginik emaitzan. Azkeneko emaitzak beti noranzko errealak ematen ditu.                                             ARIKETAK  1.-Metalezko hari batek 120.0 -ko erresistentzia du.Nzati berdin egiten dira eta paraleloan konektatzen dira. Elkarte horren erresistentzia 1,875 da. Kalkula ezazuN. Emaitza: 8  2.-1.00 kW-ko berokuntza-erresistentzia bat diseinatu nahi da 240 V-tan funtzionatzeko. Kalkula ezazu erresistentziaren balioa eta emango duen potentzia 125 V-tan funtzionatzen badu. Emaitza:57,6 , 271 W  3.- Intentsitatea zein potentzial-diferentzia neurtzeko galbanometro bat erabiltzen dugu. Jaso dezakeen korronte-intentsitate maximoa 0.01 A da eta bere erresistentzia 0.5 . Zein erresistentzia konektatu behar zaio galbanometroari, seriean edo paraleloan, orratzak eskalaren balio maximoa marka dezan ondoko kasuetan? a) 1 A daroan kable elektriko batean. b) 10 V-eko potentzial-diferentzia duten bi punturen artean. Emaitza: a) R = 0.005 -koa paraleloan, b) R = 1000 -koa seriean.  4.-Irudiko eskeman, aurki ezazu R-ren balioa R0-ren menpe, R-n kontsumitzen den potentzia maximoa izan dadin. Emaitza: R = R0  5.- Irudiko erresistentzia guztiak 4 -koak dira eta denbora unitatean barreia dezaketen bero maximoa 10 W da. Kalkula ezazu: a) Zirkuitu osoak barreiatu ahal duen potentzia maximoa. b) Erresistentzia bakoitzeko korrontea. c) Ertzetan aplika daitekeen potentzial-diferentzia maximoa. Emaitza: a) 15 W b) 1.58 eta 0.79 A (azken hau paraleloan daudenetan) c) 9.49 V  6.- Bi erresistentzia R1eta R2, seriean edo paraleloan konekta daitezke eta, bi kasuetan, intentsitatea bateria beretik hartzen da. Paraleloan ematen den Joule efektuaren ondoriozko beroketa, nahi badugu bost bider seriean ematen dena izatea, zenbat izan behar da R1/R2zatidura? Emaitza:R1/R2= (3)/2 Biak dira posible eta bata bestearen alderantzizkoa da. 7.- Lau berokuntza-erresistentziarekin ondorengo elkarketa guztiak eratzen dira (100 W-ko potentzia du bakoitzak 100 V-ko tentsiora konektatzen direnean).  a) b) c)   d) e) f)    Kalkula itzazu kasu bakoitzean erresistentzia baliokidea eta sistema osoak kontsumitzen duen potentzia totala, elkarketa bakoitza 100 V-ra konektatzen bada.  Emaitza:a)R = 133.33, P = 75W b) R = 100, P = 100W c) R = 100, P = 100W d) R = 60, P = 166.66W e) R = 40, P = 250W f) R= 166.66, P = 60W  8.- Instalazio elektriko baten sarreran 240 V-ko tentsioa dago eta 25 m-ko kobrezko kable batez R erresistentzia dago konektatuta. Kableak sekzio zirkularra du, 1 mm-ko diametroduna (kobrearen erresistibitatea ).    1. Kalkula ezazu kable bakoitzaren erresistentzia.    2. Kalkula ezazu kable bakoitzean erortzen den tentsioa eta R       erresistentzian, bi korronte-intentsitate hauetarako: I1 = 1 A etaI2 = 10       A.    3. Kable bakoitzean eta R erresistentzian kontsumitutako potentziak bi       kasuetan.    4. Zenbait balio behar du R-k, intentsitateak I1 eta I2 izateko?  Emaitza:a) 0.54  b) I1: 0.54 V kable bakoitzean eta 239 V erresistentzian; I2: 5.4 V kable bakoitzean eta 229 V erresistentzian. c) I1: 0.541 W kable bakoitzean eta 239 W erresistentzian; I2: 54.1 W kable bakoitzean eta 2.29 kW erresistentzian d) I1: 239  I2: 22.9  9.-Ssekzio berdineko eta material diferenteko bi hari elkarrekin seriean konektatuta daude. Materialen eroankortasunak eta dira etaJkorronte-dentsitatea daramate. Kalkula ezazu eremu elektrikoaren balioa bi harietan, eta Gauss-en legea erabiliz karga-dentsitatea kontaktuko gainazalean. Emaitza:   10.-Seriean konektatzen dira 40 bateria kargagarri; bakoitzaren indar elektroeragilea 2.2 V da eta barne-erresistentzia 0.01 . Korronte jarraituko iturri batez kargatzen dira, 110 V-koa. a) Kalkula ezazu seriean ipini behar den erresistentzia, intentsitatea 10 A-ra mugatzeko. b) Zenbat potentzia barreiatzen da erresistentzia horretan? c) Zenbat potentzia barreiatzen da baterien barne-erresistentzietan? d) Zenbat potentzia erabiltzen da pilak kargatzen? e)Bateriamultzoak,zenbatdenborabeharkodukargatzekoberekargatotala18000Cbada?Zenbatenergiametatukoduerabatkargatutadagoenean?  Emaitza: a) R = 1.8  b) PR= 180 w c) Pbat = 40 w d) Perab = 880 w e) 30 minutu eta 0.44 kwh   11.- Bateria kargagarri baten poloen arteko potentzial-diferentzia 8.5 V-koa da baterian 3 A-ko intentsitatea polo negatibotik positibora zirkulatzen ari denean, eta 11 V-koa da baterian 2 A-ko intentsitatea polo positibotik negatibora zirkulatzen ari denean. Kalkula ezazu bateriaren barne- erresistentzia eta indar elektroeragilea. Emaitza: 0.5  eta 10 V  12.- Irudiko zirkuituari Wheatstone-n zubi deritzo. Rxerresistentzia ezezagun baten balioa neurtzeko erabiltzen da,R1,R2etaR0erresistentzia ezagunen menpe.R1etaR2erresistentziak 1 m-ko luzerako kable bat dira (erresistentzia totalaR = R1+R2konstantea).apuntua, kablearen luzeran zehar higi daitekeen kontaktu labainkor bat da, eta horrela,R1etaR2-ren balioak, puntu horretatik kablearen ertzerainoko distantziaren proportzionalak dira.aetabpuntuek potentzial bera dutenean, G galbanometrotik ez da korronterik pasatzen, eta zubiaorekatutadagoela esaten da.R0 = 200 , bada, kalkula ezazu erresistentzia ezezaguna,Rx, zubia orekatzen bada, a) 60 cm-ko markan eta b) 95 cm-ko markan. Emaitza:a) 300  b) 3800    13.- Hiru erresistentzia eta bi amperemetro irudian bezala konektatzen dira (amperemetroen barne-erresistentziak arbuiagarriak dira). Kalkula itzazu hiru erresistentzien balioak honako datu hauek jakinik: a) X eta Y-ren artean 100 V-ko potentzial-diferentzia badago, intentsitatea 2 A da. (Z solte uzten da). b) Y eta Z-ren artean potentzial-diferentzia batek, 3 A-ko intentsitatea sortzen du, eta Joule efektua dela medio, barreiatzen den potentzia totala 630 W da (X solte).    c) X eta Z-ren artean 150 V-ko potentzial-diferentzia badago, barreiatzen den potentzia 375 W da (Y solte). Zenbat markatzen du amperemetro bakoitzak hiru kasuetan? Emaitza: R1 = 20 , R2 = 30 , R3= 40  a) I1 = 2 A, I2 = 0 b) I1 = 0, I2 = 3 A c) I1 = I2 = 2.5 A  14.- Irudian a eta b-ren arteko erresistentzia 300  da eta bi adarrak luzeraren heren batean daude. x eta y-ren arteko potentzial diferentzia 320 V bada, kalkula ezazu: a) x eta y-ren arteko erresistentzia baliokidea. b) b eta c-ren arteko potentzial diferentzia.     Emaitza: a) 32  b) 20 V  15.-Irudiko zirkuituan, kalkula itzazu korronte elektrikoa erresistentzia bakoitzean, bateria bakoitzak emandako potentzia eta erresistentzia bakoitzean barreiatutako potentzia. Egiazta ezazu energiaren balantzea. ;  Emaitza:erresistentzietan 2A eta 4 W, 2A eta 8 W, 1 A eta 2 W, 1 A eta 6 W; iturrietan 16 W, 8 W eta -4 W  16.- Kalkula ezazu irudiko zirkuituko adar bakoitzeko intentsitatearen balioa eta noranzkoa. R1= 12, R2= 3, R3= 6, R4= 3, R5= 6, 1= 18V, 2= 21V.                                                                                      Emaitza: Iab= 2 A, Ibe= -1 A, Ibc= 3 A, IR4= 2 A, IR5= 1 A      17.- Irudiko zirkuituan, kalkula ezazu: a) A eta B-ren arteko potentzial- diferentzia. b) a eta b konektatzen badira, adar bakoitzeko intentsitatea.  Emaitza: a) VAB = 10 V b) I1= 0, I2= 0.4 A     18.- Irudiko zirkuituan eta adar bakoitzean, kalkula itzazu intentsitatearen balioa eta noranzkoa. R1= 3, R2= 3, R3= 4, R4= 6, R5= 4, R6= 6,1= 42V, 2= 6V.  Emaitza: Iab= 4 A, Ihg= 3 A, Ich= 1 A, Icd= 3 A, Ief= 1 A, Ieh= 2 A           19.- Berdinak diren bost lanpara elkarrekin paraleloan konektatuta daude, eta berokuntza-erresistentzia batekin seriean. Multzoa bateria-sistema batera konektatzen da, guztiak berdinak, seriean eta bakoitza 52 V-ko i.e.e.-koa eta 2 -ko barne-erresistentziakoa. Lanparen espezifikazioek diote 200 V-era konektatzen direnean 40 W-eko potentzia kontsumitzen dutela. a) Kalkula ezazu behar den bateria-kopurua, lanpara bakoitzak 40 W kontsumitzeko, baldintza horietan berokuntza-erresistentziak 800 W kontsumitzen badu. b) Bost lanparetatik bi matxuratzen badira, kalkula ezazu zein erresistentzia gehitu beharko genuke zirkuituan (seriean), lanpara bakoitzeko intentsitatea hasierako bera izateko. c) Egoera horretan, kalkula ezazu zein potentzia kontsumitzen duen berokuntza- erresistentziak. Emaitza: a) 20 b) 560 c)288 W   20.-Etxebizitza batekoinstalazio elektriko bat 220 V-ko tentsioarekin elikatzen da eta barne-garraioko distantzia maximoa 10 m-koa da. Instalakuntzaren korrontea 10 A-koa denean, kablean erortzen den tentsio maximoa %1 izateko diseinatzen da. a) Zein diametrokoa izan behar da kablea? b) Baldintza horietan, zenbat potentzia galtzen da garraioan? Datua: Cu= 1.7x10-8 m Emaitza:1 mm, %1    21.-Zirkuitukokondentsadoreak hasieran deskar-gaturik daude. (a) Zein izango da hasieran, bateriako korronte-intentsitatea? (kondentsadoreak erresistentzia nuluen baliokide direnean). (b)Eta egoera egonkorra lortzen denean? (kondentsadoreak kargatuta daudenean, erresistentzia infinituen baliokide dira). (c) Zenbat karga hartzen dute kondentsadoreek? Emaitza: (a) 1.03 A (b)  0.29 A (c) Q1 = 78 C,Q2 = 39 C   22.-Irudiko zirkuituan erresistentziatik pasatzen den intentsitatea berdina da bi etengailuak itxita daudenean eta biak irekita daudenean. Kalkula ezazuRerresistentziaren balioa. Datuak: Emaitza: 
