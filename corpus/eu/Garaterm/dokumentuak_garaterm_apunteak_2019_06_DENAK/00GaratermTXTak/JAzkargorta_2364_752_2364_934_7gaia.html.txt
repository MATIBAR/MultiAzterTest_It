



180

                          7._GAIA:_OPTIKA_GEOMETRIKOA

1.- OPTIKA GEOMETRIKOAREN OINARRIZKO KONTZEPTUAK
2.- FERMAT-EN PRINTZIPIOA: SNELL-EN LEGEA ETA ISLAPENAREN
LEGEA
3.- OPTIKA PARAXIALA SISTEMA ZENTRATUETAN
4.- DIOPTRIOA, SISTEMA OPTIKO PERFEKTU GISA
5.- LENTE MEHEAK
6.- IRUDIAK ERATZEKO METODO GRAFIKOAK
7.- BEGIA TRESNA OPTIKO GISA
7.1.- Ezaugarriak
7.2.- Egokitzapena
7.3.- Begiaren akatsak
8.- HURBILERAKO ETA URRUTIRAKO TRESNA OPTIKOAK
8.1.- Lupa
8.2.- Mikroskopio konposatua
8.3.- Teleskopioa


1.- OPTIKA GEOMETRIKOAREN OINARRIZKO KONTZEPTUAK

Optika geometrikoak sistema optikoek eratutako irudiak aztertzen ditu, soilik
geometrian oinarritutako arauekin. Argi ikusgaia maiztasun altuko uhin
elektromagnetikoa da (1014 Hz-eko ordenakoa), beraz, irudiak nola eratzen diren
aztertzeko, uhin elektromagnetikoen propagazioa aztertu beharko litzateke.
Azterketa hori, orokorrean, oso konplikatuta izan daiteke.

Optika Geometrikoan hurbilketa egiten da: argiaren uhin-izaera ez da kontuan
hartzen eta difrakzio-fenomenoak mesprezatu egiten dira. Optika Geometrikoaren
helburua da, sistema islatzaileek edo errefraktatzaileek uhin-frontea nola
manipulatzen eta kontrolatzen duten aztertzea, baina edozein difrakzio-fenomeno
mesprezatuz. Hurbilketa horretan, argia izpien bitartez karakterizatzen da,
izpiok argi-energiaren ibilbideak baitira. Bestalde, ingurune materialak n
errefrakzio-indizearen bitartez deskribatuko ditugu. Indize hori bi abiaduren
arteko zatidura da: argiaren abiadura hutsean (c) eta ingurune horretan (v),
hau da, n = c/v.

Optika geometrikoaren hurbilketa hainbat eta hobea izango da, argiaren uhin-
luzera zenbat eta laburragoa izan, sistema optikoaren irekidurarekin
konparatuz.
[2364_934_7gaia_html_648a3aea.gif]












                                   1 Irudia

Adibidez, demagun argi-iturri puntual bat, S, eta irekigune bat daukan pantaila
opako bat, O; pantaila horren atzean beste pantaila bat dago, P (berdin dio S
iturri puntualak berak argia igortzen badu edo beste iturri batetik datorren
argia islatzen badu).

Optika Geometrikoaren ikuspegitik, S iturriak norabide guztietan igortzen
dituen argi-izpiak zuzenak izango dira, ingurunea homogeneoa baldin bada. Izpi
horietako batzuek O pantailaren irekigunea zeharkatuko dute, P pantailara
ailegatuko dira eta, P pantailan, irekiduraren forma bereko irudi argitsu bat
ikusiko da, izan ere, S-tik datozen izpien proiekzio geometrikoa izango da, 1
Irudian ikusten den bezala.

Baina emaitza hori, noski, hurbilketa da, eta argiaren uhin-propietateak ere
kontuan hartzen badira, ondorioztatuko dugu P pantailako irudia ez dela hain
sinplea, konplikatuagoa baizik. Orokorrean, tarte ilunak egon daitezke eskualde
argitsuan eta tarte argitsuak egon daitezke eskualde ilunean. Esperientziak
konfirmatzen du argiaren difrakzio-fenomenoak existitzen direla (izaera
ondulatorioarengatik).

Argiaren uhin-luzera zenbat eta handiagoa izan, sistema optikoaren
irekidurarekin konparatuz, orduan eta difrakzio-fenomeno garrantzitsuagoak
izaten ditu. Argi ikusgaiaren uhin-luzera mikra bat baino pixka bat txikiagoa
da, eta sistema optikoen irekidurak oso desberdinak izan daitezke: esaterako, 1
cm-ko irekidura bat kontsideratzen badugu, irekiduraren eta uhin-luzeraren
arteko zatidura 10.000-ko ordenakoa da. Kasu horietan difrakzio-fenomenoak ez
dira garrantzitsuak eta Optika Geometrikoa hurbilketa ona da. Hala ere,
difrakzio fenomenoek sistema optikoen bereizmena edo zehaztasuna mugatzen dute.

2.- FERMAT-EN PRINTZIPIOA: SNELL-EN LEGEA ETA ISLAPENAREN LEGEA

Fermat-en printzipioa Optika Geometrikoaren oinarrizko postulatua da. Fermat-en
printzipioak dioenez, argiak bi punturen artean segitzen duen ibilbidea bide
optikoaren estremal bat da (normalean, minimo bat). Bide optikoa da, argiak
puntu batetik bestera joateko behar duen denbora-tarte berean, hutsean izango
balitz egingo lukeen distantzia.

Fermat-en printzipioaren ondorioz, argiaren abiadura konstantea denez, argiak
puntu batetik bestera hartzen duen denbora-tartea “estremala” da (normalean
minimo bat).

Printzipio horren ondorio bat da, ingurune homogeneo batean (n errefrakzio-
indizea konstantea duena) argi-izpiek zuzen bidaiatzen dutela. n konstantea
baldin bada, argiaren v abiadura ingurune horretan konstantea da; beraz, n
konstantedun ingurune batean puntu batetik bestera denbora minimoan doazen
argi-izpien ibilbidea distantzia minimokoa da, hau da, ibilbide zuzena.
Ingurunea ez-homogeneoa bada, edo bi puntuak errefrakzio-indize desberdineko bi
ingurunetan badaude, arazoa konplikatuagoa da.

Fermat-en printzipioa erabiliz, deduzi daitezke, errefrakzio-indize ezberdineko
bi ingurune banatzen dituen gainazal batean gertatzen diren islapenaren eta
errefrakzioaren legeak

     [2364_934_7gaia_html_m32e75c6f.gif] [2364_934_7gaia_html_9de6ad2.gif]
 2a Irudia 2b Irudia

Fermat-en printzipioaren ondorioz: AC eta CB ibilbideak (biak zuzenak) bai
errefrakzio batean (2a Irudia) eta bai islapen batean (2b Irudia), plano berean
kokatuta egon behar dira, gainazalaren normalarekin batera. Horretan
oinarrituta, denbora minimoa behar duen ibilbidea kalkulatzea ez da zaila.

Adibidez, errefrakzioaren kasuan (2a Irudia), A-tik B-ra joatean izpiak hartzen
duen denbora hauxe da

 TAB= (n AC + n' CB) /c = [2364_934_7gaia_html_2a18a35a.gif]

Orain, C puntuaren posizioa kalkulatu behar dugu, izpiak A-tik B-raino
ibiltzean hartzen duen denbora minimoa izan dadin (kontuan izan A, B, O eta O'
puntuak finkoak direla, aldagai bakarra C da).

 [2364_934_7gaia_html_m24eb77c1.gif] zeren O'C = OO' - OC

eta hemendik ondokoa ateratzen da

n sin  = n' sin 
(1)

Ekuazio honi errefrakzioaren Snell-en legea deritzo.


Arrazonamendu bera egiten badugu islapenaren kasuan (2b Irudia) eta AC eta CB
ingurune berean daudela kontuan hartzen badugu (beraz, bi ibilbideak
errefrakzio-indize bereko ingurunean gertatzen dira), oso erraz atera daiteke
honako emaitza

 =
(2)

Ekuazio honi islapenaren lege deritzo.

Bi lege horiek Optika Geometrikoaren oinarri dira. Aurrerantzean aztertuko
ditugun argi-izpiak errefrakzio-indize ezberdina duten ingurune homogeneotan
zehar bidaiatzen ariko dira, alegia, ingurune bakoitzaren barruan n konstantea.
Inguruneak ez-homogeneoak badira, eta errefrakzio-indizea aldakorra bada,
tratamendu konplikatuagoak behar dira.
3.- OPTIKA PARAXIALA SISTEMA ZENTRATUETAN

Sistema optikoak errefrakzio-indize ezberdineko ingurune multzo bat dira,
alegia, hainbat gainazalez banaturiko ingurune multzo bat. Optikan erabiltzen
diren sistema ugarienak sistema zentratuak dira, normalean geruza esferikoak,
esfera guztien zentroak lerro zuzen berean kokatuta daudelarik. Zentroek
osatzen duten lerroari sistemaren ardatz optiko deritzo. Sistema optikoek,
orokorrean, gainazal errefraktatzaileak, islatzaileak edo bi motako gainazalen
konbinaketak izan ditzakete (hurrenez hurren, dioptrikoak, katoptrikoak edo
katadioptrikoak).
Demagun O puntuan igorle bat dugula. O puntutik irteten diren argi-izpiak,
sistemaren gainazaletan errefraktatu edo islatu ondoren, guztiak berriz O'
puntuan bil daitezke. Orduan, O', sistemak ematen duen O-ren irudi erreala da.
O puntua objektua da. Gerta daiteke, halaber, sistema zeharkatu ondoren, izpiak
puntu konkretu batean ez-biltzea, baina bai, ordea, izpien luzapenak propagazio
errealaren aurkako noranzkoan; orduan, O' irudi birtuala edo alegiazkoa da. 3a
Irudian, O' , O objektuaren irudi erreala da eta 3b Irudian, berriz, O' O
objektuaren irudi birtuala da. Irudiak, bai birtualak bai errealak, aldi berean
objektu izan daitezke, ondoren kokatuta egon daitekeen beste sistema optiko
batentzat.





[2364_934_7gaia_html_2b52154c.gif]






3a Irudia  3b Irudia

Sistema optiko bat “perfektua” dela esaten da, ondoko baldintzak betetzen
baditu:

a) O objektu-puntu batetik irteten diren izpi guztiak beste O' irudi-puntu
batean biltzen dira, errealki edo birtualki (stigmatismo-baldintza). Hau da,
objektu-puntu guztiek sistema zeharkatzean euren irudi-puntua daukate. Horrek
esan nahi du, Fermat-en printzipioa kontuan hartuz, O-tik irteten diren izpien
ibilbide guztiak, sistema zeharkatu ondoren O' puntuan biltzen badira, denbora
bera tardatzen dutela.

b) Sistema optikoaren ardatzarekiko normala den plano bateko (objektu-planoa)
objektu-puntu guztien irudi-puntu guztiak beste plano batean kokatuta daude
(irudi-planoa), eta plano hori ere sistemaren ardatzarekiko normala da.

c) Objektu plano batean kokatuta dagoen edozein figurak bere irudi-planoan
kokatuta dagoen figura homologo bat ematen du. Homologoen erlazioa konstantea
da plano-bikote batean kokatuta dauden edozein objektu edo figura-bikoterako.
Irudiaren eta objektuaren tamainen arteko zatidurari, albo-handipena deritzo.
Ez dago sistema optiko zentratu perfekturik, baina baldintza berezi batzuetan
zenbait sistema perfektutzat har daitezke: eraso-angeluak eta, beraz,
errefrakzio zein islapen-angeluak ere oso txikiak direnean. Horrela, ohiko
hurbilketen arabera, angelu baten sinua, angelu horren tangentea eta angelua
bera (erradianetan) ia-ia berdinak dira. Hurbilketa horri Optika Paraxial
deritzo eta Optika Geometrikoaren hurbilketa bat da.

Hurbilketa paraxialean, argi-izpi guztiak sistemaren ardatzaren ia-ia
paraleloak dira eta gainazal errefraktatzaileen zein ispiluen kurbadura-
erradioak oso handiak dira, sistemaren irekidurarekin konparatuz.


Hurbilketa honetan, (1) Snell-en legea honela idatz daiteke:

 n  = n' 
(3)

4.- DIOPTRIOA SISTEMA OPTIKO PERFEKTU GISA

Azter dezagun, hurbilketa paraxiala erabiliz, sistema optiko errefraktatzaile
eta zentratu sinpleena: gainazal esferiko bakar bat, errefrakzio-indize
ezberdineko bi ingurune banatzen dituena. Sistema horri dioptrio deitzen zaio.

[2364_934_7gaia_html_m6c647ee8.gif]







4 Irudia

Optika paraxialean, zeinu-hitzarmena finkatzea oso garrantzizkoa da. Argiaren
noranzkoa ezkerretik eskuinerantz hartuta, ondoko hitzarmena erabiliko da:

- Objektuaren edo irudiaren posizioak (horizontalak) gainazalarekiko positiboak
izango dira eskuinean baldin badaude, eta ezkerrean negatiboak. 4 Irudian, s <
0; s' > 0.

- Kurbadura-erradioa, r, positiboa izango da gainazalaren zentroa eskuinean
baldin badago eta bestela negatiboa. 4 Irudian, r > 0.

- Ardatzarekiko segmentu normalak (bertikalak) positiboak izango dira
ardatzetik gorantz badaude eta negatiboak beherantz daudenean. 4 Irudian, y, h
> 0; y' < 0.
Hitzarmen horretatik angeluen zeinuak ere atera daitezke (ardatzarekiko):

[2364_934_7gaia_html_63807055.gif]  tan  = h / s < 0
'  tan ' = h / s' > 0 (4)
  tan  = h / r> 0
Froga daiteke, dioptrio bat, optika paraxialean, sistema optiko perfektua dela,
alegia, ardatzean dagoen O objektu-puntutik irteten diren izpi guztiak O'
puntuan bilduko direla (O’ ere ardatzean kokatuta). Horretarako, har dezagun
izpi bat O-tik irten eta gainazalean erasotzen duena: h altueraz eta  eraso-
angeluaz.

4 Irudiko OCI triangelutik eta zeinuen hitzarmena erabiliz, ondokoa daukagu

 hau da, 

O'CI triangeluarekin bera eginez, hauxe lortzen dugu

' +' +, hau da, ''

Orain Snell-en legea hurbilketa paraxialean, (3), aplikatzen badugu, ondokoa
ateratzen da

n(n' (')

eta (4) adierazpenak erabiliz, angeluak ordezkatzen badira, honako erlazioa
lortzen da

[2364_934_7gaia_html_5994bfb4.gif]edo [2364_934_7gaia_html_m4d5b2245.gif](5)

Azken erlazio hori Abbe-ren aldaezina (edo inbariantea) izenaz ezagutzen da.

Ohar gaitezen emaitza hori h-ren independentea dela, alegia, O-tik irteten
diren izpi guztiak (gainazaletik s distantziara), dioptrioan errefraktatu
ondoren, O' puntura iritsiko direla (gainazaletik s' distantziara), h altuera
edozein dela ere; Dioptrioaren berezko parametroak ezagututa (n, n' eta r) eta
O objektuaren posizioa ezagututa (s), (5) adierazpenetik, O’ irudiaren posizioa
kalkula daiteke (s’).

Tratamendu bera egin daiteke ardatzetik kanpo dagoen eta O-tik pasatzen den
planoan kokatuta dagoen P puntuarekin (ikus 4 Irudia); froga daiteke, puntu
horretatik irten diren eta gainazalean errefraktatzen diren izpi guztiak
sistemaren ardatzaren normala den eta O' tik pasatzen den planoaren P' puntuan
ebakitzen direla. P puntutik ardatzerainoko distantzia y baldin bada eta P'
puntutik ardatzerainoko distantzia y' bada, orduan honako erlazioa betetzen da

y' = y (n s') / (n' s)
Honekin frogatzen da, dioptrioa sistema optiko perfektua dela, inposatutako
hiru baldintzak betetzen direlako, eta albo-handipena honako hau

[2364_934_7gaia_html_m487cd330.gif](6)

Garbi ikusten da, hurbilketa paraxialean, dioptrio bat sistema optiko perfektua
bada, orduan dioptrio zentratuekin egindako edozein konposaketa ere sistema
perfektua izango dela.

Dioptrioaren konklusioetatik ispilu esferikoetarako konklusioak ere labur-labur
atera daitezke. Ispilu esferikoak sistema islatzaile sinpleenak dira: islapen-
angelua eta eraso-angelua berdinak direnez (2), eta islapenean argiaren
noranzkoa alderantzikatu egiten denez, Snell-en legeak, (1), islapenetarako ere
balio du, baina n'= -n erlazioa erabiliz; horrela, Abbe-ren aldaezina (5) eta
albo-handipena (6) ispilu esferikoen kasuan honela idatz daitezke

 [2364_934_7gaia_html_m3c601f7a.gif][2364_934_7gaia_html_7e7433d9.gif](7)
r> 0 bada, ispiluak konbexuak edo ganbilak deitzen dira eta r < 0 denean,
berriz, ispiluak konkaboak edo ahurrak. Ispilua planoa bada (r =
[2364_934_7gaia_html_m74af0d83.gif]) eta s’ = - s eta
[2364_934_7gaia_html_22eb0599.gif] = 1.

5.- LENTE MEHEAK

Lenteak beirazko edo beste material gardenezko xaflak dira. Bi aldeetatik
leunduak izan dira, eta euren gainazalak esferikoak direla kontsidera dezakegu.

Izatez, lenteak bi dioptrioz osatutako sistema optikoa dira, eta, beraz,
sistema optiko perfektuak hurbilketa paraxialean. Atal honetan, kasu sinpleena
aztertuko da, baina praktikan oso maiz agertzen dena: lente meheak. Lente
meheetan, lentearen lodiera (bi gainazalen arteko distantzia) mesprezatu egin
daiteke.

Atal honetan kasu arruntena kontsideratuko dugu: lente bat airetan murgilduta,
hots, lentearen bi aldeetan errefrakzio indizea 1 da; beraz, lortzen diren
emaitzek kasu honetan soilik balio dute, nahiz eta emaitza horiek beste
kasuetarako hedatzea oso erraza den.

[2364_934_7gaia_html_370d7311.gif]









                                   5 Irudia

Lente mehea bi dioptrioz osatutako sistema denez, Abbe-ren aldaezina aplika
dezakegu dioptrio bakoitzerako. Objektua lentetik a distantziara badago (zeinua
barne) eta bi dioptrioei Abbe-ren aldaezina aplikatuz (5), hurrenez hurren,
hauxe lortzen da (ikusi 5 Irudia)

1. dioptrioa[2364_934_7gaia_html_m36d0199.gif]2. dioptrioa
[2364_934_7gaia_html_me26d703.gif]

hemen n lentearen errefrakzio-indizea da (lentearen bi aldeetan dagoen
airearena 1 hartzen da); r1 eta r2 dioptrioen kurbadura-erradioak dira,
hurrenez hurren, ezkerrekoa eta eskumakoa. Objektuaren posizioa lentearekiko a
deitu dugu, bitarteko irudiaren posizioa (lehenengo dioptrioan errefraktatu
ondoren lortzen dena eta bigarren dioptrioarentzat objektua izango dena) a"
deituko dugu eta irudiaren posizio finala a' izango da. Bi erlazio horiek
konbinatuz, a" eliminatzen da eta ondokoa lortzen da

 [2364_934_7gaia_html_m3fe701d9.gif](8)

bigarren atala soilik lentearen berezko parametroen menpekoa da. Bi dioptrioen
albo-handipenak (6) konbinatuz, lentearen albo-handipena lortzen da

[2364_934_7gaia_html_m6a1eed46.gif](9)

(8) adierazpenaren bigarren atala lentearen ahalmen edo potentzia optikoa
deitzen da, eta dioptria izeneko unitatetan adierazten da, r1 eta r2 kurbadura-
erradioak metrotan adierazten badira. Ahalmenaren alderantzizkoa,
dimentsionalki, distantzia bat da eta lentearen distantzia fokala deitzen da; f
' adierazten da; objektua infinituan kokatuta dagoenean, irudia lentetikf '
distantziara eratzen da (hots, (8) ekuazioan a = − bada orduan a’ = f ’ da).
Irudi hori eratzen den planoa irudi-plano fokala deitzen da eta plano horrek
ardatzarekin duen ebakidura, irudi-puntu fokala, F'. Bestalde, objektua
lentearen aurrean ipintzen bada, fokalaren distantzia berera, (8)-tik ateratzen
da irudi erresultantea infinituki urrun dagoela; objektu hori ipintzen den
planoa objektu-plano fokala deitzen da eta plano horrek ardatzarekin duen
ebakidura objektu-puntu fokala, F.

Lente meheak irudikatzeko, 6a eta 6b Irudietan agertzen diren ikurrak
erabiltzen dira. f' > 0 denean, lenteak konbergente edo hurbiltzaileak deitzen
dira, f' < 0 denean, berriz, dibergente edo urruntzaileak.

6.IRUDIAK ERATZEKO METODO GRAFIKOAK
Lenteak, hurbilketa paraxialean, sistema optiko perfektuak direla kontutan
hartuta, irudien posizioa eta tamaina grafikoki lor daitezke. Horretarako,
nahikoa da ardatzetik kanpo dagoen objektu-puntu beretik bi izpi hartzea: a)
izpi bat, ardatzaren paraleloa, lentea zeharkatu ondoren F'-tik pasatuko da;
ardatzaren paraleloa denez, infinituan eta ardatzean dagoen objektu batengandik
etor liteke; b) bigarren izpia, F-tik pasatzen da, lentea zeharkatu ondoren
ardatzaren paralelo irtengo da; F-ren irudia infinituan dagoelako. Bi izpiak
(edo euren luzapenak, izpiaren aurkako noranzkoan) ebakitzen diren puntuan
irudia egongo da; sistema optiko perfektu batek betetzen dituen baldintzak
kontuan hartuz, informazio hori nahikoa da irudiaren posizioa eta tamaina
jakiteko. Hirugarren izpi bat ere kontsidera daiteke: c) lentearen erditik
(ardatz optikotik) pasatzen den izpia ez da desbideratzen, lente meheen kasuan
froga daitekeenez.
.
[2364_934_7gaia_html_m225f4089.gif]
Lente konbergentea honela irudikatzen da:
[2364_934_7gaia_html_m50110c94.gif]




6a Irudia


6a Irudian objektua erreala da eta irudia ere erreala; irudia alderantzizkoa da
eta objektua baino handiagoa. Baina, objektuaren izaeraren eta posizioaren
arabera, badaude beste kasu posibleak.
[2364_934_7gaia_html_md908be0.gif]
Lente dibergentea honela irudikatzen da:

[2364_934_7gaia_html_m69928ef1.gif]








6b Irudia

6b Irudian objektua erreala da, baina irudia birtuala, zuzena eta objektua
baino txikiagoa. Objektuaren izaeraren eta posizioaren arabera, badaude zenbait
kasu posible.

Ispiluen kasuan, (7) ekuazioa erabiliz arazoa analitikoki ebatz daiteke.
Lenteekin egin dugun bezala, ispiluaren fokala kontsidera dezakegu (infinituan
dagoen objektuaren irudia eratzen den puntua); beraz, aipaturiko ekuazioa
honela berridatz daiteke

[2364_934_7gaia_html_2871954b.gif]

ondoko berezitasunarekin: bi puntu fokalak puntu bera dira (objektu-fokua eta
irudi-fokua, F = F’), ispiluaren ertzetik f’= r/2 distantziara, ispiluaren eta
zentroaren erdian.
Ispilu batek eratzen duen irudiaren posizioa eta tamaina lortu nahi baditugu,
lenteen kasuan egin dugun kalkuluaren antzeko bat egingo dugu. Kasurik
sinpleena ispilu planoa da: objektu erreal baten irudia birtuala da beti eta
ispilutik distantzia berera dago, beste aldean. Har ditzagun bi izpi: a) Bata
objektuaren muturretik irteten da, ardatzaren paralelo ateratzen da eta
norabide berean islatzen da (f= - delako). b) Besteak ispilua erasotzen du
ispiluak ardatz optikoa ebakitzen duen puntuan: horren islapen-angelua eraso-
angeluaren berdina da. Bi izpi horiek luzatuz, ebakitze-puntua aurkitzen dugu
eta horrela irudiaren posizioa eta tamaina lortzen dira.

[2364_934_7gaia_html_6ed63fd0.gif]






                                  7a  Irudia

Ispilua esferikoa bada eta eskualde paraxialean jarduteko, gainazal kurboa
ordezkatu behar dugu gainazal plano batez: ardatzaren perpendikularra eta
ispilu errealaren ertzean (ikus 7b eta 7c Irudiak). Lenteen kasuan bezala, bi
izpi erabiliko ditugu erreferentzia gisa: a) izpi bat, ispiluaren erdian
islatzen dena (ardatz optikoan) simetrikoki islatuko da; b) bigarren izpia,
ardatzaren paraleloa, ispiluan islatu ondoren F'-tik pasatuko da; c) Hirugarren
izpi bat ere erabil daiteke F-tik pasatzen dena, ispiluan islatu ondoren
ardatzaren paralelo irteten da. Edo bestela, laugarren bat d) ispiluaren
kurbadura-zentrotik pasatzen den izpia, ispiluan islatu ondoren, berriz ere
kurbadura-zentrotik pasatuko da, ez da desbideratzen.

[2364_934_7gaia_html_5d0ef136.gif]Ispilu esferiko konkaboa (ahurra)








7b Irudia

7b Irudiak ispilu esferiko konkaboa erakusten du: irudia erreala,
alderantzizkoa eta txikiagoa da, baina objektuaren posizioaren arabera badaude
beste kasu posible batzuk.


Ispilu esferiko konbexua(ganbila)
[2364_934_7gaia_html_m25daf306.gif]










                                   7c Irudia
7c Irudiak ispilu esferiko konbexua erakusten du (ganbila): irudia birtuala,
zuzena eta txikiagoa da.

7.-BEGIA TRESNA OPTIKO GISA

Gizakiek munduarekin duten harremanean ikusmena erabat funtsezkoa da.
Begietatik iristen zaigu, gutxi gora behera, gure ingurutik jasotzen dugun
informazioaren %70a. Begia tresna optiko naturala da, oso ona baina, noski,
mugak dauzka: adibidez, oso objektu txikiak behatzeko edo oso urrun dauden
gauzak ikusteko.

7.1.Ezaugarriak

Begiak tresna optiko gisa duen funtzionamendua hobeto ulertzeko, datu anatomiko
batzuk kontutan hartzea ezinbestekoa da. Begiari kolorea ematen dion diskoa
irisa da eta bere erdiko irekigunetik, begi-ninitik, argia sartzen da; begi-
ninia zabalera aldakorreko irekigunea da, argitasunaren araberakoa. Argi izpiak
kornea-kristalino sistemaren bitartez erretinan fokalizatzen dira, begiaren
atzeko aldean dagoen geruza fin eta sentikorra.

Kornean argi izpiek konbergitu egiten dute eta gero kristalinoarekin
konbergentzia hori erregula daiteke. Kristalinoa lente bikonbexu itxurako ehun
zelularra da muskulu ziliarren bitartez distantzia fokala alda dezake.
Kristalinoari esker distantzia ezberdinetara dauden objektuak erretinan
fokaliza daitezke.

                      [2364_934_7gaia_html_431b61c7.gif]

[2364_934_7gaia_html_1a071d5e.gif][2364_934_7gaia_html_m25abaab7.gif]


                      [2364_934_7gaia_html_1a071d5e.gif]
     [2364_934_7gaia_html_20e00246.gif][2364_934_7gaia_html_m5696b71e.gif]


                                   8 Irudia

Beraz, begia sistema optiko konplexu samarra da. Hala ere, sinplifikatzeko,
osagai horiek guztiak fokal aldakorra duen lente konbergente soil batez
ordezkatuko ditugu (9 Irudia). Lente hori erretinatik, alegia, irudiak osatu
behar diren lekutik, 22 mm-ra dago (balio hau hitzarmenez hartzen den
batezbestekoa da).


                      [2364_934_7gaia_html_m354ab961.gif]



                            ****** 9  Irudia ******

Objektu baten tamaina erreala yda (tamaina lineala) eta  tamaina angeluarra,
azken parametro horretan tamaina lineala (y) eta begitik objekturainoko
distantzia (behaketa distantzia) kontutan hartzen dira.
****** 7.2.- Egokitzea ******

Gogora dezagun lenteen ekuazioa

[2364_934_7gaia_html_m6704358.gif](10)

Begiaren potentzia finkoa balitz (potentzia distantzia fokalaren alderantzizkoa
da), a' beti 22 mm denez, distantzia konkretu batera dauden objektuak soilik
emango lukete irudi on bat erretinan.

Oso urrun dagoen objektu bat (a handia eta negatiboa) erretinan enfokatzeko,
begiak 22 mm inguruko distantzia fokala behar du (45 dioptria inguru) eta
objektu hori hurbil dagoenean, berriz, (a txikia) distantzia fokal txikiagoa
behar du (potentzia handiagoa). Zorionez, begiak potentzia aldatzeko gaitasuna
du, muskulu ziliarren bitartez, urruti edo gertu dauden objektuen irudiak
erretinan osatzeko. Begia erlaxatuta dagoenean, kristalinoaren distantzia
fokala maximoa da. Hauxe da begiarentzako egoera erosoena, gutxien nekatzen
duena. Hurbilago dagoen objektu bat ikusteko (alegia, bere irudia erretinan
fokatzeko), muskuluak estutu egiten dira, kristalinoaren kurbadura handitzen
dute eta distantzia fokala laburtu. Zoritxarrez, prozesu horrek muga bat dauka:
objektu bat garbi ikusi ahal dugun distantzia minimoari puntu hurbila deritzo
(PH). Ume baten PHa 7 cm-koa izan daiteke, heldu gazte batena 25 cm-koa izan
ohi da eta ez hain gazte batena 100 cm-koa ere izan daiteke. Balio estandarra
hartzen da d0 = 25 cm-koa. Badago, baita ere, objektu bat ondo enfokatuta
ikusten den distantzia maximoa: puntu urruna deritzo (PU) eta begi normal
baterako infinitua dela kontsideratzen da. Begiaren egokitze-anplitudea da
muturreko bi distantzien alderantzizkoen kenketa

[2364_934_7gaia_html_m6ad72b8.gif][2364_934_7gaia_html_m53d4ecad.gif]

Begi normal batean egokitze-anplitudea 4 dioptriakoa hartzen da (distantziak
metrotan adierazi behar dira).

7.3.-Ikusmenaren akatsak

Konbergentzia-akatsik ez duen begi bati emetrope deritzo (PU=−, PH=−25cm), eta
akatsen bat duen begiari ametrope. Ametropia mota ezagunenak bi dira: miopia
eta hipermetropia.

-Miopia. Kristalinoaren konbergentzia gehiegizkoa da (edo begiaren aurretik-
atzeko diametroa luzeegia), orduan begi erlaxatuaren lentearen irudi-fokua
erretinaren aurrean dago. Beraz PUa ez da infinituan egongo hurbilago baizik,
horregatik, miopeek gaizki ikusten dituzte urruti dauden objektuak. Bestalde,
miopiak abantailarik ere badu, PHa d0 normala baino gertuago baitago.

 [2364_934_7gaia_html_6d7b2048.gif]
PU
Begi
normala


Begi miopea


PU Begi miopea
F' lente dibergentea

Lente dibergentea

PU


                                   10 Irudia

Akats hori zuzentzeko lente dibergenteak erabiltzen dira, infinituan dagoen
objektu baten irudia begi horren PUean ematen du eta horrela begiak ondo foka
dezake. Begi miopeak behar duen lentearen potentzia honela kalkula daiteke

[2364_934_7gaia_html_4e5f8cce.gif][2364_934_7gaia_html_1c9b8ee6.gif](11)

Hortaz, PU=f’; Adibidez, PU= −50 cm duen begi batek −0.50 m fokaleko lente
dibergente bat behar du, edo bestela esanda ' = −2 dioptriakoa. Eta
alderantziz, miope baten dioptriak ezagutuz gero, bere PUa non dagoen jakin
daiteke. Bestalde, betaurrekoak jarrita, PHa urrundu egiten da d0= 25 cm
distantziaraino.

-Hipermetropia. Kasu honetan kristalinoa ez da behar bezain konbergentea (edo
begiaren aurretik-atzeko diametroa motzegia da), orduan begi erlaxatuaren
lentearen irudi-fokua erretinaren atzean dago. Honen ondorioz PHa normalean
baino urrunago dago. Horregatik hipermetropeek ez dute ondo ikusten gertuan.
Bestalde, PUa birtuala da, baina hori ez da oztopoa urrutian dauden gauzak
ikusteko.

Hipermetropia zuzentzeko lente konbergenteak erabiltzen dira, d0 = 25 cm-ko
distantziara dagoen objektu baten irudia begi horren PHean emateko, begiak ondo
behatu ahal dezan. Begi hipermetropeak behar duen lentearen potentzia honela
kalkula daiteke (ikus 11 Irudia eta (12) ekuazioa).

[2364_934_7gaia_html_5a52cb50.gif][2364_934_7gaia_html_m18253f21.gif]
PH Begi
normala

 [2364_934_7gaia_html_2270d3d3.gif]
PH Begi
normala

11 Irudia

[2364_934_7gaia_html_4e5f8cce.gif][2364_934_7gaia_html_m7dbb5ce1.gif](12)

Adibidez,PH = -125 cm duen hipermetrope batek +3.2 dioptriako betaurrekoak
beharko ditu.

[2364_934_7gaia_html_bbe0d4c.gif]
’ = +3.2 dioptria

Bestalde, begi hipermetropeak ez du eragozpenik urrutiko objektuak ikusteko
baina, betaurrekoak jarrita, bere PU infinituan kokatzen da.

8.-HURBILERA ETA URRUTIRA BEGIRATZEKO TRESNAK

8.1.- Lupa

Begi hutsez behatzen badugu objektu bat, zenbat eta hurbilago egon, erretinan
osatzen den irudia handiagoa izango da, beraz zehaztasun gehiagorekin ikusiko
dugu.
Baina objektua puntu hurbila (PH) baino hurbilago kokatzen badugu, erretinan
eratutako irudia handia izango da, baina ez da garbia izango.

PH
[2364_934_7gaia_html_m56003d18.gif]
                                  12a Irudia
Objektuaren xehetasunak handiago ikusi nahi baditugu, lente konbergente bat
erabil daiteke, eta objektua bere objektu-fokua baino hurbilago kokatu: irudi
zuzena, birtuala eta handiagoa ematen du. Objektua lente konbergentearen puntu
fokal objektuan bertan kokatzen badugu, irudia infinituan osatuko da eta
horrela begiak erlaxatuta behatu ahal izango du, egokitzerik gabe. Hauxe da
lupa erabiltzeko modurik erosoena, eta denbora luzez behatzeko ustekabean ere
egiten duguna.


[2364_934_7gaia_html_m5f2e25b9.gif]





[2364_934_7gaia_html_3b78d498.gif]



                                   12bIrudia

Begi-handipena edo luparen handipen-potentzia’ honela definitzen da (edozein
tresna optikotarako berdin egiten da): tresnarekin eta tresnarik gabe objektuak
osatutako angeluen tangenteen zatidura (,‘, tamaina angeluarrak). Tresnarik
gabeko kasuan objektua puntu hurbilean dagoela suposatuko da beti. Orduan, 12a
eta 12b Irudietan dituguneta' angeluen balioak kontuan hartuz

[2364_934_7gaia_html_m19e2cc4a.gif][2364_934_7gaia_html_3c6789b4.gif](13)

Handipena aldatu egiten da lupa beste posizioetan kokatzen badugu, baina
ekuazio horixe da hitzarmenez hartzen dena luparen handipena adierazteko, eta
lupan bertan idatzita egoten da “x” batez. Adibidez, 10 dioptriako potentzia
badu lupa batek (10 cm-ko fokala), orduan ikusmen-handipena, ’ = 2.5 (2.5x).
Lupa normalek handipen txikia izaten dute (2 eta 4 bitartean). Handipen handia
izateko, oso fokal motza eta beraz kurbadura handia behar da, orduan handi
samarrak fabrikatzea oso zaila izaten da. Filateliako lupek, berriz, potentzia
handixeagoak izaten dituzte, 5-10 handipen, baina ikuspen-eremu estuetarako
erabiltzen dira eta oso txikiak izaten dira.

8.2.- Mikroskopio konposatua

Lupari mikroskopio sinple ere deritzo.Mikroskopio konposatuaren helburua lupa
batek baino handipen gehiago lortzea da, eta irudiaren kalitatea mantendu.Bi
lentez osatua da, biak konbergenteak: objektiboa eta okularra (hurrenez hurren,
objektuaren aldekoa eta begiaren aldekoa). 13 Irudiak objektiboa eta okularra
lente sinpletzat adierazten ditu baina biak lente-multzoak izan daitezke.
Objektiboa objektuaren ondoan kokatzen da, baina distantzia fokala baino
urrunago; horrela, irudi erreala, alderantzikatua eta objektua baino handiagoa
ematen du. Tarteko irudi hori objektua da okularrerako, eta okularrak osatzen
du irudi birtuala, zuzena (tartekoarekiko) eta handiagoa. Azkenean, behatzen
den irudia birtuala da, handiagoa eta alderantzikatua.
[2364_934_7gaia_html_1e83aed0.gif]






                                   13Irudia

Begi emetrope batentzako fokatze perfektua lortuko da, bitarteko irudia justu
okularraren puntu fokalean jartzen denean, 13 Irudian ikusten den bezala. Azken
irudia infinituan osatu behar da, behaketa erosoa izan dadin. Objektiboaren
irudi-puntu fokalaren eta okularraren objektu-puntu fokalaren arteko
distantziari akoplamendu-distantzia deritzo (irudian t letra). Normalean balio
finkoa izan ohi du. Horren ondorioz, mikroskopioa enfokatzeko objektua
desplazatu behar da mikroskopioarekiko, alegia objektua mugitu edo mikroskopio
osoa desplazatu.
Begi-handipena edo handipen-potentzia luparen kasuan bezala definitzen da, eta
froga daitekeenez objektiboaren albo-handipenaren eta okularraren handipenaren
arteko biderketa da.


’ =’obj’okular
(14)


[2364_934_7gaia_html_551e0fdc.gif]

[2364_934_7gaia_html_e5e7ba5.gif]




                                   14Irudia

(minus zeinua hasierako zeinu-hitzarmena errespetatzeko sartzen da). Bigarrenik
okularraren begi-handipena kalkulatu behar da, baina luparen atalean ikusi
dugun bezala
[2364_934_7gaia_html_7e8d94e3.gif].
Mikroskopio gehienetant-ren balioa 160 mm da eta d0 = 250 mm(PH-aren posizio
estandarra), orduan

’ =’obj’okular=[2364_934_7gaia_html_md133e17.gif](15)
(non objektibo eta okularraren distantzia fokalak mm-tan emanda dauden)

Mikroskopio baten handipenaren balioa bere bi osagaien handipenak bidertuz
lortzen da. Handipenok, osagaietan bertan idatzita egoten dira, luparen kasuan
bezala (zenbaki bat eta “X”). Objektiboen kasuan bere albo-handipena 1-130x
tartean egoten da, eta okularren kasuan 1-20x. Horrek esan nahi du, 2600
handipen inguru lor daitezkeela. Okularra nahiko mugatuta dagoenez handipen
aldetik, mikroskopio baten osagai nagusia objektiboa da; objektiboaren
handipenak gehitzeko fokala oso motza izan behar du, eta horrelako lenteak
fabrikatzea zaila izaten da.

8.3.- Teleskopioa

Urrun dauden objektuak handituta ikusteko ere badaude tresna optikoak, mota
ezberdinekoak handipenaren arabera. Distantzia laburrenetarako (handipen
txikia) binokular edo prismatikoak erabiltzen dira (6xeta 10xtartean ematen
dute), eta baita ere Galileo-ren kataloxa (gaur egun ez da ia erabiltzen).
Distantzia luzeagoetarako teleskopioak erabiltzen dira eta mota ezberdinetakoak
izan daitezke: errefraktatzaileak edo islatzaileak.

15 Irudiak teleskopio errefraktatzailearen eskema erakusten du (teleskopio
astronomikoa ere baderitzo). Lente bi: objektiboa eta okularra, biak
konbergenteak eta objektiboarenf'objdistantzia fokala,f'okokularrarena baino
askoz luzeagoa da Infinituan kokatutako objektu batek  tamaina angeluarra du
eta teleskopioan zehar, berriz, ' tamaina angeluarraz behatzen da, hori bai,
irudia alderantzikatuta. Teleskopioa enfokatzea da, irudia begi erlaxatuaz
ikustea. Horrek esan nahi du, irudi finala infinituan osatzen dela, eta
horretarako objektiboaren irudi-puntu fokala eta okularraren objektu-puntu
fokala toki berean egon behar dutela (15 Irudia), bertan osatzen delako
objektiboak emandako irudia. Dei diezaiogun tarteko irudi horri y', tamaina
lineala, berriz,f’objda.

[2364_934_7gaia_html_m5bfa832f.gif]






                                   15 Irudia

Teleskopioaren begi-handipena ondoko adierazpena da

[2364_934_7gaia_html_1fc20376.gif](16)

eta beraz, zenbat eta handiagoa izan objektiboaren distantzia fokala, orduan
eta handiagoa izango da teleskopioaren handipena.

Tresna optiko guztietan bezala teleskopio baten bereizmena difrakzioak mugatzen
du. Bereizmen hori objektiboaren diametroaren zuzenki proportzionala da;
gainera, diametroa handituz irudia eratzeko argitasun gehiago jasotzen da,
horregatik izaten da teleskopio baten objektiboaren diametroa ahalik eta
handiena.

Gaur egun ekoitzi ahal diren kalitatezko lente handienek 1 m-ko diametroa
daukate; beste alde batetik teleskopio errefraktatzaileen luzera objektiboaren
fokalaren ingurukoa da, oso luzea, eta arazo bat da hodi luze eta zurrunak
egitea. Arazo eta muga horiek direla medio, teleskopio errefraktatzaileen ordez
teleskopio islatzaileak erabiltzen dira Newton-en garaitik. Horietan,
objektiboa ispilu konkabo bat izaten da, islapen handiko metal geruza fin batez
estalitako beira bloke batez egina. Egin diren handienak 10 m-ko diametroa dute
eta ispiluak eraikitzeko teknika bereziak erabiliz egin dira. Okularra edo
argi-detektorea posizio ezberdinetan jar daiteke teleskopio islatzaile-motaren
arabera. Handipena eta bereizmena teleskopio errefraktatzailearen kasuan
bezalakoak dira.

                                   ARIKETAK

1.- Beirazko esfera bat (n = 1.5) alkohol metilikotan murgilduta dago (n =
1.36). Kalkula itzazu esferaren zentrotik 6 cm-ra dagoen objektu baten
irudiaren posizioa eta albo-handipena, aurpegi bietan errefraktatu ondoren.
Esferaren erradioa: 4 cm.
Emaitza: irudia esferaren zentrotik -8.33 cm-ra; albo-handipena 1.39.

2.- Azaldu zergatik uretan murgilduta dagoen objektu bat gainazaletik behatzen
dugunean ikusten den sakontasuna erreala baino txikiagoa den.

3.- Kalkula itzazu analitikoki eta grafikoki lente konbergente batek ematen
duen irudiaren posizioa, izaera eta albo-handipena, ondoko baldintzetan:
a) Objektua oso-oso urrun badago.
b) Objektua bi bider distantzia fokalera badago.
c) Objektua distantzia fokalaren eta bi bider distantzia fokalaren artean
badago.
d) Objektua objektu-fokuan badago.
e) Objektua objektu-fokua baino hurbilago badago.

4.- Kalkula itzazu analitikoki eta grafikoki ispilu konkabo batek ematen duen
irudiaren posizioa, izaera eta albo-handipena, ondoko baldintzetan: Objektua
a) Objektua oso-oso urrun badago.
b) Objektua bi bider distantzia fokalera badago.
c) Objektua distantzia fokalaren eta bi bider distantzia fokalaren artean
badago.
d) Objektua objektu-fokuan badago.
e) Objektua objektu-fokua baino hurbilago badago.

5.- Lente mehe batek 1.5 errefrakzio-indizea eta r1 = 30 cm, r2 = -30 cm
kurbadura-erradioak dauzka. Kalkula itzazu lentearen fokala eta ahalmen
optikoa. Nolakoa da lentea, konbergentea ala dibergentea? 3 cm-ko altuera
daukan objektu bat lentetik 15 cm-ra ipintzen da. Kalkula itzazu analitikoki
eta grafikoki irudiaren posizioa eta tamaina.
Emaitza:f’ = 30 cm. konbergentea; a' = -30 cm. y' = 6 cm (irudi birtuala eta
zuzena).

6.- Automobil baten atzerako ispilua (retrobisorea) esferiko konbexua da.
Aldiune batean, automobil bat atzean dago, 8 m-ra, eta eratzen den irudiaren
tamaina, tamaina errealaren hamarrena da. Kalkula itzazu:
a) Ispiluaren kurbadura-erradioa.
b) Ispilutik zein distantziatara eratzen den irudi birtuala
c) Ebatz ezazu grafikoki ere bai.
Emaitza:a) r = +1.77 m b) ispiluaren atzean 80 cm-ra.

7.- Objektu bat ispilu lau baten aurrean, s distantziara, kokatzen da.
Objektuaren tamaina lineala y da eta bere irudiarena ere y. Irudia birtuala da
eta ispilutik objektura dagoen distantzia berdinera dago baina bestaldean.
Irudiaren tamaina angeluarra, objektuaren posiziotik ikusita
[2364_934_7gaia_html_m1bf5d519.gif]da.

[2364_934_7gaia_html_52ac05b8.gif]

Objektu bera ispilu konkabo baten aurrean, s distantziara kokatzen da.
Ispiluaren kurbadura-erradioa r da, non [2364_934_7gaia_html_m25798f5a.gif] den
(0<K<1, hots, objektua fokuaren eta ispiluaren artean dago).
a) Objektutik zenbateko distantziara dago irudia? Erreala ala birtuala da?
b) Kalkulatu irudiaren albo-handipena eta tamaina lineala. Zuzena ala
alderantzizkoa da? Emandako tartean irudia objektua baino handiagoa da beti?
c) Kalkulatu irudiaren tamaina angeluarra objektuaren posiziotik ikusita.
d) Emandako tartean, zein da bi ispiluek emandako irudien tamaina angeluarren
arteko erlazioa?
Emaitza: a)  [2364_934_7gaia_html_23b29d84.gif] Birtuala
b) [2364_934_7gaia_html_26c37564.gif] ; [2364_934_7gaia_html_6c7a1043.gif];
zuzena eta handiagoa
c)  [2364_934_7gaia_html_m8e81bc1.gif][2364_934_7gaia_html_m53d4ecad.gif]
d)  [2364_934_7gaia_html_3d83976e.gif] bere modulua >1 da beti. Orduan, ispilu
konkaboak eratzen duen irudia handiagoa da beti.

8.- 10 cm-ko fokala daukaten bi lente konbergente dauzkagu; lente batetik 20 cm
ezkerrerantz objektu bat ipintzen da. Kalkula itzazu bi lenteen atzean irudi
finalaren posizioa eta albo-handipena, bigarren lentea ondoko posizioetan
ipintzen bada:
a) lehenengo lentetik eskuinerantz 10 cm-ra b) 20 cm-ra c) 30 cm-ra.
Emaitza: a) L2-tik eskuinerantz 5 cm-ra, ’=-0.5 b) L1-etik eskuinerantz 20 cm-
ra, ’= -1 c) +, ’= +

9.- 0.5m-ko fokala daukan ispilu esferiko konkabo bat ispilu plano baten
aurrean dago. Ispilu planoa ispilu konkaboaren ardatzaren perpendikularra da
eta ispilu konkaboaren ertzetik ezkerretara 1.80 m-ra dago. Ispilu bien artean
objektu txiki bat dago, ispilu planotik 20 cm-ra. Demagun objektua ispilu
planoan islatzen dela eta geroago esferikoan.
a) Kalkula itzazu sistemak eratzen duen irudiaren posizioa eta albo-handipena.
Irudikatu, eskalaz.
b) Emaitza bera lortuko litzateke, objektua ispilu konkaboan islatuko balitz
eta geroago planoan? Kalkula ezazu erantzuna.
Emaitza: a) ispilu konkabotik 0.67 m-ra, bera eta planoa tartean, ’= -0.33 b)
Ez, ispilu planotik ezkerretara 1.07 m-ra egongo da, ’ = -0.45.

10.- Bi lente mehek 2.5 eta –10 dioptria dauzkate, hurrenez hurren. Lenteak
lerrokatzen dira sistemak oso urrun dagoen (infinituan) objektu baten irudia
oso urrun (infinituan) ere eman dezan. a) Zein distantziara jarri behar dira
lenteak elkarrengandik? b) Baldintza hauetan, kalkulatu sistemak eratzen duen
irudi baten posizioa, tamaina eta izaera, objektua lente konbergentetik
ezkerrerantz 1 m-ra badago. Egin ezazu analitikoki eta grafikoki.
Emaitza: a) 30 cm-ra b)Bigarren lentetik ezkerrerantz 13.76 cm-ra, ’= 0.25,
beraz, txikiagoa eta zuzena da. Birtuala da.

11.- Sistema optiko bat osatzen dute 20 cm-ko distantzia fokaleko lente
dibergente batek eta bere eskuinean 40 cm-ko kurbadura-erradioko ispilu konkabo
batek.
2 cm-ko altuera duen objektu bat lentetik ezkerrerantz 30 cm-ra dago. Irudiaren
eraketa aztertu argiak lentea zeharkatu ondoren, ispiluan islatzen denean,
irudia bien artean ispilutik 30 cm-ra eratzen baldin bada.
a) Kalkulatu lentearen eta ispiluaren arteko distantzia.
b) Marraztu sistema optikoaren eta irudiaren eskema bat.
c) Zein da irudiaren tamaina?
d) Erreala ala birtuala da? Objektuarekiko zuzena ala alderantzizkoa da?
Emaitza: a) 48 cm c) y' = -0.4 cm d) erreala eta alderantzizkoa

12.- Irudika ezazu izpien diagrama bat objektutik irudira gutxienez izpi bi
marraztuz, ondoko kasuetarako:
a) Lente dibergentea, objektua lentetik distantzia fokala baino hurbilago.
b) Lente konbergentea, objektua lentetik distantzia fokala baino hurbilago.
c) Ispilu esferiko ahurra (konkaboa), objektua ispilutik distantzia fokala
baino urrunago baina kurbadura-erradioa baino hurbilago.
d) Ispilu esferiko ganbila (konbexua), objektua ispilutik distantzia fokala
baino urrunago baina kurbadura-erradioa baino hurbilago.
Kasu bakoitzean esan ezazu irudia handiagoa ala txikiagoa den, erreala ala
birtuala den, eta zuzena edo alderantzizkoa.

13.- a) Kalkula itzazu 1 dioptria erabiltzen duen begi miope baten puntu
hurbila eta urruna.
b) Egin ezazu kalkulu bera, baina 1 dioptria duen begi hipermetrope baten
kasurako.
Emaitza: a) PH= -20 cm, PU = -1m b) PH = -33 cm, PU = 1m

14.- Hipermetrope batek bere begitik 45 cm-ra dagoen ordenagailuko pantaila bat
irakurri nahi du. Bere puntu hurbila 85 cm-ra dago. Kalkulatu:
a) Pantaila zehaztasunez ikusi ahal izateko, hipermetropeak erabili behar duen
lentearen fokala, hots, pantailaren irudia bere begitik 85 cm-ra eratzen duen
lentearena.
b) Lentearen potentzia.
Emaitza: a) f' = 95.625 cm b) Potentzia = 1.05 dioptria

15.-6 cm-ko fokala duen lente bat erabiltzen da lupa bezala irudia infinituan
osaturik, lehenengo, bere puntu hurbila 25 cm-ra duen pertsona batek eta gero
40 cm-ra duen beste batek.
a) Zenbat da handipen-potentzia kasu bakoitzean?
b) Konpara itzazu irudien tamainak erretinan, pertsona bakoitzak objektu bera
luparekin behatzen duenean.
Emaitza: a) 4.17 eta 6.67 b) Berdinak dira.

16.- Mikroskopio baten bi lenteen arteko distantzia 19 cm da. Objektiboaren eta
okularraren distantzia fokalak 1 cm eta 2 cm dira hurrenez hurren. Mikroskopio
honek objektu baten azkeneko irudia infinituan ematen badu, kalkula itzazu
objektiboaren albo-handipena, okularraren potentzia eta mikroskopioaren
handipena.
Emaitza: Objektiboaren albo-handipena -16; okularraren potentzia 50 dioptria;
Mikroskopioaren begi-handipena -200.

17.-Mikroskopio baten objektiboak 5 mm-ko distantzia fokala du eta okularra 100
dioptriakoa da. Objektua objektibotik 5.4 mm-ra baldin badago, aurki ezazu
mikroskopioaren luzera eta bere begi-handipena, irudi finala begia erlaxatuta
ikusten bada.
Emaitza:luzera 7.75 cm, begi-handipena -312.5.

18.- Kalkula itzazu mikroskopio baten akoplamendu-distantzia eta begi-
handipena, bere objektiboaren distantzia fokala 6 mm bada eta okularra 125
dioptriakoa bada, objektua ondo enfokatuta eta begi erlaxatuaz ikusteko
objektibotik 6.2 mm-ra ipini behar baldin bada.
Emaitza:t=18 cm, begi-handipena = -937.5

19.-Mikroskopio txiki bat, simetrikoa eta bereizmen gutxikoa, 20 dioptriako bi
lentez osatua da, 30 cm-ko luzera duen hodi baten ertzetan erantsita.
a) Zein da objektiboaren irudi-puntu fokalaren eta okularraren objektu puntu
fokalaren arteko distantzia?
b) Zein da mikroskopioaren handipen-potentzia irudia infinituan ikusten baldin
bada?
c) Objektibotik zenbateko distantziara jarri beharko da objektua?
Emaitza: a) 20 cm b) 20 c) 6.25 cm.

20.- Teleskopio arrunt baten objektiboaren distantzia fokala 60 cm da eta
okularrarena 4 cm. Ilargiaran tamaina angeluarra 0.009 rad da eta teleskopio
horrekin behatzen da. Kalkulatu:
a) Objektiboak eratzen duen irudiaren tamaina lineala.
b) Infinituan eratzen den irudi finalaren tamaina angeluarra.
c) Zenbat handipen dauka teleskopioak?
Emaitza: a) 0.54 cm b) 0.134 rad c) 15 handipen

21.- Teleskopio baten objektiboaren distantzia fokala 6 m da. Galaxia bat 25
handipenetako okular batekin behatzen denean, tamaina angeluarra 100 mrad da.
Kalkulatu: a) Teleskopioaren begi-handipena. b) Galaxiaren tamaina angeluarra
begi hutsez ikusita. c) Objektiboak ematen duen galaxiaren irudiak, zer tamaina
lineal du?
Emaitza:a) 600 b) 0.17 mrad c) 1 mm









