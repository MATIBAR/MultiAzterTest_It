










Enpresa Aktiboen Balioespena Zerga Sistemako eta Administrazio Publikoko Gradua










                  ****** ENPRESA AKTIBOEN BALIOESPENA ******
**** Zerga Sistema eta Administrazio Publikoko Gradua, 2.maila ****

                                   2014/2015





                                1._eta_2._gaiak






















1. GAIA. ENPRESA AZTERKETA ETA BALORAZIOA: OINARRIAK
1.1.-Enpresen balio eta balorazioaren kontzeptuak
1.1.1 Enpresa Balioa
1.1.2. Enpresa Balorazioa
1.1.3. Enpresa balioespenak bultzatzen dituzten eragileak
1.2.- Enpresaren balioa eta beste zenbait kontzeptuen arteko ezberdintasunak
1.3.-Enpresaren oinarrizko analisia
1.3.1 Kanpo analisia, ingurunea
1.3.2 Barne Faktoreak
1.4.- Enpresa baloratzeko prozesua
1.5.- Ohiko Diagnostiko finantzarioa


   1.            GAIA. ENPRESEN AZTERKETA ETA BALORAZIOA: OINARRIAK


1.1. ENPRESA BALIO eta balorazioAREN KONTZEPTUAk
1.1.1.enpresa balioa
Balioa, moneta-terminoetan adierazitako kontzeptu sintetikoa da, enpresa
osoaren elementuak ebaluatu eta laburbiltzen duena. Zenbaki hau lortzeko, datu
objektiboak eta egiaztagarriak erabiliko dira, prozesu tekniko bat jarraituz.
Balioak enpresaren ondarea eta bere jardueran parte hartzen duten elementuak
hartuko ditu kontuan, eta baita haien potentzialtasuna (ikuspegi teknikotik,
komertzialetik edo finantzariotik) edota ezaugarri bereziak ere. Horrela
ikusita, enpresaren balio globala honako zati hauetan banatu ahal dugu:
    * Balio materiala:ukigarriak diren elementuen balioa.
    * Balio immateriala:ukiezinak diren elementuen balioa. Hauetako asko ez
      dute islarik izango kontabilitatean, baina balioa sortzeko iturritzat
      hartu ahal ditugu dudarik gabe (marka edo irudia, izen ona, berrikuntzak,
      bezeroekiko harremanak …)
    * Sinergiak:elementu desberdinen arteko eraginei esker sortzen direnak.
      Sinergien bidez zatien batuketa eta bere balioa aldatu egingo da
      (BalioaA+B> BalioaA+ BalioaB
Helburua, azken finean, enpresa edo negozio baten balio intrintsekoa
kalkulatzea da, eta lortutako balio hori nahiko desberdina izan daiteke
kontabilitate edo burtsa-balioekin alderatzen badugu. Hiru balio mota hauek era
argi batean ezberdindu behar dira:
    * Burtsa-Balioa:merkatuak markatzen duena. Burtsan kotizatzen duten akzioen
      eskaria eta eskaintzaren araberakoa izango da.
    * Kontabilitate-Balioa:kontabilitatean adierazten dena.
    * Balio intrintsekoa:enpresari buruzko informazio guztia aztertuz, eta
      metodologia zehatz bat jarraituz lortzen den balioa. Finantza-metodologia
      hau oinarrizko analisia bezala ezagutzen da.






1. Taula. Kontabilitate eta Burtsa-Balioaren bilakaera IBEX-35ean. Inditex eta
Santanderren akzioak
Inditex           2008         2009         2010         2011         2012
Kontabilitate     7,58         8,55        10,25        11,96        11,96
Balioa
Burtsa-Balioa    29,88        45,64        55,19         66,7        105,5
Santander         2008         2009         2010         2011         2012
Kontabilitate     7,06         8,34         8,89         8,42         7,94
Balioa
Burtsa-Balioa     6,63        11,43         7,58         5,86         6,1
   Iturria: De la Torre eta Jiménez (2014) infomercados.com web orritik hartuta
Salerosketa batean, bi interes edo alde desberdin eta zehatzak topatzen ditugu.
Alde batetik erosleak, errentagarritasun, segurtasun eta likidezia bilatuko du
bere inbertsiorako, eta balorazioa zuhurtasunez egin nahi izango du, gain-
baloraziorik saihesteko metodoak aplikatuz. Saltzaileak, bestetik, azpi-
balorazioa islatzeko arriskua minimizatzen duten metodoak nahiago izango ditu.
Hori dela eta, askotan bi aldeen arteko arbitraje-ikuspuntu batera jo behar da,
balioa estimatu ahal izateko. Metodoa alde batera utzita, balioa funts logiko
edo matematiko zorrotz batean oinarritzen da, aldeen aurrean objektibotasuna,
neutraltasuna eta independentzia bilatuz.
Beste alde batetik, eta alde ekonomiko edo finantzariotik haratago, lortutako
balioa beste ikuspegi batzuk barneratu ahal ditu: gizarte arloa, estrategikoa…
Azkenik, ikasgaian aztertuko diren balorazioetan, hasierakobi balizkohauetatik
abiatuko gara:
    * Alde batetik, enpresarenbalio globalaezagutu nahi dugu, erakundea bere
      osotasunean hartuz.
    * Bestetik,jarduneandauden enpresa edo erakundeak baloratuko ditugu, eta
      ezlikidazioan edo hartzekodunen konkurtsoan daudenak.






1.1.2.enpresa balorazioa
Ikuspuntu teoriko batetik, mota honetako balorazio prozesuen zergatia merkatu
baten ezan datza. Ez dago enpresa-merkatu bat, konkurrentzia baldintzetan,
halako erakundeen prezioak finkatzeko.
Enpresa bakoitza desberdina da, sektore berean egonda ere, bere ezaugarrien
arabera: neurria, egitura, bezeroak, produktibitatea, posizionamendua… Gainera,
merkatuari sakontasun eta zabaltasuna emateko, ez dago eskaintzaile eta
eskatzaile nahikorik. Hori dela eta, objektiboak eta egiaztatuta dauden metodo
batzuk erabili beharko dira, erakunde baten balio adierazgarri eta objektiboa
lortzeko, analisi-metodologia zehatz bat erabiliz.
                       Enpresa Balorazioaren kontzeptua
Hipotesi edo egoera jakin batzuk jarraituz, helburu jakin batzuk lortu nahian
eta informazio tekniko eta ekonomikoan oinarritzen diren kalkulu prozesuen
bitartez enpresa baten balio jakin baten (edo batzuen) estimazioa bilatzen duen
ekonomiaren zati bat bezala ulertuko dugu.
Aurrekoa ikusita, enpresen balorazioa:
-Ez da zenbakizko prozesu hutsa.
-Balioaren estimazioak ez gaitu balio bakar batera eramango. Prozesuak dakarren
zihurgabetasuna kontuan hartuta (hipotesiak, agertokiak …), balio-tarte bat
lortuko da, eta bertan egongo da enpresaren balio litekeena.
-Ahal den neurrian, erakundetik kanpoko aditu batek burutu beharko luke
analisia, balioa ahalik eta objektiboena izateko.
-Aurrekoaren ondorioz, azterketa sakona eskatzen du, balorazioan eragina duten
aldagaiak kontuan hartzeko. Horrela, honako arlo hauek aztertu beharko ditugu:
    * Arlo makroekonomikoa, enpresako merkatu eta sektorea, ekonomiaren
      bilakaera (nazionala eta nazioartekoa)
    * Analisi ekonomiko-finantzarioa (balantzeak, emaitzen kontuak)
    * Analisi estrategikoa: etorkizuneko emaitzak aurreikusteko, edota
      fusionatzen diren enpresen arteko sinergiak ezagutzeko…




1.1.3.
ENPRESA BALIOSPENAK BULTZATZEN DITUZTEN ERAGILEAK
Enpresa bat baloratzeko premia hainbat egoeratan eman daiteke. Ohiko kasuen
artean honako hauek topa ditzakegu:
    * Salerosketak: kanpoko norbait erakundea erostean interesatuta dagoenean.
    * Erakundeen arteko xurgatze edo fusioko prozesuetan.
    * Kapital soziala aldatzen denean.
    * Burtsarako irteeretan.
    * Bazkideen arteko gatazkak egotekotan, balio bat kalkulatu nahi denean
      norbaiten partaidetza saltzeko.
    * Familiako enpresetan (akziodunen irteera)
    * Kapital-zabalkuntzetan: aurretik negozioari esleitzen zaion balioa
      kalkulatu beharko da.
    * Zatiketak, herentziak, dohaintzak …
    * Likidazio prozesuetan
Balorazio prozesu bat martxan jartzean, dena den, motibazioak ez dira beti
kanpokoak izango. Batzuetan barne-zergatiak ere topatuko ditugu. Kasu hauetan,
balorazio prozesuaren emaitza ez litzaieke kanpokoei zuzenduko, eta balioaren
barne-erreferentzia moduan erabiliko litzateke, erabakiak hartzeko prozesuan
lagungarriak izateko asmoz.
Beste alde batetik, inguruneko faktore batzuei esker, enpresen balioespena gero
eta gehiagotan erabiltzen da. Faktore hauen artean honako hauek azpimarratu
ahal ditugu:
    * Merkatu eta ekonomiaren globalizazioa
    * Baliabide finantzario eta balorazio metodo berrien agerpena.
    * Negozio eta sektore berrien agerpena
    * Enpresen kudeaketan emandako aurrerapenak, eta teknologia berriak
      erabiltzen dituzte balorazio teknika berriak
    * Kontzentrazio, fusio eta xurgatze prozesuak.
    * Pribatizazioak


1.2. ENPRESAREN BALIOA ETA BESTE KONTZEPTU BATZUK: DESBERDINTASUNAK
Enpresaren balioa zer den hobeto ulertzeko,antzekoak diren beste kontzeptu
batzuekin alderatuko dugu:
-Prezioa
Askotan nahasten badira ere, prezioa eta balioa kontzeptu desberdinak direla
azpimarratu behar dugu. Prezioa saltzaile eta eroslearen arteko negoziaketaren
ondorioa da (eskaria eta eskaintzaren arteko akordioa). Balioa, berriz, kalkulu
metodologia batzuen bidez lortzen da, eta ez da negoziazio baten ondorioa.
Prezioa, beraz, interes kontrajarrien orekan datza. Erosleak ahalik eta
txikiena izaten saiatuko da, eta saltzaileak kontrakoa. Hainbat faktorek
eragina izango dute prezioa finkatzean: batzuk eroslea eta saltzaileari lotuta
egongo dira, eta beste batzuk salerosketan ematen diren kanpo baldintza edo
egoeren araberakoak (ikusi 1. Koadroa)
Ikusten den moduan, balioa eta prezioa ez dira beti berdinak izango. Balioa
gida bat bezala erabiliko da eroslea eta saltzailearen arteko prozesuan.
Prozesu horren amaieran,eta akordio batera heltzen bada, prezio bat finkatuko
da. Lortu den balio tartea beraz abiapuntua izango da, eta handik alde
bakoitzak dituen faktore subjektiboak erantsiko dira negoziazioan.

2. Taula. Erakunde baten prezioan eragina duten faktoreak
   Erosleari lotutakoak     Saltzaileari lotutakoak       Kanpo baldintzei
                                                             lotutakoak
    * Eragiketarako            * Eragiketa burutzeko      * Negozioan eragina
      justifikazio               premia                     izango duten
      estrategikoa             * Negozioaren                arautegiak (orain
    * Geroko integrazio          etorkizuneko               dela gutxi
      batean eman ahal           garapenei buruzko          sortutakoak, edo
      diren sinergiak            informazio hobea/          aurreikusten
    * Eragiketa burutzeko        txarragoa                  direnak)
      premia                   * Enpresa-                 * Truke-tasan edo
    * Erosiko den                jarraitutasun eza          interes-tasan
      enpresari buruzko        * Gainbeheran dagoen         emandako aldaketa
      informazio eza.            negozio baten              nabarmenak
    * Enpresari buruzko          bideragarritasunaren     * Aldaketa
      informazio hobea           bilaketa                   teknologikoak
      (merkatuarena baino)                                * Lehiakide edo
                                                            interesatuta dauden
                                                            beste batzuen
                                                            presioa
                             Iturria: Sanjurjo eta Reinoso (2003)-tik moldatuta


-Justiprezioa
Justiprezioa kontzeptu juridikoa da, eta aurretik araututa dagoen prozedura
baten bidez lortzen da. Ondasun edo eskubideak desjabetze baten ondorioz ematen
den kalte-ordaina da.
Enpresaren balioarekin ez dauka zer ikusirik.
-Peritazioa edo tasazioa
Irizpide teknikoak jarraituz ondasun edo aktibo errealen banakako balorazioa
da. Horretarako, ondasun bakoitza aztertu behar da, bere egoeran parte hartzen
duten aldagai guztiak kontuan hartuz.
Balorazioaren prozesua ezin da tasazioarekin parekatu. Tasazioa negozioaren
elementu edo aktibo zehatz batzuentzat erabiltzen da, eta balorazioaren
prozesuak berriz martxan dagoen enpresaren osotasuna hartuko du kontuan.
Dena den, enpresa balorazioaren prozesuan, litekeena da enpresa aktibo batzuen
merkatu balioa aztertzea, tasazioaren bidez.
Beste alde batetik, balorazioa ez da auditoria bat. Baloratzaileak aplikatzen
dituen metodoak ez dira egiaztapen batera zuzentzen. Baloratzailea, ontzat
hartzen diren kopuru batzuetatik abiatzen da, bere balorazioa burutzeko.


   1. Irudia. Balioa eta Prezioa






















1.3. ENPRESaren oinarrizko analisia
Ikuspegi orokor batetik egindako enpresa baten balorazioa, finantza
arlokooinarrizko analisiagaratzea da. Analisi honek enpresaren benetako balioa
bilatzen du (balio intrintsekoa edo objektiboa), inbertsio aukera bat
aztertzeko.Horretarako, enpresaren oinarriak aztertzen ditu, eskuragarri dagoen
informazio guztia ikertuz. Analistak, iraganetik abiatuta, eta etorkizuna
aurreikusten, informazioa bildu eta aztertu egiten du, iritzi batera heltzeko.
Aztertu den informazio guzti hauek, “erakundearen oinarriak” izango dira.
Erakunde baten balio intrintsekoa lortzeko, aurreikuspen eta proiekzio ugari
egin beharko dira, bai aldagai makroekonomikoenak, bai mikroekonomikoenak
(barne-faktoreak). Lehenengoen artean interes tasak, truke tasak, inflazioa,
defizit publikoa edota hazkunde ekonomikoa kokatzen dira. Bigarrenen kasuan
enpresaren egoera lehiakideen aurrean, bere bezero-kartera, kudeaketa estiloa
edota kudeaketarako gauzatu diren politika nagusiak topatuko ditugu.
Estimazioak egiteko prozesuan, analistak eskuragarri dagoen informazioa
aztertuko du. Beraz, eskuragarri dagoen informazioaren kalitatea eta
kantitateak balorazioaren zuzentasuna baldintzatuko dute neurri handi batean.
Adibide moduan, informazio iturri batzuk aipatuko ditugu:
    * Hiru hilez behin kotizatzen duten erakundeek CNMV-ra aurkezten duten
      informazioa
    * Erakundeek argitaratzen duten urteko memoria, merkataritza erregistroan
      aurkezten dena.
    * Prentsa ekonomikoa: aldizkari eta egunkariak, bai orokorrak edota sektore
      zehatzenak ere.
    * Enpresa berarekin (edo sektoreko beste batzuekin) edo hornitzaile eta
      bezeroekin mantentzen den harreman zuzena.
    * Enpresako elkarteak: AEB (Bankarako), UNESA (sektore elektrikoan), CEOE,
      Confebask...

1.3.1.Kanpo analisia, ingurunea
Enpresen emaitzetan eragina izan ahal duten kanpo aldagaiak aztertuko dira.
Honako aspektu hauek aipatu daitezke:
Koiuntura ekonomikoa: makroekonomiako aldagai nagusien azterketa (hazkunde
ekonomikoa, interes tasak, burtsako indizeak, inflazioa …)
Jarduera sektorea: sektorearen bilakaera, enpresaren kokapena sektorearen
barruan (posizionamenduaren analisia), sartzeko hesiak, lehiakideak, enpresaren
lehiatzeko abantailak …
3. Taula.- Sektoreko analisia burutzeko faktore nagusiak
Kostuen egitura  Kostu finko eta aldagarrien proportzioa, kostu guztiekin alderatuta
                 (palanka-efektu operatiboa)

Lehiakortasun    Lehia-maila enpresen artean (lehiakideen kopurua)
maila            Eskainitako produktu/zerbitzuaren balio erantsia
                 Produktu edo zerbitzuaren berrikuntza edo ezberdintze maila
                 Sartu edo irteteko hesiak
Hazkunde         Sektore helduak (marjina murriztuak)
potentziala      Berrian edo hazten ari diren sektoreak

Ziklo            Babestuak: ez dira asko aldatzen zikloarekin
ekonomikoarekiko (Ad.: botika-industria)
harremana        Kontsumoari lotutakoak: kontsumitzaileen konfiantzaren arabera
                 aldatzen direnak (Ad.: ibilgailuak, saltoki handiak, manufakturak…

Arauak eta lege- Sektorearen funtzionamenduan eragina duen araudia.
arloa            (Ad: sektore elektrikoa)

1.3.2. Barne faktoreak
Barne faktoreen artean, bi motako analisiak ezberdintzen dira:
    * Azterketa Kuantitatiboa
    * Azterketa Kualitatiboa

1.3.2.1. Azterketa Kuantitatiboa
Azterketa kuantitatiboa, enpresaren kontuetan oinarritzen da. Horretarako,
egoera-balantzea eta galdu eta irabazien kontua ere hartuko dira kontuan.
Balantzean Aktiboa (korronte eta ez-korrontea), Ondare Garbia eta Pasiboa
(Korronte eta Ez-Korrontea) kokatzen dira. Balantzeari esker, enpresak dituen
baliabideak ezagutuko ditugu, eta zertan inbertitu diren ere. Horrela,
enpresaren ondarea ezagutuko dugu.
Galdu eta Irabazien kontuak, bestetik, inbertitu diren baliabideen
errendimendua jasotzen du. Errendimendua adierazteko hainbat neurri hartu ahal
ditugu ikuspegi desberdinetatik: EBITDA, EBIT, Zerga eta Interes Ondorengo
Mozkina, ROA, ROE…
1.3.2.2. Azterketa Kualitatiboa
Aipatu dugun azterketa kuantitatiboan, enpresaren balioan eragina duten eta
garrantzitsuak diren hainbat faktore jaso gabe geratzen dira. Horregatik,
azterketa kualitatiboa ere burutu beharko dugu enpresaren etorkizuneko emaitzak
hobeto ezagutzeko.
Azterketa kualitatiboaren bidez lortutako datuek, informazio kuantitatiboak
baino informazio interesgarriagoa emango digu, enpresaren etorkizuneko
ibilbidea aurreikusteko. Beste alde batetik, informazio kualitatiboa
interpretazioen arabera aldatuko da, eta horregatik kuantitatiboa baino
subjektiboagoa izango da.
Horrela, eta beste batzuen artean, azterketa kualitatiboan honako arlo hauen
bidez osatuko da:
    * Enpresaren estrategia
    * Posizionamendua, bai merkatuan eta baita sektorean ere.
    * Produktuen berritasu/antzinetasuna, eta produktu eta bezeroen errotazio
      maila.
    * Lehiakideen aurrean enpresak dituen baliabide edo berezitasun nagusiak.
      Haien artean giza faktorea funtsezkoa da (antolaketa, arlo laborala,
      zuzendaritza sistema, heziketa, erakundearen kultura, motibazioa eta
      inplikazioa, beste eragile ekonomikoekiko harremanak, akziodunak eta
      haien ezaugarriak …).
Balorazioa burutzen duen taldeak beharrezkoa den informazioa biltzeko
formulario bat prestatu ahal du (4. Taula ikusi).
Enpresaren informazio kuantitatibo eta kualitatibo guzti hau lortzeko prozesua,
eta erabilitako datuen zehaztasuna ziurtatzen duen barne auditoria,due
dilligencebezala ezagutzen da.






4. Taula. Erakundeari buruzko informazio kualitatiboaren bilketa
                                                                           Oharrak
Sektorearen egoera
    * Sortzen
    * Hazten
    * Egonkorra
    * Atzeraldian

Bezeroen kartera
Kontzentrazioa / Dibertsifikazioa
Berankortasuna
    * Fakturazioaren %5 edo gehiago
    * %2-tik - %5-tik
    * Fakturazioaren %2 edo gutxiago

Merkatuan daukan parte-hartzea (%)

Enpresaren hedapena eta bere oinarriak
    * Merkatu hedaldian
    * Kudeaketa
    * Produktu berrien garapena eta merkaturatzea
    * Ikerketa, Berrikuntza, Garapena
    * Prezio-politika
    * Komunikazio-politika
    * Lehiakideen egoera (itxierak …)
    * Beste erakundeen erosketa, fusioak …

Eragiketa justifikatzeko zergatiak (salerosketa egotekotan)
    * Espekulatiboak
    * Finantzarioak
    * Merkatu atzeraldian
    * Produktu zaharkitua
    * Aldaketa teknologikoak
    * Zuzendaritza taldearen adina
    * Zuzendaritzako arazoak
    * Jabeen nekea
Industria-jabetza

Erosketa edota salmentetan emandako arriskuen kontzentrazioa
    * Hornitzaile bakar baten menpekotasuna
    * Bezero gutxitan kontzentratutako salmentak
    * Arazoak dituzten bezeroak
Auziak eta gertakizunak
    * Gauza daitezkeen auziak: hornitzaile, banku, bezero, langileekin …
    * Egungo egoera Gizarte Segurantza eta Ogasun Publikoarekin
    * Beste gertakizun batzuk
Salmenta-sistema eta politikak
    * Banaketa prozesuak
    * Salmenta prozesuak

Gune geografikoa
    * Tokikoa
    * Autonomikoa
    * Estatu mailakoa
    * Europar Batasuna
    * Mundu maila

Urteko kontuen informazioa
    * Urteko kontuak auditatuta
    * Kudeaketa-kontrola
    * Aurrekontuak
Akziodunak eta zuzendaritza taldea
    * Akziodunen osaketa
    * Zuzendaritza taldearen osaketa
    * Zuzendaritza-sistema
                                       Iturria: Casanovas eta Santandreu (2011)
1.4. ENPRESa BALORATZEKO PROZESUA
Balorazio prozesuan lortu den informazio baliogarri guztia balorazio txostenean
islako da. Txostenaren edukia, logikoa denez, desberdina izango da
jasotzailearen arabera, eta aldatuko da balorazio prozesua sortzeko eman diren
motiboen arabera (salerosketa, fusioa edo xurgatzea, burtsarako irteera, barne
erreferentzia …)
 Halaber, funtsezkoa da enpresaren egoera ezagutzea: ohiko funtzionamenduan,
likidazioan, emaitza negatiboekin, enpresa berriak… Horren arabera moldatu
beharko da bai prozesua eta baita baloratzeko erabiliko diren metodoak ere. “.
2. Irudian, balorazio prozesuari lotutako faseak jasotzen dira.










2. Irudia. Balorazio prozesuaren faseak


Txostenari dagokionez, orokorrean honako arlo hauek jaso beharko lituzke:


 Txostenaren izenburua, egilea eta data     * Nork egoten du balorazioa?
 Balorazioaren zergatia edo helburua        * Norentzat?
                                            * Zertarako?

 Enpresari buruzko azterketa                * Enpresaren historioa
                                            * Izaera juridikoa eta enpresaren
                                              egungo egoera legalki.
                                            * Negozio, produktu eta bezero
                                              nagusien deskribapena
                                            * Akziodunen egungo banaketa eta
                                              egitura
                                            * Finantza-kontuak (ahalik eta
                                              berrienak)
                                            * Salmentak, produktu eta bezeroen
                                              arabera
                                            * Ratio nagusiak
 Sektoreari buruzko informazioa             * Hazkundea (historikoa eta
                                              aurreikusita)
                                            * Lehiakortasun faktore
                                              estrategikoak
                                            * Lehiakide nagusiak
                                            * Enpresaren ranking-a sektorearen
                                              barruan
                                            * Enpresaren estrategia eta
                                              posizionamendua sektorean
 Balorazioan erabilitako metodo(ak)         * Behar diren datu eta parametroen
                                              bilketa
                                            * Etorkizuneko proiekzio
                                              finantzarioak
                                            * Hipotesiak eta agertokiak finkatu
 Metodo bakoitzari lotutako emaitzak        * Balioaren tartea lortu
                                              erabilitako metodoen arabera
 Azken ondorioak eta gomendioak             * Kalkulatutako balioen tartea
                                              laburtuta (Balioaren matrizea)
                                            * Iradokizunak






OINARRIZKO BIBLIOGRAFIA
Casanovas, M. y Santandreu, P. (2011):Guía práctica para la valoración de
empresas. Editorial Profit, Barcelona.
De la Torre, A. y Jiménez, F. (2014):Valoración de empresas y análisis
bursátil. Pirámide, Madrid.
López, F. (2014):Valoración de empresas: Una introducción práctica. Libros de
Cabecera, Barcelona.
Revello, J.M. (2012):La Valoración de los negocios: Una guía teórica y práctica
para valorar empresas. Delta, Madrid.

2. GAIA. BALORAZIO METODO MATERIALAK

2.1. Kontabilitate balioetan oinarritutakoak
2.1.1 Balio Nominala
2.1.2. Kontabilitate Balio Garbia
2.2. Zuzendutako balioetan oinarritutakoak
2.2.1 Aktiboaren Zuzendutako Balioa
2.2.2 Balio Substantziala
Balio Substantzial Gordina
Balio Substantzial Garbia
Balio Substantzial Murriztua
2.2.3 Ustiapenerako Beharrezkoak diren Kapital Iraunkorrak
2.2.4 Zuzendutako Ondare Garbia
2.2.5 Likidazio Balioa
2.3. Zuzendutako Balioen Kalkulua
2.3.1 Sarrera
2.3.2 Enpresako elementuei aplikagarriak diren arau orokorrak
2.3.3 Balorazio filosofiak eta tasazio metodoak
2.3.4 Balorazioaren aurreprozesua
2.3.5 Aktiboaren baloraziorako arau zehatzak
2.3.6 Pasiboaren baloraziorako arau zehatzak

2.1.Kontabilitate balioetan oinarritutakoak
2.1.1 Balio Nominala.




Kontzeptu honekkapital_sozialeanjasota dagoen zatia barneratzen du bakarrik,
erreserbak eta metatutako galerak barneratu gabe. Enpresaren historian zehar
gertatutako edota enpresaren balio ekonomiko globalean eragin dezaketen beste
aldaketarik ere ez da kontuan hartzen. Elkarte Anonimo batean, Balio Nominala
guztiz harpidetutako (ordaindutakoak edo ez) akzioen balio nominalen batuketaz
osatuko da. Elkarte Mugatu batean antzeko era batean kalkulatzen da, akzioetaz
hitz egin ordez partaidetzez hitz egiten delarik.



Balio nominalak bat egin lezake sorrera momentuan enpresak zuen benetako
balioarekin, baina gainerako egoera guztietan enpresaren balioaren
adierazgarria izateari utziko dio. Dena den, balio hauerreferentzi_baliogisa
erabiliko dugu eta baita ere gainerako baloreak kapital sozialaren ehuneko
bezala adierazteko oinarri gisa (adibidez burtsako kotizazioak beti egiten dio
erreferentzia Kapital Sozialari).
Eragozpenak:
Etorkizuneko espektatibak barneratzen ez dituen balio estatikoa da.

2.1.2 Kontabilitate Balio Garbia






Balio hau bat dator 2008tik indarrean dagoen kontabilitateko planaren ondare
garbiarekin.

Kontabilitate Balio Garbiak erreserbak eta enpresak jarraitutako eta legez
onartutako errebalorizazioak kontuan izaten ditu, akziodunei kontabilitatean
oinarritutako enpresaren balio bat eskainiz. Baina metodo estatikoa da,
enpresaren balioa momentu zehatz batean jasotzen duelako etorkizuna kontuan
izan gabe. Gainera, balio hau kontabilitate-balioa da. Erraz kalkulatu
daitekeen metodoa da, eta enpresaren balio ekonomikoa erakutsi ez arren,
erreferentzi balio gisa erabiltzen da bere erraztasunagatik.

Eragozpenak:
Ez ditu irizpide ekonomikoak kontutan hartzen baizik eta kontabilitateko
irizpideak. Hau da, batzuetan ez du ondo islatzeninflazioa(kontabilitate-
balioak balore historikoetan islaturik daude) edota enpresako elementuek
jasandakodepreziazio_erreala. Kontabilitatean islaturik dauden elementuak
bakarrik hartzen ditu kontuan eta, beraz, ukiezinak diren elementu asko ez dira
barneratzen.

2.2. Zuzendutako Balioetan oinarritutakoak

2.2.1 Aktiboaren Zuzendutako Balioa.

.


Kontzeptu honek enpresako elementuen benetako balioa kontuan hartzen du, haien
kontabilitate-balioa kontuan hartu beharrean. Enpresaren balio estatiko eta
gordina da (ez du aktiboak finantzatzeko era islatzen).



2.2.2 Balio Substantziala.

Balio Substantzial Gordina (BSGo).






Enpresaren aktiboa inbertsio multzo bat bezala hartzen du, erabilitako
finantzaketa era eta politika alde batera utziz. Ebaluatu nahi dugun enpresaren
ekoizpen dimentsio eta gaitasuna lortzeko beharrezkoa den inbertsioa
kuantifikatu nahi duela esan dezakegu. Hurrengo galderari erantzuten dio:
zelako inbertsioa egin beharko litzateke balorazio unean, ekoizpen gaitasun
bereko enpresa bat sortzeko?



Aktiboaren Zuzendutako Balioa, BSGo eta ustiapenari lotuta ez dauden enpresako
aktiboen zuzendutako balioen batuketa da.
Balio Substantzial Gordinak kontabilizatuta dauden aktiboak soilik hartzen ditu
kontuan. Kontabilitatean ez dauden ustiapeneko alde ukiezinak ez ditu
barnerazten, eta hauek enpresako balioaren zati garrantzitsu bat osatzen dute.
Metodo estatikoa da eta ez ditu enpresaren etorkizuneko espektatibak islatzen.
Balioa aldakorra izan daiteke, balorazio momentuan zirkulatzaileak duen
balioagatik baldintzatuta egon daitekeelako.

Balio Substantzial Garbia (BSG).





Enpresaren zor guztiak hartzen dira kontuan: epe luzekoak zein laburrekoak,
kostu esplizitua dutenak eta ez dutenak.

Balio Substantzial Murriztua (BSM).





Kostu_espliziturik_gabeko_zorrekenpresaren aktibitatetik sortutako berezko
finantzaketari egiten diote erreferentzia. Besteak beste, honako hauek dira
barneratzen direnak: hornitzaileak, hartzekodun ez bankarioak (ordaindu gabeko
dibidenduak, ordaindu gabeko soldatak, e.a.), organismo publikoak (Ogasun
Publikoa, Segurantza Soziala).


Enpresaren ustiapenerako egin behar den inbertsioa adierazten du, ustiapen
ziklotik eta sektorearen eta enpresaren funtzionamendu baldintzetatik
ondorioztatzen den finantzaketa kontuan izanda.

Hurrengo koadroan Balio Substantzialaren kontzeptu ezberdinak konparatzen dira:



BSG
BSGo BSM



2.2.3 Ustiapenerako Beharrezkoak diren Kapital Iraunkorrak (UBKI).

Kontzeptu hau A. Barnay eta G. Calva frantziarrek “Nola baloratu enpresa bat”
liburuan proposatu zuten Balio Substantzialaren ezegonkortasun arazoak
konpontzeko saiakera bat bezala. Arazo hauek aktibo eta pasibo zirkulatzaileek
epe laburrean eta ekitaldi ekonomikoaren barnean izan ditzaketen aldaketetatik
eratorritakoak dira. Arazoa, gehienbat beraien ekoizpen eta salmentetan
urterokotasuna duten enpresetan ematen da: nekazaritza, ehungintza,
jostailudendak...






UBKI-ek ustiapenari dagozkion aktibo ibilgetuak lortzeko beharrezkoa den epe
luzeko finantzaketari egiten diote erreferentzia, zuzendutako balioetan. Horri,
eta enpresaren ezaugarriak kontuan hartuta, baliabide iraunkorrekin finantzatu
beharko litzatekeen aktibo zirkulatzailearen zatia gehitzen zaio, hau da,
enpresaren Errotazio-fondo (EF) Optimoa.


UBKI-ek Enpresaren oreka finantzario egokirako beharrezkoak diren epe luzeko
fondoak aurkezten dituzte. Metodo honen zailtasuna EF Optimoaren
kuantifikazioan datza. Horregatik, askotan balorazio momentuan enpresan dagoen
EF erabiltzen da, hau da, balantzekoa.

2.2.4 Zuzendutako Ondare Garbia (ZOG)





ZOG Balio Substantzial Garbiaren funtziopean adieraz daiteke:



Ustiapenari lotutako ZOG kalkulatuko bagenu, BSGrekin bat etorriko litzateke.
ZOG-k enpresaren ukiezinak (merkatalak, antolaketakoak, e.a.), sinergiak eta
espektatibak kontuan hartzen ez dituen metodo gehigarria da. Enpresa bera,bere
balantzean islatzen diren elementuen batuketa besterik ez balitz bezala hartzen
du.
Enpresaren elementuak, ustiapenekoak zein bestelakoak, une berdinean unitate
homogeneotan baloratzen dituen metodo estatikoa da.

2.2.5 Likidazio Balioa (LB)




Honek enpresaren balio minimoa islatzen du. Enpresa baten balioa ez da bere
aktibo bakoitzaren salmenta balioa ken enpresaren zorrak baino baxuagoa izango.

Likidazio Balioa =Aktiboak (besterentze balioan)–Likidazio gastuak – Zorrak

Besterentze Balioa:Enpresaren aktiboak saltzeko estimatzen den zenbatekoa da.
Bi egoera bereiz daitezke:
          o Baldintza eta epe normaletan egiten den salmenta, balio galerarik
            gabe (LB Ordenatua).
          o Premiazko salmenta, presazko baldintzetan balio galerarekin (LB
            Ezinbestekoa).
Likidazio Gastuak:Salmenten artekaritzakoak, komisioak, indemnizazioak,
zergak...
Zorrak:Beraien kitatze balioagatik hartuko dira.

2.3 ENPRESAKO ELEMENTUEN BALIO ZUZENDUAREN KALKULUA
2.3.1.-SARRERA
Gai honetan zehar enpresako elementu ezberdinei, aktibokoei zein pasibokoei,
aplikagarriak diren balorazio teknikak aztertuko ditugu. Nahiz eta agregazio
edo batuketa hutsak enpresaren balio globala ez ondorioztatu, elementuen balio
hauek balorazio prozesuan barneratuko dira, izaera instrumental batez. Modu
honetan, aurreko gaian aztertutako balio sinpleak kalkulatuko ditugu.
Zuzendutako balioen kalkulua beharrezkoa da kontabilitate eta benetako balioen
arteko ezberdintasunengatik. Askotan, alde nabarmenak topatzen ditugu
kontabilitateko informazioa eta errealitatearen artean, arrazoi ugariengatik:
kontabiliateko depreziazioa ez da erreala izaten, elementuak kostu
historikoaren arabera baloratzen dira, inflazioaren eragina ez da ondo
adierazten, zenbait aktibo edota pasibo kontabilizatu gabe egoten dira…
2008tik aplikagarria den Kontabilitate Plan Berrian hobekuntzak eman badira ere
(kontabilitate-balioak neurri batean zuzentzeko eta errealitatera moldatzeko)
balioak birpasatzeko beharra mantentzen da.
Orokorrean, zuzendutako balioen kalkulua peritoek edota elementu bakoitzaren
tasazio edo balorazioan adituek burutuko dute. Dena den, balorazioaren
arduradunari dagokio lan hau zuzentzea, eta irizpideak, argibideak eta kontrola
eramatea.
2.3.2.-ENPRESAKO ELEMENTUEI APLIKAGARRIAK DIREN BALORAZIO ARAU OROKORRAK:
Nahiz eta balorazio edo peritazio ezberdinak espezialista ezberdinek burutu,
amankomunak izan behar dituzten arau batzuk jarrai ditzaten komeni da. Arau edo
printzipio hauek hurrengoak izan daitezke:

-DENBORAZKOTASUNA:Balorazio guztiak une berdinean.
-ZUHURTASUN_BALORATIBOA:Gainbalorazio arrisku eskasa ziurtatzen duen balorazio
irizpide bat hautatu beharko da.
-OBJEKTIBOTASUNA
-IRIZPIDEAREN_JARRAIPENA:Aplikatzen den balorazio irizpidea mantendu egin behar
da.
-HOMOGENEOTASUNA:Neurri irizpide eta unitateei dagokienez, data berdinari
dagozkion unitate monetario berdinak erabiliko dira.
2.3.3.-BALORAZIO FILOSOFIAK EDO TASAZIO METODOAK:
Irizpide orokor moduan, elementuaren merkatuko prezioa erabiliko dugu bere
zuzendutako balioa kalkulatzeko, elementuaren egungo egoera kontuan hartuta.
Merkatu eraginkor bat ez badago, balorea hurbiltzeko dauden metodoak erabiliko
ditugu, informazioa eta elementuaren arabera.
1.-KOSTUAREN_METODOA:
Balioa kostuarekin identifikatzen du. Metodo hau merkatu zehatz bat ez duten
edo enpresak berak ekoizten dituen elementuen baloraziorako aproposa da.
Elementu berri bat erreproduzitzeko balio edo kostutik abiatzen gara, eta
emandako depreziazioa kenduko diogu balio horri. Depreziazioa fisikoa
(erabileragatik), funtzionala (zaharkitzapena) edota ekonomikoa (kanpo
faktoreengatik) izan daiteke.
2.-MERKATU_ALDERAKETAREN_METODOA:
Merkatuko balio pareko bat bilatzen da, duela gutxi saldutako edo oraindik
salmentan dauden antzerako ondasunena. Balioa moldatu beharko da
desberdintasunen arabera, eraldaketak behar badira…
3.-ERRENDIMENDU_METODOA:
Elementu edo ondasun baten balioa etorkizuneko errendimendu eta fluxuak
eguneratuz kalkulatzen da. Batik bat aktibo immaterialak eta zorrak baloratzeko
erabiltzen da.
2.3.4.-BALORAZIOAREN AURREPROZESUA:
Enpresaren elementuak baloratzen hasi aurretik, kontabilitateko datu guztiak
auditatu behar dira, bertako informazioa egiaztatzeko. Informazio hau
ezinbestekoa da baloratzailearentzat, bertatik abiatuko delako.
Balorazioarekin hastekoaktibo_eta_pasiboen_inbentariobat egitea komeni da,
elementuen ezaugarri guztiak adieraziz (jabetze-data, erabilpena, bizitza
erabilgarria, hondar-balioa, egungo egoera...). Inbentario honetan,enpresaren
jabetzako_ondasunak_eta_besteaksailkatuko dira. Era berean,ustiapenerako
beharrezkoak_diren_eta_ez_direnelementuak ezberdinduko dira. Ustiapenera
loturik ez dauden aktibo hauek edo aktibo atipiko hauek finantza iturri
bilakatu daitezke euren salmentarekin.
2.3.5.-AKTIBOAREN BALORAZIORAKO ARAU ZEHATZAK:
Aktiboko elementuen zuzendutako balioa, kasu bakoitzeko informazioa eta metodo
egokiaren arabera kalkulatuko dugu. Hasteko, oinarrizko sailkapen bat egingo
dugu aktiboekin, ustiapenerako beharrezkoak diren ala ez aztertuz.

2.3.5.1 Ustianenerako beharrezkoak diren elementuak
Enpresaren jarduera burutzeko behar dira, eta ezin dira saldu enpresaren
aktibitaean eraginik izan gabe. Ondasun hauek enpresan mantendu beharko dira,
eta haien balorazioa aktibitate normala eta jarraipenaren aldetik egingo da.
Metologia orokorra(3.3an adierazitakoa jarraituz):
1. Elementuaren merkatuko balioa aplikatuko da posible bada, bere egungo egoera
kontuan hartuz. Kontabilitate-balioak ondo islatzen badu ez da ezer egin behar,
bestela, zuzendu beharko da.
2. Une eta egoera horretako merkatuko balioa ez badugu ezagutzen, hurbiltzeko
metodo egokiena aukeratu beharko dugu, informazioaren arabera:
2.1_Merkatuko_balio_hurbildua,_berriaren_baliotik_abiatuz.
             Zuzendutako Balioa = Berriaren balioa – Depreziazioa
Berriaren balioa era desberdinez kalkulatu daiteke, jasotako informazioaren
arabera:
Berriaren_merkatuko_balioa
Kostu_historikoa_kapitalizatuta: KH x (1 + Prezioen Indizea)n
Hobekuntzak edo inbertsioak burutu badira, gehitu beharko dira, hauek ere haien
inflazioa eta depreziazioaren doikuntzarekin.
Berria_birjartzeko_balioa
Enpresaren elementu berezi eta espezifikoak baloratzeko aplikatuko da, edota
enpresarentzat ekoiztu diren elementuak baloratzeko.


2.2_Merkatuko_balio_hurbildua,_errendimendu_baliotik_abiatuz.
Balioa, elementuari lotutako kutxako fluxu edo errendimenduak eguneratuz
kalkulatzen da. Eguneratze-tasa arriskuaren arabera finkatuko da. Orokorrean,
Kapitalaren Batazbesteko Kostu Haztatua (KBKH) erabiliko da aktiboko
inbertsioetarako.
OHARRA: Hornidura eta amortizazioetarako, banan banan aztertuko dira kasuak
informazioa bitan ez islatzeko. Merkatuko egungo balioa lortu badugu, ez dugu
amortizazio metatua kontuan hartu behar, aurreko kalkuluan barneratuta
dagoelako. Era berean, itzulgarriak edo behin-betiko balio-galerak
kontabilizatuta badaude, ez ditugu berriro kenduko balorazioan.

2.3.5.2 Ustiapenerako behar ez diren elementuak
Ondasun hauek enpresaren aktibitatea kaltetu gabe diruzaintzan bihur daitezke.
Zuzendutako balioa bere balio benal (salmenta balio) garbia bezala kalkulatuko
da, hau da, bere salmentak sortuko lukeen diruzaintza zenbatekoa, eman
daitezkeen azpibalio eta gainbalioen eragin fiskala eta transakzio gastuak
kontutan izanda.
ZB = Salmenta Prezioa* – salmenta gastuak – zerga tasa x (Salmenta Prezioa* –
KBG – salmenta gastuak)
(*) Salmenta prezioa erabiltzen saiatuko da, baina zuzendutako balioa hartuko
da beharrezkoa bada, ustiapeneko elementuen baloratzeko arauak jarraituz.
2.3.6.-PASIBOAREN BALORAZIORAKO ARAU ZEHATZAK
2.3.6.1.-Epe ertain eta luzeko zorrak:
Etorkizuneko fluxuen eguneraketaren metodoa erabiliko dugu. Eguneratzeko tasa,
merkatuan antzekoak diren eta arrisku berdina duten zorrentzat aplikatzen den
interesa izango da.
Maileguaren interes-tasa merkatuko interes-tasa baino handiagoa bada,
ordainketen balio eguneratua (merkatuko interes-tasrekin) eta zorraren
berfinantzatzeko kostua (nominala gehi gastuak) konparatu behar ditugu,
aukerarik onena aukeratzeko.
Zera gerta daiteke:
   1. Maileguaren interes-tasa merkatuko interes-tasa baino handiagoa da, eta
      ez dago berfinantzatzeko aukerarik. Zorraren zuzendutako balioa
      etorkizuneko ordainketak eguneratzen kalkulatuko da (merkatuko interes
      tasa erabiliz eguneratzeko).
   2. Maileguaren interes-tasa merkatuko interes-tasa baino handiagoa da, eta
      badago berfinantzatzeko aukera. Zorraren zuzendutako balioa nominala gehi
      berfinantzetako kostuak izango da, 1. puntuan lortutako balioa baino
      txikiagoa bada.
   3. Maileguaren interes-tasa merkatuko interes-tasa baino txikiagoa da. Kasu
      honetan zorraren zuzendutako balioa etorkizuneko ordainketak eguneratzen
      kalkulatuko da (merkatuko interes tasa erabiliz eguneratzeko).
2.3.6.2.-Epe laburreko zorrak:
Kontabilitateko balioan baloratzen dira.

29
