   I. ATALA: ASKATASUN SINDIKALA     I- GARAPEN HISTORIKOA 1.- Debeku aroa 2.- Tolerantzi aroa 3.- Aintzatespen juridikoa II- ASKATASUN SINDIKALA: FUNTSEZKO EDUKINA 1.- Sarrera 2.- Eskubide indibidualak 2.1 Eremu subjetiboa edo nor da eskubide hauen jabe. 2.2 Eremu objetiboa edo zeintzu dira eskubide indibidualak 2.2.1 Sindikatuak sortzeko eskubidea 2.2.2 Afiliatzeko eskubidea edo askatasun positiboa 2.2.3 Ez afiliatzeko eskubidea edo eskubide negatiboa 2.2.4 Iharduera sindikaleko eskubidea 3.- Eskubide kolektiboak 3.1 Libreki antolatzeko eskubidea 3.2 Libreki iharduteko eskubidea III- ASKATASUN SINDIKALA: ORDEZKARITASUNA ETA EDUKIN GEHIGARRIA 1.- Sarrera 2.- Estatu mailako ordezkaritasun nagusia 3.- Elkarte Autonomotako ordezkaritasun nagusia 4.- Ordezkaritasun soila edo nahikoa IV- ASKATASUN SINDIKALA: URRAPENA ETA BABESA 1.- Eskubidearen urrapena 1.1 Botere publikoak 1.2 Enpresariak 1.3 Sindikatuak 2.- Eskubidearen babesa  2.1 Botere publikoak 2.1.1 Nazioarteko babesa 2.1.2 Estatu mailako babesa 2.2 Sujetu pribatuak       I. ATALA: ASKATASUN SINDIKALA       I- GARAPEN HISTORIKOA     Askatasun   sindikalaren   aintzatespen   juridikoa,   hau   da,   sindikatzeko   eskubidearen  aintzatespena,   esan   daiteke   XIX.   mendearen   erditik   aurrera,   langileriaren   presioz   lortutako  eskubidea dela.    Orokorki eskubidea aintzatetsi bitarteko bidearen urratsak honako eskeman laburbil daitezke:   1.-Debeku aroa   Aro   hau,   Estatu   liberal- kapitalistaren   sorrerarekin   bat   dator.   Garai   honetan   enpresa   da  produkzio   sistemaren   funtsezko   unitatea   eta   lan   erlazio   menperatzailea,   kapitalismoa.   Lan  harremana sortzean langile eta enpresariaren arteko jatorrizko desorekak klase menperatzailea eta  menpeko klaseak sorrarazten ditu eta azkenengo hauentzat lan eta bizitza baldintza eskasak.   Testuinguru honetan, miserian aurkitzen den langileria klaseak, estatuaren jarrera pasiboaren  aurrean, antolaketa kolektiboko lehen esperientziak   jartzen ditu martxan egoera hori gainditzeko  eta bere burua babesteko xedeaz .   Antolaketa   kolektibo   hori   egitura   ezberdinen   bidez   gauzatuko   da:    hasiera   batean   egitura    egonkorrik   gabeko   antolaketa   izango   da.   Aldiz,   denboran   zehar   egitura   egonkorrak   dituzten  elkarteak   sortuko   dira,   hala   nola   elkarlaguntza   elkarteak,   erresistentzia   elkarteak,   kooperatibak,  mutuak eta baita sindikatuak ere.   Horrela,   miseriazko   eta   menpekotasun   egoera   gainditzeko   antolaketa   kolektiboaren   bidea  hartu izanak, langileria gizarte burgesaren interesentzako kontrabotere bihurtzen du.   Berehala, ezarritako orden burgesa babesteko, langile elkarteak debekatu egiten dira, merkatu  librean   enpresari   eta   langilearen   artean   hirugarren   sujeturik   egotea   komenigarria   ez   denaren  aitzakipean; are gehiago, Kode Penalek langileen elkartzea delitu kontsideratzen dute  (adibidez  Espainiako   1822ko   Kode   Penalak   delitutzat   jotzen   du   prezioak   - eskulanarena   barne-   aldatzeko  elkartzea).   Estatu liberalaren debekuzko joera horren adibide adierazgarri bezala Frantziako 1791ko LE  CHAPELIER LEGEA, zeinak 1. artikuluan zera baitio:  "...frantziar Konstituzioaren oinarrietako  bat   maila   eta   lanbide   bereko   korporazio   mota   guztiak   desagerraraztea   izanik,   debekatua   dago  edozein   aitzakipean   eta   modutan   haiek   egitatez   berrezartzea".   Lege   baliokideak   onartu   ziren  Inglaterran (Combination Atc, 1799) edo Espainian (Torenoren Dekretua, 1812).     2  . -Tolerantzi aroa       Nahiz eta langileen elkartzea debekatua egon, antolaketa prozesuak klandestinitatean jarraitu  zuen, ohi denez gertaerek arauei aurrea hartuz.   Estatu   burgesa,   pausoz   pauso,   langile   elkarteak   onartzen   joango   da,   errepresioak  langileriarengan   sistemaren   aurkako   erantzun   bortitzagoa   eragin   zezakeela   ikusirik    (Errusiar  Iraultza lekuko).    Lehenik,   dena   den,   sistema   zalantzan   jartzen   ez   zuten   elkarteak   onartu   ziren,   hala   nola  langileen kultur eta hezkuntza elkarteak, elkarlaguntza elkarteak etab., eta ondoren, profesionalak.    Edozein kasutan, elkarteak onartzeak ez du esan nahi eskubiderik aintzatetsi zenik, baizik eta  elkartze profesionalaren debekua bertan behera utzi zela.   3-Aintzatespen juridikoa    Hainbat faktorek eragin zuten langile elkarteen - eta horien artean, sindikatuen- aintzatespena  eta arautzea:   - Estatua   berehala   ohartu   zen   sistema   zalantzan   jar   zezaketen   kolektiboak    (horien   artean  sindikatuak) aintzatetsiz eta arautuz, sisteman barneratzea edo integratzea lortuko zuela eta hori zela  autodefentsarako   kontrol   motarik   egokiena.  Azken   finean   klase   gatazka   juridikoki   bideratzeak  estatu burgesaren funtsezko zutabeak mantentzea suposatzen zuen, langileriari elkartze eskubide  kolektiboa aintzatestearen truke. - Dena den, estatuaren ikuspuntu aldaketa eragiteko, funtsezkoa   izan zen langile elkarteen  presioa Hasiera   batetan,   sindikatuak   elkarte   arrunten   moldearen   bidez   onartu   zituzten.   Espainian  1887ko Elkarteen Lege Orokorrak bide eman zion  UGT  (1888),  CNT   (1910) edo  ELA  (1911)  sindikatuen sorrerari.   Ondoren,   Estatu   batzuetan   lehenago,   besteetan   geroago,   askatasun   sindikala,   lan   arloko  elkartzeko molde juridiko berezitu bezala aintzatetsi zen eta nazioarte mailako araudietan ere islatu  zen. Lehenengo aldiz Lanaren Nazioarteko Erakundearen  (LANE) sorrera dokumentuan, 1919an,  non sindikatzeko askatasuna oinarrizkotzat jotzen baita. Aurrerago,1948 eta 1949an, LANEren 87  eta 98.Hitzarmenetan, askatasun sindikala, eskubidearen babesa eta negoziazio kolektiboa arautu  ziren.   Aintzatespena   borobiltzeko,   Nazio   Batuen   Erakundearen    (aurrerantzean   NBE)  Giza  Eskubideen   Adierazpen   Unibertsalean   1948an,   23.4   artikuluan   esaten   da:    "gizaki   orok   beste  batzuekin   batera,   sindikatuak   sortzeko   eta   berorietara   afiliatzeko   eskubidea   du,   bere   interesen  defentsarako ."   Antzeko   esamoldea   erabiliz,   eskubide   bera   aintzatesten   du,  1966.eko   Eskubide   Zibil   eta  Politikoen Nazioarteko Itunak, 22.artikuluan, gizaki orok "bere interesak babesteko, sindikatuak  sortzeko eta berorietara afiliatzeko" eskubidea duela esatean.    Dena den, aldarrikapenak utzi eta errealitatera etorrita esan behar da, gaurregun ere, eskubide honen  egikaritzak   oztopo   eta   zailtasun   haundiak   dituela   mundu   osoan.   Horren   lekuko,   sindikalisten  erahilketak,   mehatxuak,   debekuak   etab.,   askotan   gobernuen   eta   enpresa   handien   ezagutza   eta  babesarekin.   II- ASKATASUN SINDIKALA: FUNTSEZKO EDUKINA     1.    -    Sarrera       Askatasun   sindikala,   funtsean,   langileak   beren   interesak   defendatu   eta   sustatzeko   duten  elkartzeko eskubidea da.   Nazioarte mailan  Lanaren Nazioarteko Erakundearen  (LANE) 87. Hitzarmenean  aintzatetsi  zen eskubide  hori, 1948an, eta Espainiako barne  araudiaren zati izatera pasa zen  1977. urtean  berretsi eta argitaratu zenetik.    Konstituzioko   96.1   artikuluaren   esanetan,   Hitzarmenak   Estatuko  Aldizkari   Ofizialean   argitaratzen   direnetik  barne araudiaren zati bihurtzen dira.     Bestalde, 1978. urteko Espainiako Konstituzioak, 28.1 artikuluan aintzatesten du askatasun  sindikala, funtsezko edo oinarrizko eskubide bezala.    Oinarrizko eskubide izaera horren ondorioz, askatasun sindikalak beste oinarrizko edozein  eskubideren   eraentza   juridikoa   izango   du.   Hona   hemen,   eraentza   berezi   horren   aspekturik  azpimarragarrienak:  - garapena   lege   organikoz   egin   beharko   da.   Askatasun   Sindikalaren   legezko   garapena  abuztuaren 2ko 11/ 1985 Askatasun_Sindikalaren Lege Organikoaren_ (ASLO) bidez egin zen.  - garapenean   eskubideari   itxura   edo   izaera   ematen   dion   "funtsezko   edukina"   errespetatu  beharko da. Auzitegi Konstituzionalak hainbat epaietan (adibidez 168/ 1996 edo 145/1999 epaiak)  ”funtsezko edukina” eta ”edukin gehigarria” bereizi ditu. Lehenak, labur azalduta, Konstituzioan du  jatorria, eskubidea ezagutgarria egiten duen edukina da eta, hori gabe, eskubidea desitxuratuko  litzateke.   Legezko   garapenean   derrigor   errespetatu   beharrekoa   da.   Bigarrena,   aldiz,   legegileak  sortutakoa da, lagungarria eta aldagarria da. Legegileak mugatu, eraldatu edo deuseztatu dezake eta  edukin honen ezean ere eskubidea ezagutgarria da. Gai honetan, izenburuak dion bezala, funtzesko  edukina aztertuko da. - eta,   babes   berezia   dauka,   gainontzeko   oinarrizko   eskubideek   bezala,   honela,   auzitegien  arrunten aurrean lehentasunezko prozedura laburtuaren bidez galda daiteke, eta hori lortu ezean,  aurkatze bide arruntak agortuta, Anparozko helegitearen bidez Auzitegi Konstituzionalaren babesa  eskatu ahal izango da.   Askatasun   sindikala   aldi   berean  eskubide   konplexu   bat  da,  hainbat   eskubide  barneratzen  baititu , horietako batzuen jabe edo edukitzaile langileak dira, indibidualki edo banako gisa harturik  eta besteen jabe sindikatuak.    2.- Eskubide indibidualak    2.1 Eremu subjetiboa edo nor den eskubide hauen edukitzaile    Atal   honetako   eskubideen   jabe,   langileetariko   bakoitza   da.  Horrek   "langile"   kontzeptua  argitzea eskatzen du.    ASLOko   1.2   artikuluak   lege   honen   ondorioetarako   langiletzat   jotzen   ditu,   bai   besteren  konturako soldatapekoak bai funtzionarioak. Ez da horrela gertatzen Langileen Estatutuan  (LE),   non 1.1  artikuluan,  langiletzat  hartzen  baitira  besteren  konturako  soldatapekoak,  funtzionarioak  kanporatuz.   Konstituzioko   28.1   artikuluak   eta  ASLOk,   bi   talde   horiei   buruzko   xehetasunak   ematen   dituzte:   -Besteren konturako soldatapeko langileei dagokienez:  ASLOko 3.1 artikuluak, soldatapeko  langileekin parekatzen ditu beste sujetu batzuk, nahiz eta bete- betean definizio horren barnean ezin  diren   kontsideratu.   Hau   da,   espreski   barneratzen   ditu   antzeko   egoera   sozioekonomikoa   duten  ondorengo taldeak.     a)   Bere   konturako   langileak   edo  autonomoak,   soldatepeko   langilerik   ez   duten   bitartean,  soldatapekoekin   parekatzen   ditu,   antzeko   egoera   sozioekonomikoa   dutenez.  Eskubidearen   jabe  bihurtzen ditu, muga batekin, ordea:  sindikatuak sortzeko eskubidea ukatzen zaie (ikus 2.1 eskubide  indibidualen edukina).   b)  Modu  berean   eta   nahiz   eta   lan   harremanik   indarrean   ez   izan,  ASLOko   3.1  artikuluak  espreski bihurtzen ditu askatasun sindikaleko eskubidearen jabe jubilatuak, ezgaituak eta langabeak,  autonomoen muga bera izanik.   Deigarria gertatzen da araudiak bi kasuetan ezarritako mugapena, hau da, beraien sindikatu  propioak ezin sortzearena. Are gehiago, zaila da ulertzea erabaki horren zentzua, autonomo, jubilatu   edo   langabetuek   ekintza   sindikala   garatu   eta   kolektiboki   antolatu   ahal   izango   dutelako1,beste  sindikatu batetan afiliatuta bada ere. Beraz, helburua ez dirudi beraien aldarrikapenak eta interesak  isileraztea   izan   denik,   baina   orduan   erakunde   sindikal   propioak   ez   onartzeak   ez   dauka   oinarri  sendorik.  Auzitegi   Konstituzionalak   honi   buruz   bere   jarrera   azaldu   duenean,   adibidez  98/ 1985  Epaian    (2.o.j.),   onargarritzat   jo   du   mugapena,   argudiatuz   sindikatuaren   zerizan   nagusia  enplegatzailearen   aurrean   kontrabotere   bezala   jardutea   dela,   greba   edo   negoziaketa   kolektiboa  bezalako tresnen bidez, baina aztertutako talde hauek, alegia, autonomo, jubilatu, langabetu eta  ezgaituek, enplegatzailerik ez dutenez beraien sindikatua sortzearen zentzua desagertzen da eta  onargarria da AKren ustetan eskubide hori aztertutako kolektiboei ez aitortzea. Hala eta guztiz argudioa ez da erabat sendoa, enplegatzailerik ezean ere, kolektibo hauek  beren interesak noren aurrean aldarrikatu badutelako, hain zuzen, Estatuarekin duten interes gatazka  nabaria da.   - Funtzionariei dagokionez, oro har, eskubidearen jabe dira, baina hala ere Konstituzioko 28.1  artikuluak aukera ematen dio legegileari funtzionariekiko berezitasunak arautzeko. Eta legegileak bi  alorretan uste izan du berezitasunak agertzen direla eta komenigarria zela aparte arautzea:  horrela,  aparteko  legez  garatu  ditu   funtzionarioen  lan  baldintzen  zehaztapen  prozedurari  dagokiona  eta  funtzionarioen  ordezkaritza  organoei  dagokiona.  LORAP 9/ 1987  Legean  eta  Langile  Publikoen  Estatutuan  (7/ 2007   Legea)   arautzen   dira   aipatu   berezitasunak,   eta   gainontzekoan   askatasun  sindikaleko legeria arrunta, hau da, ASLO legea izango da aplikagarria2.   Aurretiaz aipatutakoak, oro har, funtzionariengan dauka eragina, baina bada eraentza orokor  honetatik at geratzen diren hiru funtzionari talde zehatz:   -Epaile, magistratu eta fiskalak. -Indar armatuetako eta izaera militarra duten segurtasun indarretako kideak. -Izaera militarra ez duten segurtasun indarretako kideak.   Horien   iharduera   arloek    (justizia,   segurtasuna   eta   defentsa)   babesten   dituzten   ondasun  juridikoak   delikatuak   izanik,   langile   talde   bezala   elkartzeko   eta   beren   interesak   estatuak  ordezkatzen dituen interes orokorrei kontrajartzeko ahalmenak mugatzea edo horietatik salbuestea  erabaki du araugileak.    Konstituzioak (127.1 art.) eta ASLOk  (1.4 art.), epaile, magistratu eta fiskalak askatasun sindikaleko eskubidetik   1Konfederazio sindikal handiek egitura bereziak sortu ohi dituzte kolektibo hauetako pertsonak afiliatu daitezen.  Adibidez Comisiones Obreras (CCOO) sindikatuaren kasuan jubilatuen eta pentsiodunen federazioa existitzen da  (http://www.pensionistas.ccoo.es/webpensionistas/ ). 2 Funtzionarien askatasun sindikalaz idatzi diren hainbat monografien zerrenda lortzeko sakatu hemen.      salbuesten ditu, baita Indar Armatuetako eta izaera militarreko segurtasun indarretako funtzionarioak ere  (Konstituzioko  28.1 eta ASLOko1.3 artikuluak batera irakurtzearen ondorioz). Halere, batzuk zein besteek, elkarteak sortu ditzakete  Konstituzioko 22. artikuluan aitortzen den elkartzeko eskubidearen babesean. Epaile eta magistratuen elkarteen eraentza  juridikoa zehazki Botere Judizialaren Lege Organikoaren 401. artikuluan jasotzen da, eta, horren arabera, elkarteak  sortu ditzakete3,_besteren artean, beraien interes profesionalak babesteko. Fiskalen araudia berriz Ministeritza Fiskalaren  Estatutu Organikoa da, eta bertako 54. artikuluan zehazten da funtzionari hauen elkarteen4 eraentza juridikoa, interes  profesionalen babesa ere zilegia izanik. Hortaz, zergatik ukatu sindikatuak sortzeko eskubidea?  Indar Armatuetako  (Ejerzitoko) eta izaera militarreko segurtasun indarretako funtzionarioak  (Guardia Zibilak)  ere salbuetsita daude ASLOko 1.3. artikuluaren aginduz. Halere eztabaida juridikoa sortu da, zehazki, Guardia Zibilaren  interes   profesionalak   aldarriatzeko   bideak   direla   eta.   Sindikaturik   sortu   ezin   badute   ere   elkarteak   sortu   ditzakete,  Konstituzioko   22.   artikuluaren   eta   11/ 2007   Lege   Organikoaren   babesean,   interes   ekonomiko   eta   profesionalak  defendatzeko, beti ere, izaera sindikala duten jarduerarik gauzatzen ez badute, grebaz edo antzeko gatazka kolektiboko  tresnaz baliatu gabe, eta negoziazio kolektiborik ere ezingo dute garatu. Eztabaidagai izan zen, 2010eko irailan, lan   baldintzak aldarrikatzeko manifestazio deialdi bat ekintza sindikal debekatua zen edo aldarrikapen profesional zilegia  zen. Estatuko Gobernuaren Delegatuak hasera batetan debekatu bazuen ere Madrilgo Autonomiako Auzitegi Gorenak,  847/ 2010   Epaian,   aldarrikapen   profesionala   zelakoan   baimendu   zuen.   Eta   militarrekin   lotuta,   aipatzekoa,   eraikin  militarretan lan egiten duten langile zibil ez- funtzionarioek ezingo dutela bertan jarduera sindikalik burutu. Azkenik, izaera militarra ez duten segurtasun indarren  (polizien) eskubidea lege berezi baten bidez arautzeko  agindua   ematen   du  ASLOk    (1.5   art).  Agindu   hau   Segurtasun   Indar   eta   Gorputzen   2/ 1986   Lege   Organikoarekin  (LOFCS), segurtasun indarren eraentza arautzen duen legearekin bete zen, eta oro har, esan daiteke, funtzionari hauen  askatasun sindikala aitortzen duela, mugapen nagusi batekin, greba eskubidearen debekua  (6.8 artikulua), Auzitegi  Konstituzionalak berretsi duen bezala5. Defentsa eta segurtasun indarretako kideei emaniko tratu berezi hau nazioarte mailako Askatasun Sindikalaren   87   Hitzarmenean   ere   aurrikusia   zegoen,   eta   nolabait   ere   hori   Estatuek   funtzionario   hauekiko   izan   duten   ardura   bereziaren isla da;  alegia, estatuaren biolentzia   egikaritzen duten funtzionario hauen antolaketa kolektiboa   neurri  batean kontrolpean edukitzearen ardura adierazten du trataera berezi horrek. Estatu Espainiarraren kasuan are gehiago,  1981eko otsailaren 23an izandako Tejeroren estatu kolpe ahaleginaren gertakariak oraindik ere oroimenean zirenean.      Bestalde,   langile   atzerritarrei   dagokionez,   Auzitegi   Konstituzionalak,  236/ 2007   Epaian,  adierazi   du,   langile   espainiarren   askatasun   sindikaleko   eskubide   berdinak   dituztela,   Espainian  egoteko   eta   lanerako   baimenak   izanda   edo   izan   gabe   ere.   Erabaki   honekin,   AK- k   4/2000  Atzerritarren Legea, arlo honetan, konstituziokontrakotzat jo eta indargabetu zuen.   Azkenik,   eztabaida   sortu   da   ea   enpresariak   ere   askatasun   sindikalaren   jabe   ba   ote   diren.  Aldekoen argudioa juridikoa da batipat, eta ASLOko xedapen derogatzailean oinarritutakoa. Horren  3 Horren lekuko Jueces para la Democracia, Asociación Profesional de la Magistratura edo Asociación de Jueces y  Magistrados Francisco de Vitoria elkarte profesionalak.  4 Fiskalen elkarte profesionalen artean Unión Progresista de Fiscales edo Asociación de Fiscales aipa daitezke. 5 Auzitegi Konstituzionalaren Autoa 99/2009,_martxoaren 23.       arabera, enpresari elkarteak ere Konstituzioko 28.1 artikuluan aldarrikatutako askatasun sindikaleko  eskubidearen jabe dira.     Aipatu xedapenak, 1977ko Elkarte Sindikalen Legea (ESL) indargabetzen du, salbu enpresariei dagokien atalean,  zeina araudi baliagarria izango baita enpresarien askatasun sindikala arautzeko. Beraz aparteko legez araututa, ESLn eta  ez ASLOn,  baina askatasun sindikalaren jabe dira.      Aurkako aldean, eskubidearen jatorri eta izaerari buruzko argudioak aipatu dira. Hain zuzen,  eskubidearen jatorria enpresarien boterea orekatzeko asmoarekin antolatutako egitura kolektiboak  babestea bazen eta langileriaren borroka eta presio prozesu baten ondorio bada, naturaz kontrakoa  litzateke eskubide hori enpresariei ere aintzatestea.   Eztabaida   honi   amaiera   emanez,   Auzitegi   Konstituzionalak   dio,  52/ 1992  eta  75/1992  6epaietan, enpresarien elkarteak7 sortzeko eskubidea Konstituzioko 22. artikuluan kokatu behar dela,  alegia,  elkarte   arruntak  arautzen   diren  horretan,  eta  ez   askatasun  sindikala  aitortzen   duen  28.1  artikuluan.  Auzitegi   Gorenaren   epaiak   ere   badaude   hildo   horretatik,   besteren   artean  3295/ 2009  Epaia. ARIKETA PRAKTIKOA: ASKATASUN SINDIKALAREN JABETZA   2.2 Eremu objetiboa edo      zeintzuk diren jabetza indibidualeko funtzesko eskubideak       Zehazki, lau eskubide aipa daitezke atal honetan:   1-Sindikatuak sortzeko eskubidea,  2-Afiliatzeko eskubidea edo askatasun positiboa, 3-Ez-afiliatzeko eskubidea edo askatasun negatiboa, eta 4-Jarduera sindikaleko eskubidea    6  Adibidez, 75/1992ko epaiaren 5. oinarri juridikoa:  "las organizaciones empresariales no son en todo caso  equiparables a los sindicatos de trabajadores. Por más que la Constitución les atribuya análoga relevancia a unas y otros  (art.7), el asociacionismo empresarial no se encuentra tutelado por el específico derecho reconocido en el art.28.1 CE   que se refiere solo a los sindicatos de trabajadores..."   7 Enpresari elkarteen artean aipagarrienak Estatu mailan CEOE eta CEPYME dira, Euskadin CONFEBASK,  Nafarroan CEN,_Gipuzkoan ADEGI,_Bizkaian CEBEK edo Araban SEA.    2.2.1 Sindikatuak sortzeko eskubidea (Konstituzioko 7 eta 28.1      eta ASLOko2.1.a artk)       2.2.1.1 Sindikatuen sorrera prozedura  Eskubide honek sindikatuak libreki sortzeko askatasuna babesten du, beti ere, bere egitura eta  funtzionamendua printzipio demokratikoekin bat badator (Espainiako Konstituzioa 7. art.).    Sindikatua sortzea  borondatezko  aukera  bat izango da, langileek libreki egindakoa, beren  interesak kolektiboki defendatzeko tresna egokia delakoan.    Bestalde,   eskubide   honek   estatuarekiko   askatasuna   babesten   du,   ez   baita   beharko  administrazioaren   aurretiazko   baimenik   sindikatua   sortzeko,   eta   desegiteko   erabakia   botere  judizialak har dezake bakarrik, beti ere, araudia larriki urratu izanagatik.   Dena den, araudiaren arabera, sindikatuaren estatutuetan gutxieneko edukin batzuk jaso behar  dira, zehazki ASLOko 4.2 artikuluan aipatzen direnak:   - Sindikatuaren izena. Ezingo da dagoeneko existitzen den beste sindikatu baten berdina edo  langileek nahasteko bezain antzekoa izan8.   -Helbidea eta sindikatuaren jardueraren lurralde eremua eta eremu futzionala.   - Sindikatuaren ordezkaritza, gobernu eta administrazio organuak eta haien funtzionamendua,  hala nola,  berorietako karguen hautaketa sistema, zeina printzipio demokratikoen araberakoa izan  beharko baita.   - Afiliatu   izaera   lortu   eta   galtzeko   betebeharrak   eta   prozedurak9,   hala   nola   estatutuak  eraldatzeko modua eta sindikatua batzeko edo desegiteko modua   - Sindikatuaren eraentza ekonomikoa, zehaztuz baliabideen izaera, jatorria eta erabilera, hala  8 Sindikatuen izenaren inguruko eztabaidarik egon da Auzitegien aurrean. Adibide gisara SAE eta SATSEren arteko  liskarra, Auzitegi Gorenaren_2006ko_urtarrilako_17ko_epai batek ebatzi zuena. 9 Honekin zuzenean lotuta sindikatuek, Estutuetan edo aparteko Erreglamenduetan, disziplinako barne arauak izan ohi  dituzte. Bertan, hoben edo faltak eta santzioak, disziplina organuak eta prozedurak arautu ohi dituzte. Adibide gisa  ikus CCOOen_Disziplina Erreglamendua.    nola afiliatuek egoera ekonomikoaren berri izateko modua. Begi bistakoa denez araudiak ahalmen zabalak ematen dizkie sindikatuaren sortzaileei erakundea askatasunez  antolatzeko arlo guztietan. Bai sindikatuaren hedadurari dagokionez bai barne egituraketari dagokionez. Ondorioz era  guztietako sindikatuak aurki genitzake.  Hedadura geografikoari dagokionez Estatu osora zabaltzen direnak, autonomikoak, probintzialak, eskualdekoak  edota enpresa bakar baten hesparruan jarduten dutenak ere existitzen dira.  Gauza   bera   hedadura   funtzionalari   dagokionez.   Batzuk,   jarduera   arlo   bateko   sindikatuak   dira    (industriako  sindikatuak ere esaten zaie) eta sektore jakin bateko langileak elkartzen dituzte, alde batetara utzita beraien lanbide  zehatza. Adibidez Metaleko sindikatu batetan sektore horretako langile guztiek afiliatu ahal izango dute beren lanbidea   edozein izanik ere  (ajustatzaile, montatzaile, fresatzaile, administrari, garbitzaile, etab.). Beste batzuk, lanbide edo  ofizio bakar bateko sindikatuak dira, adibidez medikuen sindikatuak edota erizainenak. Egiturari dagokionez, badaude sindikatu sinple edo arruntak eta baita sindikatu konplexu edo konfederakundeak.  Azken hauek sektore desberdinetako federazioak biltzen dituzte sindikatu bakar baten egiturapean, ELA, LAB, CCOO  edo UGTren kasu, eta, ondorioz, langileri eremu zabalago bat besarkatzen dute, gizarte ohiarztun zabalagoa izanik aldi   berean.    Bestalde publizitate efektuetarako, estatutuak  lan agintaritzaren  aurrean gordailatu beharko  dira   eta   bulego   publikoa   aldizkari   ofizialean   argitaratzeaz   arduratuko   da,   akatsik   ez   dagoen  bitartean.   Aipatutako   edukinetakoren   bat   faltako   balitz,   hura   osatzeko   eskatuko   die   bulego  publikoak   eragileei   10   eguneko   epean.   Hori   betez   gero,   prozedurak   aurrera   jarraituko   du   eta  argitaratu egingo da. Bestela, prozedura berri bat ireki beharko lukete eragileek. Edukinak   osatuta   baleude,   baina  Administrazioak   usteko   balu   Estatutuek   eskubideren   bat  urratzen dutela edo arauren baten aurkakoak direla, Ministeritza Fiskalaren bidez, Epaitegietara jo  dezake   deuseztatzea   eskatuz,   Laneko   Prozedura   Legearen   171.   artikulua   erabiliz10.  Administrazioaren kontrola formazkoa da beraz, eta, edukinari buruzkoa, Epaitegiek bakarrik egin  dezakete oinarrizko eskubide bat eztabaidagai izanik.     2.2.1.2 Sindikatuen eraentza juridikoa eta erantzukizuna Behin sindikatua sortuta, izaera juridiko betea izango du eta bere jardueran zehar zuzenbidea  aplikatuko zaio beste pertsona juridiko orori bezala. Besteren artean, bere ekintzen erantzule izango  da. Honen inguruan ASLOk, 5.1 eta 5.2 artikulutan, kontutan hartzeko bi erantzukizun arau berezi  jasotzen ditu. Alde batetik, ASLOk, 5.1 artikuluan, adierazten du, sindikatuak bere ekintzen edo erabakien  erantzule  izango  direla,  beti  ere,   dagokion  barne   organuak  eta  eskumena   izanik  eginikoak  edo  10 LPLko 171.1 artikulua:  “Fiskaltzak eta zuzeneko interes pertsonal eta legitimoa egiaztatzen duen orok eskatu ahal  izango dute gordailuan jarri eta publiko egin diren sindikatuen estatutuak zuzenbidearen araberakoak ez direla dioen  deklarazio judiziala, bai sindikatuok eratze-fasean daudenean, bai nortasun juridikoa eskuratua dutenean”.  hartutakoak badira. Ondorioz, sindikatuko ordezkari batek, bere eskumenez gaindi erabakitakoak  edo eginikoak ez lirateke sindikatuaren ardura. Eta bestetik, ASLOko 5.2 artikuluaren arabera, printzipioz eta arau orokor bezala, sindikatua  ez  da  bere  afiliatuen  ekintza  indibidualen  erantzule  izango,  salbu  frogatzen  bada,  eta  hor arau  orokorraren salbuespena, sindikatuaren ordezkaritza lanetan edo haren aginduz jardun zutela. Beraz  sindikatuaren   ekimen   organiko   edo   bultzadarik   ez   dagoen   bitartean   erakundea   ez   da   erantzule  izango. Adibidez, Galiziako Auzitegi Nagusiaren 2005-4- 26ko Epaian, agindurik eman ez zuenez,  sindikatua ez zen, greba batetan zehar, afiliatuek eragindako kalteen erantzule gertatu. 2.2.2   Afiliatzeko   eskubidea   edo   askatasun   positiboa    (Konstituzioko   28.1   eta   ASLOko   2.1.b  artikuluak)    Langilea, bere aukerako sindikatuan afiliatu daiteke, eta modu berean sindikatua utz dezake. Dena den, afiliatze eskubidea ez da absolutua, aukerako sindikatuaren estatutuetan afiliatzeko  baldintzei buruz ezarritako  arauak bete beharko baitira. Baldintza bezala ohizkoa da izen emateaz  gain, kuotak ordaintzeko eta estatutuak zintzo betetzeko konpremezua hartzera behartzea.   Hemendik   aurrera   sindikatu   bakoitzak   baldintza   bereziak   jar   ditzake.   Araudiak   ez   du  erregulatzen baldintza hauek norainokoak izan daitezkeen. Hortaz, kasuz kasu, auzitegiak izango  dira baldintzen mugak jarri beharko dituztenak. Orain arte onargarritzat jo dute, adibidez, estatutuek  afiliazio bikoitza debekatu izatea, eta ondorioz, aurretiaz beste sindikatu batean dagoen langileari  afiliazioa   ukatzea.   Era   berean,   ontzat   eman   dute   langileak   sindikatuaren   eremu   funtzionaleko  lanbideren batean jardun dezan baldintza bezala ezartzea.   Aldiz doktrinaren esanetan, Alonso Olearen kasu, ez lirateke onargarriak Konstituzioko 14.  artikuluko egoera pertsonaletakoren batean (sexua, arraza, erlijio, etab) oinarritutako baldintzak. Bestalde, eskubide honek sindikatua uzteko ahalmena barneratzen du, horrek batzutan sortu  ditzakeen arazoekin, adibidez, ordezkaritza karguak dituzten_afiliatuek sindikatua uzten_dutenean.    Azkenik,   eskubide   honen   edukina   da,   baita   ere,   langilea   afiliatuta   egotearen   datua   edo  ezagutza   bere  intimitatearen   parte  dela,   beraz,   beraien   baimenik   gabe,   sindikatuak   ezingo   du  jakinerazi   afiliatuen   zerrendarik11.  Ahalmen   honen   helburua,   afiliatuta   egoteagatik,   enpresarien  11 Arazo   honen   harira  Auzitegi   Konstituzionalak   145/ 1999   epaia   eman   zuen,   eta   ebazpen   hori   komentatuz   Paz      Menendez Sebastian irakasleak idatzitako “Libertad sindical y libertad ideológica” artikulu hau irakur daiteke gaian  sakontzeko.  errepresalien   aurrean   babestea   da.   Ondorioz,   enpresariak,  Administrazioak   edo   beste   edonork  horren   inguruko   ikerketarik   egingo   balu   eskubidearen   aurka   jarduten   legoke.   Noski,   batzutan  zeharkabidez eta bestetan zuzenean, afiliatuak bere lotura jakinerazten badu hor ez legoke eskubide  urratzerik, adibidez, lantokiko hauteskundeetan sindikatu baten zerrendetan agertzen bada. 2.2.3   Ez   afiliatzeko   eskubidea   edo   askatasun   negatiboa    (Konstituzioko   28.1eta  ASLOko   2.1.b  artikuluak)    Sindikatuetatik at mantentzeko aukera babesten du eskubideak kasu honetan. Hain zuzen  langilea afiliatzera behartua izan ez dadin babestea da helburua. Neurri batean, Francoren garaiko  sindikatu bakarrera afiliatzeko betebeharraren aurkako erreakzio ere bada.     Dena   den,   baldin   eta   era   berean   - Espainian   gertatzen   den   moduan-   araudiak   sindikatua  sustatzeko   konpromezua   barneratzen   badu    (alderdi   politikoekin   batera   Konstituzioak   funtsezko  erakunde kontsideratzen ditu, haiek 6. artikuluan eta hauek 7. ean) hainbatetan prinitzipio bien  arteko tentsioa orekatzea izango da helburua.  Beraz, batetik norbanakoen ez afiliatzeko eskubidearen, eta bestetik, sindikatuak bultzatzeko  estatuaren betebehar konstituzionalaren arteko oreka.   Bestalde askatasun negatiboaren hedadurari dagokionez, Auzitegi Konstituzionalak adierazi  du, adibidez  68/ 1982 Epaian, eskubide hau zentzurik zabalenean ulertu behar dela. Hain zuzen,  eskubide   honen   kontrakoak   kontsideratuz,   bai   zuzenean   langilea   afiliatzera   behartzen   duten  jarrerak, eta bai zeharkako moduren batez langilea afiliatzera bultzatzen duen jarrera ere, adibidez,  afiliatuz gero lanpostu bat lortzea edo_mantentzea errezagoa bihurtzen bada.   2.2.4 Jarduera sindikaleko eskubidea      (ASLOko 2.1.d artikulua)        Eskubide   honek,   batetik,   afiliatuak   sindikatuko   partaide   den   neurrian   bere   erakundearen  baitan dituen jarduera eskubideak babesten ditu. Hau da, bere iritziak eta botoa emateko eskubidea,  sindikatuaren   norabide   eta   programa   osatzeko   prozesuan   ekarpenak   egiteko   eta   parte   hartzeko  eskubidea,   barne   karguetara   aurkezteko   edo   hautagaiak   hautatzeko   eskubidea,   sindikatuaren  informazioa   eta   zerbitzuak   jasotzeko   eskubidea,   edota   egoera   ekonomikoaren   berri   izateko  eskubidea. Azken finean elkarte bateko bazkide denaren antzeko eskubideak.   Bestalde, sindikatuaren kanpoalderako ekintzetan parte hartzeko eskubidea babesten da, hots,   mobilizazioetan,   asanbladetan,   informazio   banaketan,   grebetan,   eta   abarretan   parte   hartzeko  eskubidea.   Noski,   eskubide   honek   ere   babesten   du   sindikatuaren   ordezkarien   kanpoalderako  jarduna,   adibidez   negoziazio   mahaietan,dagokionean,   oztoporik   gabe   egotea;   arauek   aitortutako  eskubideak, esate baterako, ordu kreditua erabiltzeko eskubidea, etab.     3.- Eskubide kolektiboak    Askatasun sindikaleko funtsezko edo oinarrizko eskubideak sindikatu guztiei dagozkie, beren  arteko inongo desberdintasunik eta salbuespenik gabe.   Sindikatuak   sortzearen   helburua,   antolaketa   kolektiboaren   bidez   langileriari   dagozkion   interesak defendatzea eta sustatzea  da eta xede hori bera aintzatetsi die sindikatuei Konstituzioak 7.  artikuluan.    Noski,   helburu   hori   garatzeko,   sindikatuek   beharrezkoak   dituzte   horretarako   tresna   edo  eskubideak, gutxienekoak hauek:   -Libreki antolatzeko eskubidea  Hau,   bai  LANEko   87.   Hitzarmenean   (3.1   eta   5.   artikuluak)   eta   bai   Konstituzioko   28.1  artikuluan jasotzen da, eta ASLOn garatu 2.2 artikuluan.   -Libreki jarduteko eskubidea Eskubide hau, aldiz, ez LANEko 87. Hitzarmenak, ez Konstituzioko 28.1 artikuluak ez dute  jasotzen  (azken finean Konstituzioko 28.1 artikulua LANEko 87. Hitzarmenaren kopia delako), eta  Auzitegi Konstituzionalaren interpretazio bidez ondoren legegileak ASLOko 2.2 artikuluan jaso du.     3.1. Libreki antolatzeko eskubidea    Gizartean,   eta   lan   harremanen   eremuan   konkretuki,   sindikatuei   dagokien   kontrapisu   lana  egiteko nahitaezkoa da, hasteko, beren barne antolaketa eta funtzionamendua libreak izan daitezen.   Horretarako  ASLOko   2.2.a   artikuluak   espreski   aitortzen   du   sindikatuen   eskubidea   barne   arauak   emateko.   Horietan,   zuzendaritza   organoak,   administrazio   organoak,   bilera   eta   deialdiak  egiteko   prozedurak,   disziplina  arauak,   kargu- hautatze   bideak   eta  abar   arautzen  dira   (ikus  2.2.1  puntua).    Beraz,   barne   arautzea   librea   da,   baina   muga   orokor   batekin:    aipatu   arauek   printzipio  demokratikoetan oinarritu beharko dute.   Bigarren,   sindikatuek   beren  helburuak  libreki  erabakiko  dituzte,   eta   baita   horiek   lortzeko  norabideak eta ekintza programak  ere (ASLOko 2.2 a artikulua).   Aspaldiko   eztabaida   da,   sindikatuen   helburuei   buruzkoa.   Sindikatuen   zeregina   "langileen  interesen"   defentsa   izanik,   gakoak   "interes"   horien   izaera   zehaztean   datza,   "interesen"   arabera  bideratuko baitira helburuak.    Batzuentzat,   defendatu   beharreko   interesak,   langileak   lan   eremuarekiko   duen   erlaziotik  eratorritakoak   dira.   Besteentzat,   langilea   ez   bakarrik   lan- harremanetako   partaide,   baizik   eta  gizartearen   partaide   kontsideratzetik   eratorritako   interesen   defentsa   egin   behar   da.   Ondorioz,  lehenengoentzat   sindikatuen   helburua   lan- harremanen   eremura   mugatuko   da   eta   bigarrenentzat  sindikatuen helburua orokorragoa izango da, gizartea izanik "interesen" defentsarako eremua.   Bistan da gure ingurunean bigarren ereduko sindikalgintza dugula batipat, eta sindikatuek  hainbat ardura hartu dute gizarteko arlo zabaletan, langilearen eremua gizarte osoa baita. Horrela,  bake   prozesua   bultzatzea,   euskara   eta   kulturaren   ardura,  hezkuntza,   etxebizitza,  garraioa   eta  ingurugiroa,   intsumisioa,  sistema   ekonomikoa,   eta   beste   hainbat   arazoz   ardura   hartu   dute  sindikatuek eta ez bakarrik lan baldintzekikoa.     Hirugarren, antolaketa eta funtzionamendu askatasun horrek suposatzen du sindikatuek beren  borondatez   elkarri   hurbiltzeko   aukera   izatea,   bai   jarduera   zehatzetarako,   jarrera   eta   estrategia  amankomuna mantenduz bai egonkortasunez batzeko, adibidez sindikatu bat besteari atxikiz   edo  koordinazio egiturak sortuz.   Zentzu horretan, Konstituzioko 28.1 artikuluak eta ASLOko 2.2.b artikuluak aitortzen dute  askatasun   sindikalak   barneratzen   duela   sindikatuen   eskubidea   konfederazioak   osatzeko   eta  nazioarteko antolakunde sindikalak sortzeko edo beroietara afiliatzeko.    Horrela nazioarte mailan ezagunak dira, batetik, Europan, Europako Sindikatuen Konfederakundea  (ETUC) eta,  mundu   mailan,  Munduko   Federazio   Sindikala   (WFTU)   edo  Nazioarteko   Konfederazio   Sindikala  (ITUC).  LAB  sindikatua WFTU erakundeko kidea da eta ELA ITUCekoa.    Laugarren, antolaketa eta funtzionamendu "libreak", sindikatuaren borondatea askea izatea  suposatzen   du.   Hau   da,   botere   publikoekiko,   enpresariekiko   edo   beste   kanpo   agenteekiko  menpekotasunik gabea. Printzipio honekin lotuta, eztabaidagai da, beraien  oinarrizko dirusarrerak  botere publikoetatik lortzen dituzten sindikatuak, UGT edo CCOOren kasu, benetan noraino diren  askeak edo, aldiz, noraino beraien jarrera menpekoa den. Batzuen ustez menpekotasun ekonomiko  horrek langileen interesen defentsa ”epela” egitera behartzen ditu.     Bestalde,   funtsezkoa da sindikatuen sorrera, jarduera eta ondorengo gertakizunak  (batzeak,  atxikitzeak eta beste eraldaketak) eta bere kasuan desegitea ere botere judizialak bakarrik kontrolatu  ahal izatea, eta ez Administrazioak (ASLOko 2.2.c artikulua).     3.2 Libreki iharduteko eskubidea   Sindikatuek   langileen   interesen   defentsa   gauzatzeko,   antolaketa   eskubideak   bezain  garrantzitsuak dira jarduera eskubideak. Konstituzioan, aldiz, askatasun sindikala arautzean ez da  eskubide horien aipamenik egiten. Dena den, Auzitegi Konstituzionalak  98/ 1985 Epaian  esan du,  askatasun   sindikalaren   funtsezko   edukin   izango   direla   sindikatuei   Konstituzioan,   7.   artikuluan,  emandako   helburua   betetzeko   nahitaezkoak   diren   jarduera   eskubideak.   Beraz,   ulertu   behar   da,  eskubide kolektiboen kasuan, Konstituzioko 28.1 artikuluko eskubide zerrenda ez dela itxia, agortua  edo behin- betikoa, adibide gisakoa baizik. Jurisprudentzia hori bereganatuz, jarduera eskubideak  ASLOko 2.2.d artikuluan barneratu dira.   Araudiak sindikatu orori, sortu hutsagatik, aintzatesten dizkion funtsezko jarduera eskubideak  hauek dira:   -Negoziazio kolektiboko eskubidea -Greba eskubidea  -Gatazka kolektibo eta indibidualak planteatzeko eskubidea - Langileen   eta   funtzionarioen   ordezkaritza   organoetarako   hauteskundeetan   hautagaiak  aurkezteko eskubidea    Ondoren, jurisprudentziak nahitaezko funtsezko edukin kolektibotzat jo ditu hurrengoak:   -Bilera eskubidea -Ordezkari sindikalen babes eskubidea   III- ASKATASUN SINDIKALA: ORDEZKARITASUNA ETA EDUKIN GEHIGARRIA   1.- Sarrera   Askatasun   sindikalak,   eta   zehazki,   sindikatuak   libreki   sortzeko   eskubideak   dakarren  ondoriorik nabarmenena sindikatu aniztasuna da.   300   sindikatu   baino   gehiago   daude   estatuan   eta   50   inguru   gure   elkarte   autonomoan.   Hauen   artean   badira  ideologia   desberdinetakoak,   adibidez,   sindikatu   sozialistak,   anarkistak,   sozialdemokratak.   Badira   langileriaren   eta  gizartearen   arazoei   planteamendu   estrategiko   desberdinekin   erantzuten   dieten   sindikatuak,   adibidez,   krisi   garaian,  batzuk   akordioen   bidea   hartuz    (UGT  edo  CCOOek   Gobernuarekin   Pentsioen   Erreforma   adostuz),   beste   batzuk  aldarrikapena eta aurkatze demokratikoarena hartzen duten bitartean  (ELA,  LAB,  ESK  edo  STEE-EILASek Greba  orokorrak deitu zituzten Pentsioen Erreformaren aurka). Badira lurralde eremu desberdinetan jarduten dutenak  (batzuk  Estatu osoan dihardutenak,eta beste batzuk elkarte autonomo mailakoak edo probintzia mailakoak); eta era berean,  badira   eremu   funtzional   edo   jarduera   eremu   desberdina   dutenak    (batzuek   sektore   bakarrean   dihardute   -adibidez  STEE/EILAS, irakaskuntzako langileen sindikatua-  eta beste batzuek sektore anitzetan -sindikatu erraldoien kasua:  UGT, CC.OO, ELA, edo LAB sindikatuek sektore bakoitzean federazio edo atal bat dute-).    Aniztasun hau sustatu nahi izan du araugileak, ikuspuntu desberdinak agertzea suposatzen  duelako; baina bestetik, aniztasunak langileriaren indarren banaketa dakarrenez, interesen defentsan  eraginkortasuna   edo   efikazia   gutxitu   dezake.   Bi   printzipio   hauen    (aniztasunaren   eta  eraginkortasunaren) arteko oreka mantentzea garrantzitsua da.   Horretarako, sindikatuak sortzeko eskubidea bete- betean mantentzen da, baina aldi berean  sistema   bat   arautzen   da,   sindikatuen   artetik   indartsuenak,   langile   gehien   ordezkatzen   dutenak  bereizteko eta aukeratzeko, langileriaren interes orokorren ordezkari izateko behintzat, arazo edo  lan harremanetako aspektu batzuetan.    Gainera   aukeraketa   horrekin   estatuak   eta   enpresariek   langileriaren   ordezkaritza   eta   bozeramaile   zehatzak   aurkitu   nahi   izan   dituzte,   krisi   ekonomikoa   gestionatzerakoan   edota  akordioak lortzerakoan erantzukizun zehatzak aurkitzeko.      Aukeratutako sindikatu hauetako bakoitzari "ordezkaritza nagusiko sindikatu"  (ONS) izena  ematen zaio eta izaera juridiko berezi hori lortzen dutenek "eskubide gehigarri" batzuk lortuko  dituzte,   legegileak   bere   borondatez   sortuak   eta   ez   Konstituzioak   agindutakoak.   Ondorioz,  ordezkaritza nagusiko sindikatuek, sindikatu orori dagokion funtsezko eskubideez gain, eskubide  berezi edo “gehigarri” batzuk izango dituzte.   Funtsezko eskubideak, Konstituzioaren arabera legegileak nahitaez errespetatu eta sindikatu orori aintzatetsi  beharrekoak dira. Aldiz, legegileak eskubide gehigarri hauek sortzeko agindurik ez zuen eta bere borondatez aintzatetsi   ditu. Beraz, sortu bezala eraldatu edo desegin ditzake. Baina dirauten bitartean askatasun sindikalaren babesean daude,  oinarrizko eskubideei dagokien babes sistema aplikagarria izanik..     Sindikatu batzuk aukeratzeak eta hoiei eskubide bereziak emateak honako galdera sorrerazten  du: noraino ote da diskriminazioa beste sindikatuekiko?    Auzitegi  Konstituzionalak  tratu  desberdina  ematea  onargarria  dela  adierazi  du,  baldin  eta  horren helburua langileen interesen defentsa eraginkorragoa lortzea bada eta beti ere aukeraketa  erizpide edo kriterio objetiboen arabera egiten bada.    Adibidez 32/1990 Epaian honela dio: "Este  Tribunal   ha   afirmado   reiteradamente   que...   no   excluye   la   posibilidad   de   tratamiento   desigual   de   los  Sindicatos, en función de su representatividad, siempre que ello se haga con arreglo a criterios objetivos y la diferencia   de trato responda a una finalidad constitucionalmente legítima y sea proporcionada y razonable." Edo zentzu berean 7/1990 Epaian: "...es posible introducir diferencias entre los Sindicatos para asegurar la efectividad de la actividad que se les  encomienda, siempre que estas diferencias se introduzcan con arreglo a criterios objetivos que aseguren que en la  selección no se van a introducir diferenciaciones caprichosas y arbitrarias".             Legeak erizpide objetibo desberdinak arautu zitzakeen sindikatuen arteko aukeraketa egiteko.  Hainbat   herrialdetan,   adibidez,   afiliatuen   kopurua   erabiltzen   da.   Espainiako   araudiaren   kasuan,  funtsezko erizpidea, sindikatuek ordezkaritza bateratuko ordezkariak hautatzeko hauteskundeetan  lortutako emaitzena izango da.     Hala ere bada bigarren irizpide bat, lehenengoari lotua eta haren menpekoa, hortaz bigarren  mailakoa dena: irradiazio irizpidea.    Bi irizpide horien mamia aztertu aurretik esan ASLOk 6 eta 7 artikuluetan lurralde eremuaren  arabera bi mailatan banatzen duela ordezkaritza nagusia, estatu maila eta elkarte autonomo maila.    2.- Estatu mailako ordezkaritza nagusia (Estatuko ONS)    Esan   bezala   sindikatuek   izaera   juridiko   berezi   hori   bi   irizpideren   arabera   lor   dezakete:   hauteskunde emaitzen arabera eta irradiazioz.   Hauteskunde emaitzen irizpidea da funtsezko irizpidea. Honen arabera Estatu guztiko enpresa  eta   administrazioko   unitateetan,   beren   ordezkariak   hautatzeko   langileek   egiten   dituzten  hauteskundeetako emaitzak hartzen dira kontutan.   Hautagai   bezala   aurkezteko   langileak   independiente   modura   ager   daitezke,   edo   afiliatuta   badaude,   beren  sindikatuen izenean. Ondorioz ordezkariak independiente bezala edo bestela sindikatu baten izenean hautatuak izango  dira, nahiz eta enpresako langile guztien artean aukeratuak izan eta lantegiko plantilla osoaren ordezkariak izango diren.  Errealitatean % 98,  sindikatuen izenean aurkeztutako hautagaiak dira12.   Aipatu   hauteskundeen   funtsezko   helburua,   beraz,   lantegietan   ordezkariak   aukeratzea   da.  Baina aldi berean hauteskunde hauek sindikatuen indarra edo ordezkaritza neurtzeko erabiltzen du  araudiak eta ondorioz Lan Agintaritzak.      Hain zuzen, estatuko lantoki eta administrazio unitateetan hautatzen diren ordezkarien % 10  edo   gehiago   lortzen   duten   sindikatuek   ordezkaritza   nagusiko   izaera   lortuko   dute.   Estatu  Espainolean,  sistema  hau  indarrean  jarri  zenetik   ospatutako   hauteskunde  guztietan,  Comisiones  Obreras (CC.OO) eta Union General de Trabajadores  (UGT) izan dira ONS izaera lortu duten  sindikatu bakarrak, beti ere, hauetako bakoitzak, gutxigorabera, ordezkarien %40rekin13._Estatuko bi  sindikatu   handienen   artean   ordezkaritzaren   %80a   inguru   osatzen   dute,   horregatik   esan   ohi   da,  Espainiako sindikalgintza anitza dela  (300 sindikatu inguru existitzen direlako) baina aldi berean  12 Lan  eta Inmigrazio Ministeritzak 2009ko Urtarrilaren 1ean argitaratutakoaren  arabera, estatu osoko langile eta  funtzionarien artean aukeratutako ordezkari kopuru osoa 325.057koa da. Hauetatik 6.058 bakarrik dira sindikatuen  hautagaitzetatik kanpo edo zerrenda independienteetakoak, beraz %1.9. 13 Lan eta Inmigrazio Ministeritzak 2009ko Urtarrilaren 1ean argitaratutakoaren arabera, Estatu osoko 325.057  ordezkaritatik, CCOO sindikatuak 126.893 lortu zituen, beraz, %39 eta UGTk 120.721, hau da, %37.1. Bien artean  ordezkaritzaren %76.1 .  konzentratua, aipatutako bien artean gehiengo nagusia zenbatzen bait dute. Noski, ordezkaritza  zabala izateko CCOO eta UGT bezalako konfederakunde erraldoia izan behar da, lurraldeari begira  estatu osoan eta jarduerari dagokionez arlo guztietara zabaltzen dena.    Bestalde, hauteskunde sistemaren bigarren funtzio hau dela eta, erraz uler daiteke sindikatuen  interes berezia hautagaiak ahalik eta lantoki edo unitate gehienetan bere izenean aurkezteko, lortzen  dituen ordezkarien arabera neurtzen baita sindikatu bakoitzaren ordezkaritza orokorra.   Ordezkaritza  nagusia   lortzeko  beste   modua  irradiazio  bidezkoa   da.  Bigarren   mailako  edo  menpeko irizpidea da.   ASLOko 6.2 b artikuluak dionez irradiaziozko ordezkaritza nagusia lortzen dute:  dagoeneko  hauteskunde emaitzen arabera  (lehenengo irizpidearen arauera, alegia) ordezkaritza nagusia lortu  duen sindikatu bati atxekitako sindikatuek.   Atxekimendu   edo   elkartzetik   eratorritako   ordezkaritza   da.   Dena   den,   irradiazioa   ez   da  automatikoa. Hain zuzen, Auzitegi Konstituzionalak  98/ 1985 Epaian, argitu duenez, sindikatuak  irradiazioa lortzeko, gutxieneko presentzia izan behar du bere jarduera eremuan. Baina Auzitegi  Konstituzionalak ez du zehaztu kopuru konkretuetan zenbatekoa behar duen izan presentziak.   Bestalde,   irradiazioz   jasotako   ordezkaritza   nagusia   mugatua   da   eskubideen   egikaritza  eremuari dagokionez. Hain zuzen , ordezkaritza nagusia irradiazioz jasotzen duen sindikatuak, bere  jarduera eremuan bakarrik ejerzitatu ahal izango ditu eskubideak. Aldiz, nahiz estatuan nahiz elkarte  autonomoaren barruan, ordezkaritza nagusia hauteskunde emaitzen arabera jasotzen dutenek, eremu  geografiko eta funtzional guztietan egikaritu ditzakete beren eskubideak.   Beraz, bide nagusitik (hauteskunde emaitzena) edo menpekotik  (irradiazioarena) ordezkaritza  nagusia   lortzen   duten   sindikatuei   araudiak   eskubide   berezi   batzuk   ematen   dizkie:    eskubide  gehigarriak.    Sindikatu hauek, funtsezko eskubideez gain gehigarriak ere izango dituzte, beren askatasun  sindikaleko   eskubidearen   edukina   beste   sindikatuena   baina   zabalagoa   bihurtuz.   Egoera   hau,  lehenago   esan   den   bezala,   langileen   interesen   defentsarik   eraginkorrenaren   alde   arautzen   da,  legegilearen eta Auzitegi Konstituzionalaren esanetan.    Eskubide gehigarriak hauek dira:   1-Partehartze instituzionala: Administrazioko hainbat erakunde publikotan parte hartzea.   Lan harremanekin erlazioa duten hainbat erakunde publikotako organuek egitura hirukoitza  dute, hau da, beren osaketan langileen, enpresarien eta administrazioaren ordezkaritza aurrikusten  dute  (adibidez, Estatuko Enplegu Zerbitzu Publikoa,  Kontseilu Ekonomiko eta Soziala, Gizarte  Segurantzako Instituto Nazionala, Ondare Sindikalaren_Batzordea, Hitzarmen Kolektiboen_Batzorde  Aholukaria,_etab). Kasu hauetan, langileei dagokien ordezkaritza lekua ordezkaritza nagusiko sindikatuek beteko  dute. Ordezkaritza lan hau aurrera eramateko sindikatuek subentzioak jasotzen dituzte eta horretara  zuzentzen da 1971/2008_Errege Dekretua. Era   berean,   partehartze   hau   Gobernuarekiko   eta   enpresari   elkarteekiko   harremanetara   ere  hedatzen da eta, aldebiko edo hiruko elkarrizketa sozialean langileen berezko ordezkari bihurtzen  dira. Urrutira joan gabe CCOO eta UGT sindikatuek, Gobernuarekin eta CEOE enpresari elkarte  nagusienarekin Pentsio Sistemaren Erreforma adostu zuten 2010ean.      2-Eraginkortasun orokorra duten hitzarmenak negoziatzeko eskubidea.   Oro   har,   sindikatu   guztiek   dute   negoziazio   kolektiboa   garatzeko   eskubidea,   baina  eraginkortasun   pertsonal   mugatuko   hitzarmenak   negoziatzeko   eskubidea   da.  Aldiz   ordezkaritza  nagusikoek negozia ditzaketen hitzarmenek eraginkortasun orokorra izan dezakete. Hau da bere  afiliatuentzat,   ez   afiliatuentzat   eta   beste   sindikatuetako   afiliatuentzat   ere   aplikagarriak   gerta  daitezkeen hitzarmenak negozia ditzakete.   3-Administrazio publikoan lan baldintzak zehazteko prozeduretan parte hartzeko eskubidea.   Legeriak, funtzionarioen lan baldintzak ezartzeko sistema bezala ez du negoziazio kolektiboa  aintzatesten,   edo   ez   behintzat   soldatapekoen   parean.   Horren   ordez  9/ 1987   Lege   Organikoak  prozedura berezi batzuk arautzen ditu lan baldintzak zehazteko.  Horietan,   batetik,   administrazioaren   arduradunek   eta,   bestetik,   ordezkaritza   nagusiko  sindikatuek har dezakete parte.   4-Laneko   gatazka   kolektiboak   osatzeko   prozedura   ez- jurisdikzionaletan   parte   hartzeko   eskubidea.   Auzitara   jo   gabe,   gatazka   kolektiboak   kopontzeko   bideak   sortu   dira.   Gatazkei   erabakia  epaitegien bidez eman beharrean, prozedura hauek arazoen erabakia bizkortu eta merketu egiten  dute. Gainera gatazka guztiak ez dira epaitegietara bideratzekoak, hala nola interes gatazka edo  gatazka   ekonomiko   deritzotenak.   Batzuk   pribatuak   dira,   sindikatu   eta   enpresariek   elkarrekin  sortutakoak  bezalakoak.  Gure  artean  Lan  Harremanen  Kontseiluaren  baitan,  PRECO  III  izenez  ezagutzen   den   auzibidez   kanpoko   sistema   antolatu   dute.   Honelakoak   sortzea   libre   da,   beraz  printzipioz edozein sindikatuk antolatu dezake, ondorioz ez da ONSen ahalmen berezia.  Bestalde Lan Administrazioek ere eskeintzen dute horrelako zerbitzu publikorik, eta hauetan,  langileen aldetik, ordezkaritza nagusiko sindikatuek dute bide hauetako atea zabaltzeko ahalmena  (ikus Gatazka kolektiboak).   5- Enpresetan   eta   administrazioan   langileen   ordezkariak   aukeratzeko   hauteskundeak  bultzatzeko eskubidea.   Printzipioz   eskubide   hau   ordezkaritza   nagusiko   sindikatuei   dagokien   arren,   legegileak  eskudun egin ditu baita ere, langileen asanblada eta enpresan gutxienik ordezkaritzaren % 10 duten  sindikatuak. Beraz hiru sujetu kolektibo desberdinek bultzatu ditzakete hauteskundeak.   6-Higiezin  publikoen erabilera lortzeko lehentasunezko eskubidea.   Jabetza   publikoen   artean,  Ondare   Sindikal   Metatua    (OSM)  izenez   ezagututako   ondasun  multzo bat bada, hainbat etxebizitzak, lokalek eta abarrek osatutakoa eta jatorria Francoren garaiko  sindikatu bakarrean duena.    Hain zuzen Franco garaian existitzen zen sindikatu bakarrean langile guztiek egon   behar  zuten afiliatuta eta hari kotizatu. Kotizazio horiekin, estatuaren ekarpenekin eta abarrekin, ondare  zabal bat osatzen joan zen  (1978an 44.000 miloitan balioetsia eta 1.100 ondasun higiezinek osatua).  Erregimen demokratikoaren etorrerarekin jabetza publiko izatera pasatzen dira eta 4/ 1986 Ondare  Sindikalaren_Legeak ondasun horien norakoa arautzen du.    Legeak dio ondasun higiezin horiek sindikatuen antolaketa beharretarako erabiliko direla, eta  lehentasuna ordezkaritza nagusiko sindikatuek izango dute.    Higiezinak   lortzeko  prozedurari   dagokionez,   interesa   duten   sindikatuek   Laneko  Ministerioaren aurrean egin beharko dute beren eskaera, daukaten ordezkaritza egiaztatuz eta erabili   nahiko   lituzketen   higiezinak   zehaztuz.   Ondare   Sindikalaren   Batzorde   Aholkularia   izeneko  batzordeak    (administrazioko   12,   langileen   6   eta   enpresarien   6   ordezkariz   osatua)   aldeko   edo  aurkako informea emango du eta azkenean laneko ministroak erabakiko du erabiltzeko lagapenean  ematen dien ala ez.   Erabilera dohainikoa da eta denboraz mugatua, ordezkaritza mantentzearen menpe dago, eta  galtzen bada zesio edo lagapena errebisatu daiteke.   Bestalde, lege honek berak, Ondare Sindikal Historikoa delakoa arautzen du. Francoren aurka  azaldu   ziren   sindikatuen   ondasunek   osatzen   zuten    (batipat   UGT,   CNT   eta   ELA   sindikatuen  ondasunak). Sindikatu hauei beren ondasunak kendu zizkien Francoren erregimenak eta ondasun  hauei   buruz   legeak   beren   jatorrizko   jabeei   itzultzeko   edota   ezinezkoa   bada   baliokidea   dirutan  emateko agintzen du  (UGTren ondasunen 1978ko balioespena 6.000 miloi pezeta ingurukoa zen eta  CNTrena 600 miloi pezeta ingurukoa).     3.- Elkarte Autonomotako ordezkaritza nagusia     Estatu mailan bezala, kasu honetan ere bi irizpideren bidez lor daiteke ordezkaritza nagusia  (ASLOko 7.art).   Hauteskunde emaitzen irizpidea:   Honen   arabera,   Elkarte   Autonomoko   ordezkaritza   nagusia   lortzen   dute,   enpresetan   eta  administrazioan  langile  eta  funtzionarien  ordezkari  bateratuetatik  gutxienik  % 15  lortzen  duten  sindikatuek, beti ere gutxienik 1.500 ordezkari lortzen badituzte.   Beraz bi baldintza aldi berean bete behar dira:   a)% 15, hau da, Estatu mailan baino porzentaia handiagoa, han %10 eskatzen baita.  b)1.500 ordezkari, baldintza gehigarria, Estatu mailan ez baita halakorik eskatzen.    ASLOk jasotzen duen arau zorrotz honen aurka inkonstituzionaltasun helegitea tarteratu zen,  Elkarte   Autonomoetan   baldintza   astunagoak   ezartzeko   inongo   arrazoirik   ez   dagoela   salatuz.  Auzitegi   Konstituzionalak  98/ 1985   Epaian  baldintza   hauen   onargarritasuna   erabaki   zuen:   epai  horren   arabera,   zilegi   da   izaera   juridiko   hau   lortzen   duten   sindikatuei   ordezkaritza   zabalagoa  eskatzea,   beren   eremutik   kanpo,   Estatu   mailan,   egikaritzeko   eskubide   bat    (partehartze  instituzionala) ematen zaielako.                   Auzitegi Konstituzionalaren 98/1985 Epaia, 14. oinarri juridikoa:  "Para enjuiciar...las mayores exigencias  impuestas...para obtener la condición de sindicato más representativo a nivel de Comunidad Autónoma es preciso tener  en cuenta que... (se) concede a tales sindicatos no sólo las mismas prerrogativas que a los de nivel estatal en el ámbito  específico de la respectiva Comunidad, sino también la capacidad para ostentar la representación institucional ante las   Administraciones Públicas u otras Entidades u organismos de carácter estatal. El papel reservado así a dichos  sindicatos en el ámbito estatal tiene como contrapartida los peculiares requisitos que en orden a la representatividad les  han sido impuestos.En atención a lo que se acaba de decir, no es irrazonable exigir de los sindicatos más representativos  a nivel de Comunidad Autónoma unas condiciones adicionales que garanticen su relevancia no solamente en el interior  de la respectiva Comunidad, sino también en relación con el conjunto nacional..."      Irradiazioaren irizpidea:   Irizpide honen bidez irradiaziozko ordezkaritza lortzen dute, elkarte autonomoan dagoeneko  hauteskunde emaitzen arauera ordezkaritza nagusia lortu duen sindikatu bati atxikitako sindikatuek.   Adibidez, IJAPA pelotarien sindikatuak ELAri atxikia dagoen neurrian, azken honen ordezkaritza nagusia jasotzen du  bere arlorako, beti ere, presentziarik izanez gero.      Estatu mailan bezala, irradiaziozko ordezkaritza lortzen dutenek, beren jarduera eremuan bakarrik  egikaritu ahal izango dituzte izaera juridiko horrek dakartzan eskubideak, eta eremu horretan  presentziarik izanez gero.   Eskubideei dagokionez, elkarte autonomoetako ordezkaritza nagusiko sindikatuek Estatu mailakoen  eskubide berak izango dituzte, kontuan hartuz elkarte autonomoaren mailan egikaritu ahal izango  dituztela, salbu partehartze instituzionaleko eskubidea, zeina Estatu mailan ere ejerzitatu ahal  izango duten.    Ondorioz ordezkaritza nagusiaren kontzeptuak sailkapen bikoitza sorrarazten du sindikatuen artean:  batetik "ordezkaritza nagusiko sindikatuak" eta bestetik, "beste sindikatuak".     4.- Ordezkaritasun soila edo nahikoa     Halere, batzuen eta besteen artean araudiak kontuan hartzen ditu ordezkaritza nagusia lortzen ez   duten sindikatuak, baldin eta, beren jarduera eremuan errotuta egonik, gutxienez ordezkaritzaren %  10 badute (adibidez irakaskuntza sektorean STEE/EILAS). Horrelako ordezkaritza duten  sindikatuek erdibideko kontsiderazio edo maila bat dute eta "ordezkaritza soila edo sinplea (OSS)"  deituraz ezagutzen dira (ASLOko 7.2 artikulua).    Kasu honetan eremu zehatz horretan egikaritzeko eskubide hauek lortzen dituzte:     -Eraginkortasun orokorreko hitzarmenak negoziatzeko eskubidea -Administrazio publikoan lan baldintzen zehaztapenean parte hartzeko eskubidea -Laneko gatazka kolektiboak konpontzeko prozedura ez- jurisdikzionaletara jotzeko eskubidea.  - Enpresetan   eta   administrazioan   langileen   ordezkariak   aukeratzeko   hauteskundeak   bultzatzeko  eskubidea.   Ondorioz   araudiak   honako   mailaketa   hirukoitza   egiten   du   sindikatuen   artean,   maila  bakoitzean eskubideen zabalera desberdina izanik eta guztiek funtsezko edo oinarrizko eskubide  kolektiboak izanik:   -Ordezkaritza nagusiko sindikatuak (ONS) -Ordezkaritza soileko sindikatuak (OSS) -Beste sindikatu guztiak       IV- ASKATASUN SINDIKALA: URRAPENA ETA BABESA     1.- Eskubidearen urrapena     Askatasun sindikalaren aurkako edozein erasori "jokaera antisindikala" izena ematen zaio  orokorki. Jokaera hauen artean bai askatasun sindikalaren alde indibiduala bai kolektiboa urratzen  dutenak aurkitzen dira, hala nola, askatasun sindikalaren funtsezko edukinaren  nahiz gehigarriaren  aurkakoak.       Jatorriak   ere   oso   desberdinak   izan   daitezke,   edozein   hiritar,   elkarte   ,   langile,   etab.   gerta   baitaiteke   askatasun   sindikalaren   urratzaile.   Jatorri   horien   artean   hiru   dira   ohizkoenak    (botere  publikoak, enpresariak eta sindikatuak) eta horietara mugatuko da azterketa.     1.1 Botere Publikoak     Botere Publikoen ohizko sailkapena erabiliz, jokaera antisindikalen jatorri izan daitezke bai  Botere Legegilea, bai Ejekutiboa eta baita Judiziala ere.   Honela  legegileak  bere esku duen botere araulearen bidez askatasun sindikalaren aurkako  legeak eman ditzake. Adibidez legean sindikatuen arteko bereizketak eginaz aurretiazko kriterio  objetiboetan oinarritu gabe.   Adibideen artean: Auzitegi Konstituzionalak 98/ 85 epaian ASLO legearen hainbat artikulu konstituziokontrako  kontsideratu   zituen,   eta   gauza   bera   gertatu   zen   259/ 2007   epaian,   atzerritarren   eskubideak   arautzen   dituen   Lege   Organikoa 4/2000 indargabetu zuelako askatasun sindikalari dagokionez “paperik gabeak” eskubidegabetzen zituelako.    Botere   Ejekutiboari  dagokionez    (ejekutiboa   zentzu   zabalean   ulertzen   dugu   haren   barnean  tresna   beterazle   guztiak   kontsideratuz,hau   da,   administrazio   osoa   barne   delarik),   Gobernutik  abiatuz,   zeinak   bere   erreglamenduen   bidez   askatasun   sindikala   urra   dezakeen    (adibidez  funtzionariei greba egiteko eskubidea oztopatuz)  eta azken udaletxeraino  (duela gutxi alkate batek  sindikatu bati bere lokala irekitzeko baimena ukatu zion inongo arrazoirik eman gabe) izan daitezke  eskubidearen erasotzaile.   Azkenik  Botere Judizialari dagokionez, honek ere eskubidea urratu dezake. Konstituzioaren  arabera botere judizialari hiritarren edo taldeen  (kasu honetan langile edo sindikatuen) eskubideei  babesa ematea dagokie. Baldin eta arazo konkretu bat auzitaratuko balitz eta ebazpena ematerakoan,  auzitegiak edo epaileak eskubide horri babesik emango ez balio, bere betebeharra ez gauzatzeaz  gain askatasun sindikala urratuko luke. Ondorioz Botere Judiziala bere erabakiak ezagutarazteko  dituen tresna juridikoen bidez (nagusiki, epaiak, autoak eta probidentziak) urratzaile bihur daiteke.     1.2 Enpresariak      Jakina   denez   enpresariak   lantegiaren   barruan   botere   zabalak   ditu   lana   antolatzeko   eta  zuzentzeko, eta aldi berean langileekiko santzio eskumena du. Botere hauek beharrezkoak diren  edota zein neurri izan behar duten eztabaidatu gabe, eguneroko praktikak zera erakutsi du, askotan  legezko botere horien babesean benetako jokaera antisindikalak gauzatu direla.   Jokaera antisindikal horiek langile indibidualen aurkakoak edo sindikatuen aurkakoak izaten  dira.   a-Langileei dagokienez lan harremanaren edozein momentutan jasandako erasoak izaten dira:   * lan harremana sortzeko momentuan:    Une   honetan   jokaera   antisindikalak   honelakoak   izan   daitezke:    Enpresariak   langilearekin  kontratzerakoan sindikatu jakin batean afiliatzeko agindua eman diezaioke, edota aurrez afiliatuta  badago sindikatua uztera behartzen du, edota langilearen afiliazioari buruzko ikerketa egitea soila  askatasun   sindikalaren   aurkakoa   litzateke.   Modu   berean,   urteetan,   enpresarien   artean   langileen  zerrenda beltzak existitu dira, sindikalki aktiboak diren langileen izenak jasotzen dituztenak eta  hauek ez kontratatzeko aholkua ematen dutenak.    * lan harremana garatzen den bitartean: Nahiz   eta   kontratuan   zehatz- mehatz   jasotzen   diren   langilearen   betebeharrak,   araudiak  enpresariari   muga   batzuekin   botere   garrantzitsuak   ematen   dizkio   lana   antolatzeko   eta   ondorioz  hasera batean adostutako lan baldintzak aldatzeko ("ius variandi" izenez ezagutzen den boterea) .    Arazoa,   enpresariak   legezko   botere   hori   borondate   antisindikalez,   sindikalki   aktiboa   den  langilea   kaltetzeko   erabiltzen   duenean   sortzen   da.   Ustez   legezkoa   den   erabaki   baten   azpian  (adibidez   langilea   enpresaren   beste   lantoki   batera   aldatzea)   jokaera   antisindikala   gordetzen   da  (langilea aktiboa delako kaltetzeko borondatea).   Lan harremana garatzen deneko une honetan jokaera antisindikal mota asko aurki daitezke:   langilearekin   kontratuan   adostutako   betebeharrak   eman   beharrean,   beheragoko   mailakoak   diren  beste   batzuk   ematea;   maila   berdineko   lanagatik   soldata   desberdina   ematea;   hitzarmenean  agindutako azterketak egiteko baimenak ukatzea; lan txanda eta ordutegi astunenak apropos ematea;  eta abar luzea.    Jokaera hauek salatzerako orduan langilearen arazorik larriena froga arazoa izaten da, hain  zuzen legezko itxura azaltzen baitute enpresarien erabakiek ,"ius variandi" delakoaren babesean. Eta  auzitan edozer salatzen duenari dagokio frogatzeko zama.   Zenbaiten ustetan frogaren zamari dagokionez azken urteotan Auzitegi Konstituzionalak bide  berri bati  ireki dio atea, zama hori langile eta enpresariaren artean banatzeko bideari ekinez. Horren  arabera   nahikoa   da   langileak   jokaera   antisindikalaren   indiziorik   edo   arrastorik   aurkeztu   dezan.  Auzitegiak   ondoren   enpresariari   exigituko   baitio   bere   jokaera   legearen   araberakoa   izan   dela  azaltzea.   b-Sindikatuen aurkako jokaera antisindikalak bi sailetan banatu ohi dira:   *Batetik, sindikatuen jarduera eskubideen aurka joan daitezke enpresarien jokaerak. Horrela,  adibidez,   greba   eskubidea   oztopatzea    (greba   egiten   ez   duten   langileak   sarituz,   edo   kanpoko  langileak   kontratatuz   grebak   dirauen   bitartean.   Bi   kasuetan   enpresariaren   jokaerak   greba  eskubidearen edukina deusezten du ) edo ordezkariak aukeratzeko hauteskundeak egitea oztopatzea,  etab. Azken finean, sindikatu jarduerari dagokion edozein eskubideren aurka doan portaera.   *Eta   bestetik   jokaera   antisindikala   kontsideratzen   da   sindikatuak   kontrolatzeko   asmoz  enpresariak mantendutako jokabidea. Zentzu honetan historikoki  ohizkoa zen enpresariek beraiek  sindikatuak sortzea eta medio ekonomiko eta materialez hornitzea, noski, kontrolatzeko asmoz:   enpresariaren menpeko "sindikatu horiak" izena ematen zaie halakoei.    Jokaera   mota   konkretu   hau   ASLOk   bereziki   aipatzen   du   13.   artikuluko   2.   parrafoan:    "Espreski, askatasun sindikalaren urrapen kontsideratuko dira, enplegu emaile batek edo enpresari  elkarte batek bere menpeko edo kontrolpeko sindikatuen sorrera bultzatzea edo ekonomikoki edo  beste modu batez, kontrolatzeko asmo berorrekin sindikatuak mantentzea suposatzen duten esku- sartze ekintzak."   Enpresariengan jatorria duten urrapenen atala amaitzeko esan behar da, ikusi den bezala,  portaerak mota askotakoak eta momentu anitzetan sor daitezkeela, eta arrazoi honegatik legegileak  banan- bana   debekatu   beharrean   arau   orokor   bat   ematen   duela  ASLOko   12.   artikuluan.   Bertan  deuseztzat jotzen dira enpleguan edo lan baldintzetan enpresariak eginiko diskriminazioak , ekintza  sindikalean jarduteagatik edo sindikatuen edozein ekintzari atxikitzeagatik.     Beraz   12.artikuluan   orokorki   arautzen   dira   enpresarien   urrapenak   eta   aipatu   bezala   13.  artikuluan portaera konkretu bat.     1.3 Sindikatuak     Sindikatuak,   kontraesana   badirudi   ere,   askatasun   sindikalaren   urratzaile   izan   daitezke.  Eskubide indibidual nahiz kolektiboei eraso diezaiekete.   a-Indibidualak:   Sindikatuek bai beren afiliatuen eta bai ez afiliatuen eskubideei eraso diezaiekete.   Afiliatuei   dagokienez,   gogoratu   behar   da   ekintza   sindikaleko   eskubide   indibidualak    sindikatuaren   barne   antolaketan   parte   hartzeko   afiliatuen   ahalmena   babesten   duela.   Hurrengo  eskubideak besarkatzen ditu gutxienez aipaturiko eskubide indibidualak:  erabakietan parte hartzeko  eskubidea, sindikatuko karguak hautatzekoa, sindikatuaren programa eta ekintzak antolatzerakoan  parte hartzeko eskubidea, egoera ekonomikoaren berri jakiteko eskubidea, informazioa jasotzekoa,  bileretan parte hartzekoa, zerbitzuez baliatzekoa, etab.    Modu   berean   afiliatzeko   baldintzak   betetzen   dituen   langileari   afiliazioa   ukatzea   afiliazio  eskubidearen eta azken finean askatasun sindikaleko eskubidearen aurkako jokaera litzateke.    Edota   barne   araudiak   ezartzen   dituen   prozedurak   eta   zio   edo   kausak   kontutan   izan   gabe  afiliatuta   dagoen   langilea   kanporatzea   ere   eskubidearen   aurkako   jokaera   antisindikala   izango  litzateke.   Langile ez afiliatuei dagokienez, sindikatuek ez afiliatzeko eskubidea urratu izan dute.      Sindikatuen izaeraren barnean eta helburuen artean dago ahalik eta langile gehien elkartzea  interes amankomunak defendatzeko (are gehiago afiliatuen tasa eskasa izanik - gaur egun Estatu   Espainiarrean %11 gutxi gora behera- ). Afiliatuak lortzeko ahalegin horretan sindikatuek baliabide  desberdinak erabili izan dituzte.    Batzuetan   afiliazioa   erakargarri   egiteko   sindikatuak   saiatu   dira   afiliatuentzako   hainbat  zerbitzu   antolatzen:    zerbitzu   juridikoak,   bidaia   agentziak,   pentsio   planak,   formazio   ikastaroak,  etxebizitza   kooperatiba,   edota   -adibidez,  Alemanian-    banketxeak.   Bitarteko   hauekin   afiliatuak  gehitzea eta erakartzen ahalegintzea guztiz zilegi da.   Bestetan berriz, hainbat medioren legezkotasuna zalantzan jar daiteke. Horrela, sindikatuak  eta enpresak afiliatuak bakarrik kontratatzea adostea eta antzeko itunek, langileen ez afiliatzeko  eskubidea urratzen dute. Beraz, sindikatu eta enpresaren arteko horrelako hitzarmenak askatasun  sindikalaren aurkakoak lirateke gure araudian. Halere, askotan adostu izan dira horrelako akordioak,  "segurtasun sindikaleko klausula" izenez ezagutzen direnak eta hainbat arauditan gaur egun ere  legezkoak dira.   Horien adibide bezala honako segurtasun sindikaleko klausulak:   *Closed shop:  Honen arabera, sindikatuak eta enpresariak akordioa sinatzen dute, enpresak  sindikatu   sinatzaileko   langileak   bakarrik   kontratatuko   dituela   adostuz.   Ondorioz   afiliazioa  nahitaezko   baldintza   bihurtzen   da   lanpostua   lortzeko.   Erresuma   Batuan   eta   Belgikan   indarrean  daude.   *Union   shop:    Akordio   honen   bidez   langileek,   afiliatuta   ez   badaude,   beren   lanpostua  mantentzeko epe batean afiliatu beharko dute. Baldintza hori ez betetzeak iraizpena edo despidoa  izango   du   ondoriotzat.   Enpresariak   nahi   duen   langilearekin   kontrata   dezake,   baina   epe   baten  barruan afiliatzeko baldintzapean (EE.BBetan indarrean).   *Preferencial   hiring:    Lehenengoaren   antzeko   akordioa   da.   Honen   arabera   enpresariak  lehentasunez hitzarmena sinatu duen sindikatuaren afiliatuak kontratatuko ditu. Lanposturen bat  bete behar bada sindikatuak bere afiliatuak aurkez ditzake eta enpresariak horien artean egingo du  aukera, salbu aurkeztutakoek lanpostuak behar duen kualifikazioa betetzen ez badute. Gerta daiteke  sindikatuak kandidaturik ez aurkeztea. Kasu honetan ere enpresariak nahi duen langilea kontrata  dezake.   *Maintenance   of   membership:    Akordio   honen   arabera   afiliatutako   langileek   nahitaez   mantendu behar dute izaera hori lanpostuan jarraitu nahi badute. Enpresariak sindikatua uzten duten  langileak iraizteko konpromezua hartzen du.   Aipatutako segurtasun klausula hauetariko bakoitza bakarka edo aldi berean bat baino gehiago  adostu daitezke. Edozein kasutan, esan bezala, sindikatuen lagungarri bihurtzen dira baina langile  indibidualen eskubideen kalteetan  (bereziki ez afiliatzeko eskubidea) eta ondorioz gure araudiak ez  ditu onartzen.   Araudiak   sindikatuen   lagungarriak   diren   eta   langileen   eskubideen   aurkakoak   ez   diren   bi  klausula jasotzen ditu ASLOko 11. artikuluan::    .Agency shop edo hitzarmenak eragindako gastuetarako laguntza. .Check off edo kuoten erretentzioa.   Lehenengoaren   helburua,   sindikatuei   hitzarmen   kolektiboa   negoziatzeak   sortzen   dizkien  gastuak langileen artean banatzea da. Dena den ASLOko 11. artikuluak dionez, langilearen baimen  espresua   beharko   da   gastuen   banaketan   parte   hartzeko.   Afiliatu   eta   ez   afiliatuei   egiten   zaie  gonbidapena.      Bigarrena, check off  klausula afiliatuentzat dago pentsatua. Klausula honen arabera afiliatuen  kuotak   sindikatuak   bildu   beharrean    (horrek   suposa   dezakeen   gastu   eta   lanarekin)   enpresaria  bihurtzen   da   kuota   biltzaile   soldatatik   dagokion   kopurua   erretenituz   edo   atxikiz   eta   ondoren  sindikatuari   emanaz.   ASLOko   11.artikuluak   dionez,   aukera   afiliatu   bakoitzaren   esku   dago.  Afiliatuak   hala   erabakitzen   badu,   enpresaria   legez   behartuta   dago   kuotak   biltzera,   hau   da,  enpresariarentzat legezko obligazio bihur daiteke afiliatuaren erabakia. Honek noski agerian uzten  du langilearen afiliazioa.   b-Kolektiboak:   Sindikatuek   beste   sindikatuen   eskubideei   ere   erasotu   diezaiekete.   Esate   baterako,   hainbat  salaketa egon ohi dira, zeintzuetan sindikatu batek negoziazio kolektibo prozesu batean beste baten  jarrera diskriminatzailea salatzen duen, batek bestea negoziazio mahaitik kanporatu duelako.      2.- Eskubidearen babesa     Ikusi   bezala   askatasun   sindikalaren   aurkako   jokaeren   jatorriak   desberdinak   izan   daitezke:   botere publikoak, enpresariak eta sindikatuak bereziki, baina beste edozein erakunde, langile, edo  oro  har,   edozein   hiritar   izan   daitezke   eskubidearen   urratzaile    (adibidez,   sindikatu   baten   kaleko  propaganda kentzen duen pertsona bat).    Araudiak jatorri guztiak kontutan izanik eskubidearen babes sistema antolatzen du, hobeto  esan, sistema bikoitza antolatzen du, kontutan izanik erasotzailea botere publikoak diren edo sujetu  pribatuak  diren    (enpresariak,   sindikatuak,   hiritarrak   oro   har).   Gaia   aztertzeko   sailkapen   hori  jarraitzen da.      2.1 Botere publikoak     Botere  publikoen  jokaera  antisindikalen  aurka  babesa  nazioarteko  erakundeen  aurrean  eta  estatuko auzitegien aurrean ere eska daiteke.     2.1.1 Nazioarteko babesa    Nazioarte mailan botere publikoen urrapenak LANEren aurrean eta Europako Kontseiluaren  aurrean sala daitezke.   LANEren barruan Askatasun Sindikaleko Komitea (ASK) arduratzen da arazo honetaz.  Komitearen osaketa hirukoitza da, 9 kidek osatzen dute, 3 Estatuak ordezkatuz, 3 enpresariak  ordezkatuz eta 3  langileak ordezkatuz.      Prozedurari dagokionez, Komite honek estatuetako botere publikoen aurkako salaketak jaso  eta aztertzen ditu eta ondoren informe bat egiten du erabaki bat hartuz eta dagozkion neurriak   proposatuz14.   Informe   edo   txosten   hori   LANEko   organo   gorenari,  Administrazio   Kontseiluari  igortzen   dio,   honek   proposamena   berea   egin   dezan,   Administrazio   Kontseilua   baita   Estatu  urratzaileari bere jokaera antisindikala alda dezan eska diezaiokeen organoa. Beraz, informea berea  egingo balu, dagokion estatuari artamendu edo gomendio bat egingo lioke bere jokaera aldatzeko.  Halere artamenduek ez dute estatuengan eraginkortasun juridikorik eta jokoan jartzen dena estatuen  nazioarteko prestijioa da.   Europako Kontseiluari dagokionez, erakunde honek Giza Eskubideen Babeserako Hitzarmena  onartu   zuenean   eskubide   horien   artean   askatasun   sindikaleko   eskubidea   aintzatetsi   zuen,   11.1  artikuluan. Eta Giza Eskubideen Europar Auzitegia sortu zuen. Ondorioz estatuen botere publikoen  aurkako salaketak aztertu eta epaituko ditu, jokaera antisindikalei buruzkoak barne.   Hala ere, LANEren artamenduekin gertatzen den bezala, auzitegi honen epaiek ere  ez dute  eraginkortasun_edo_indar juridikorik eta jokoan dagoena Estatuen nazioarteko ohorea da.     2.1.2 Estatu mailako babesa    Barne   araudiak,   jatorriaren   arabera   babes   sistema   hauek   antolatzen   ditu   botere   publikoei  dagokienez:   *Botere legegilearen urrapenen aurrean bi prozedura dira posible.   -Konstituziokontrakotasun   helegitea:    lege   bat   askatasun   sindikalaren   aurkakoa   balitz  ondorengo sujetuek Auzitegi Konstituzionalaren aurrean sala dezakete:  50 diputatu edo senadorek,  Gobernuko   Presidenteak,   Herri   Defendatzaileak   eta   Elkarte  Autonomoetako   Parlamentuek   eta  Gobernuek  (Konstituzioko.162.1.a artikulua). Helegite hau araua argitaratzen denetik 3 hilabeteko  epean egin behar da.   -Konstituziokontrakotasun arazoa:  baldin eta epaile batek kasu konkretu bat erabakitzeko,  konstituzioaren   aurkakoa   dela   uste   duen   arau   bat   aplikatu   beharko   balu,   arazo   hau  Auzitegi  Konstituzionalaren aurrean planteatuko du, honek araua deuseza kontsidera dezan. 14 Askatasun Sindikaleko Komitearen aurrean aurkezturiko salaketen, egindako txostenen eta emandako gomendioen  datu base osoa helbide honetan aurkitu daiteke:  http://webfusion.ilo.org/public/db/standards/normes/libsynd/index.cfm? Lang=SP&hdroff=1&CFID=52165689&CFTOKEN=39621025     *Botere ejekutiboaren jokaera antisindikalen aurka auzitegi  edo epaitegi arruntetara jo behar  da,   baina   legeak   oinarrizko   eskubideentzat   araututako   prozedura   bereziaren   bidez,   hau   da,  lehentasunezko prozedura laburtuaren bidez. Lan Prozedurako Legean (175- 182 art. ak) arautzen da  prozedura berezi hau.    Prozedura   horretatik   eratorritako   epaiak   eskubidea   babestuko   ez   balu,   bigarren   prozedura  baten   atea   irekiko   litzateke.  Auzitegi   Konstituzionalaren   aurrean   eskubidearen   babesa   eskatuko  litzateke anparozko helegitea eginez.   *Botere judizialean jatorria duten jokaera antisindikalen aurka Auzitegi Konstituzionalera jo  daiteke babes eskean anparozko helegitearen bidez.     2.2 Sujetu pribatuak                                           Araudiak   babes   sistema   amankomuna   erregulatzen   du   urratzailea   edozein   sujetu   pribatu  denean,  hau da, enpresari,  sindikatu,  langile edo beste  edozein hiritar edo  erakunde pribaturen  jokaera antisindikalen aurrean erabil daitezken tresna juridikoak berdinak dira. Honakoak:   -Lehentasunezko prozedura laburtua:   Lan_Prozedurako Legeak_arautzen du lehen esan denez, zehazki 175-182 artikuluetan.   ASLOko 13. artikuluak dionez, "askatasun sindikal eskubideak  (...) kaltetuak kontsideratzen  dituen   edozein   langile   edo   sindikatuk   babesa   eska   dezake    (...)   oinarrizko   eskubideen   (...)  prozesuaren bidez."   Beraz   bai   langileak   eta   bai   sindikatuak   prozedura   berezi   hau   erabil   dezakete.   Gainera  ASLOko   14.   artikuluak   dionez   ,   ustezko   kaltetua   langilea   denean,   bere   sindikatua   edota  ordezkaritza nagusiko edozein sindikatu edozein prozesutan aurkez daitezke langilearen posizioa  indartuz, 'coadyuvante' edo alderdialde figura prozesalaren bidez.    -Anparozko helegitea:   Printzipioz Auzitegi Konstituzionalaren aurrean aurkezten den helegite hau botere publikoek  eragindako urrapenen aurka bakarrik jar daiteke.  Hau da sujetu pribatuen jokaera antisindikalen  aurrean   babesteko   ezingo   litzateke   erabili.   Dena   den  Auzitegi   Konstituzionalak,   pribatuengan  jatorria   duten   jokaeren   aurka   erabiltzea   onartu   du   honako   fikzio   juridikoa   erabiliz:    printzipioz  kaltetutako langile edo sindikatua prozedura laburtuaren bidez auzitegi arruntera doaz, hori bait da  lehenengo baldintza. Auzitegi arruntak bere epaiaren bidez eskubideari babesa eskeintzen badio,  ongi. Bestela, auzitegi arruntak babesik emango ez balio, kontsideratzen da auzitegiak bere babes  betebeharra   ez   duela   kunplitzen   eta   ondorioz   Auzitegi   Konstituzionalak   auzitegi   arruntaren  jokaerari   portaera   antisindikal   baten   trataera   emango   dio.   Eta   botere   judizialaren   jokaera  antisindikalen aurrean Auzitegi Konstituzionaleko bidea irekitzen denez, anparozko helegitea jarri  ahal izango da.   
