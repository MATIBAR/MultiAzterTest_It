                         Hizkuntz teknologiak eta itzulpen automatikoa                gizon bat teleskopio batekin      Normalean pertsonak ez dabiltza kaletik teleskopio batekin besapean!   Kasu bakoitzeanegin deninterpretaziosintaktikoadiferentea da, nahiz eta bi esaldiak oso antzekoak izan.Teleskopiohitzak ikusteko tresna adierazten du etaegunkarihitzak ez. Hori jakitea ezinbestekoa da interpretazio sintaktiko egokia zein den jakiteko. Are gehiago, pentsa genezake beste egoera bat non gizonak teleskopioa alboan duen, behatoki astronomiko bateko argazki batean, adibidez; horrela, bigarren esaldiko lehen interpretazio sintaktikoa ere zuzena litzateke. Hau da, oso zaila da bereiztea ezagutza lexikala (teleskopioetaegunkarihitzak), ezagutza sintaktikoa, semantikoa (teleskopioa,ikusteko tresna da,egunkariaez) eta munduari buruzkoa (ea teleskopioa edo egunkaria besapean daraman edo alboan daukan). Lau ezagutza mota horiek batera erabili behar ditugu hizkuntzaren tratamendu automatikoan, denak batera; ezin diogu ekin problema handiari hainbat azpiproblema independente eta errazagotan banatzen.   ***** 2.2. Beharrezko diren ezagumendu-motak *****   HPko sistema batek hizkuntzaren tratamendu osoa egin behar badu, honako ezagutza mota hauek erabili beharko ditu:     * Fonetikoa eta fonologikoa. Zehazten dute nola ahoskatu behar diren hitzak       eta letra bakoitzari zein fonema dagokion. Hizketaren tratamenduaz       aritzerakoan, bi sistema nagusi garatzen dira: hizketaren ezagumendua edo       analisia (Automatic Speech Recognition, ASR), eta sintesia edo sorkuntza       (TTS, Text to Speech).     * Lexikala.Hizkuntzan erabil daitezkeen morfemak zehazten dira hemen       (lemak, aurrizkiak, artizkiak eta atzizkiak), eta bakoitzarentzat bere       hizkuntza-ezaugarriak zehazten dira.Adibidez, txipiroi euskarazko izena       dela dakigu, baina kokorrriposta ez da euskara.     * Morfologikoa. Hitz posibleen osaketa definitzen da morfemak erabiliz.       Zein morfema-kate dira posible eta zeintzuk ez? Morfema pare bat biltzen       direnean letrarik galtzen da? edo gehitu behar da? edo aldatu? Aplikazio       batzuetan ez da beharrezkoa, adibidez, ingeleserako askotan ez da kontuan       hartu izaten (hala ere, bada bestela pentsatzen duenik ere). Baina,       morfologia aberatsa duten hizkuntzen prozesamenduan oso garrantzitsua da,       esate baterako, euskara, suomiera, etabar. Adibidez, etxekoekin       euskarazko hitza da etxe+ko+ekin morfema segida dena, baina zirenkoekin       ez da euskarazko hitza.     * Sintaktikoa. Esaldien egitura ezagutzeaz arduratzen da, hau da, hitz       bakoitza zeinekin datorren. Hitzen arteko harremanak definitzen dira       hemen, haien kategoria sintaktikoen arabera.     * Semantikoa.Hitzen esanahia lortu eta hitzen esanahietatik abiatuz,       beraiek osatzen duten esaldiaren esanahia lortu.     * Testuinguruari dagokiona. Pragmatika gisa ezagutzen dena. Berez       linguistikoa ez diren, eta igorpen linguistikoen prozesamenduan eta       interpretazioan eragina duten informazioez arduratzen da. Hemen bi atal       bereiz daitezke:           o Diskurtsoaren ezagutza. Hizkuntza erabiliz komunikatzeko gizakioi             suposatzen zaigun ezagutza. Lehenago igorri diren esaldien             interpretazioak kontuan hartzen dira izenorde, elipsi eta denbora-             aspektuak egoki ulertu ahal izateko. Hizketako parte-hartzaile             bakoitzak besteek dakitenari buruz edo nahi dutenari buruz             suposatzen duena ere jakin behar da, elkarrizketa bat konputagailu             bidez eraman ahal izateko.           o Munduaren gaineko ezagutza.Hizkuntza bateko hiztunek elkarren             artean komunikatzerakoan, munduari buruz duten ezagutza kontzeptual             guztia hartu behar da kontuan, alegia, mintzagaiari berari buruz             jakin behar dena. Horrelako ezagutzak esaldietan esplizituki             adierazten ez den eta bistan den informazioa ulertzeko balio du. Jakina, goian aipatu ditugun modulu horietako informazio guztia ez da beharrezkoa lexikoi espezifiko baterako. Lexikoi bakoitzak HPko sistema espezifiko baterako beharren araberako informazioa izango du eta.  ***** 2.3. Arrazionalismo eta enpirismoa *****  Hizkuntzaren prozesamenduko lehengo aplikazioak 1960.eko hamarkadan hasi ziren sortzen. Hasieran aplikazioetara zeharo lerraturik zegoen teknologia zen hura, eraikitako sistemak eta soluzioak guztiz ad hoc ziren, problema edo aplikazio zehatz bakar bat ebazteko asmatuak. Horrela, bada, garaturiko hainbat sistema aplikazio espezifikoetarako baino ez ziren baliagarri. Geroago, ezagutza linguistikoa biltzen, orokortzen eta berrerabiltzen jarri ziren indarrak 70 eta 80.eko hamarkadetan. Teoria linguistikoek sintaxi eta erregela gramatikaletan kokatzen ziren. HParekiko interesa areagotzeaz gain, azpimarratzekoa da epe horretan alderdi linguistikoan arreta handiagoa jarri zela. Ondoren, 1990.eko hamarkadaz geroztik, joera nagusia (egun ere dirauena) corpusetan oinarritzean datza, metodo enpirikoen eta ikasketa automatikoen erabileran. Horien artean ere ikuspegi ugari aurki ditzakegu, jakina, baina denak bat datoz hizkuntza aztertzeko corpusak ordenagailuez baliatuz ikertzerakoan. Hizkuntzen teknologiako aplikazioak diseinatzerakoan ikertzaile asko datu estatistikoek gidaturiko metodoetara lerratu da azken hamarkadetan. Testu-bilduma handiak biltzea, linguistikoki etiketatzea, ahal dela beste hizkuntza bateko testuekin parekatzea HPko ohiko metodoak dira gaur egun. Azken urteetan lan handia egiten ari da metodo empirikoak eta metodo arrazionalistak hibridatzeko. Argi dago metodo bi horietako bakoitzak bere mugak dituela, eta muga horiek desberdinak direla. Metodo hibridoetan oinarrizko bi metodoen alde onak bildu eta alde txarrak baztertu nahi dira, beti ez da erraza baina hori lortzea. Hizkuntzaren tratamendu automatikoaren arloan izandako lorpenek muga handiak dituzte oraindik, hizkuntza ulertzea eta sortzea gizakiok egiten dugun mailan egitea oso zaila baita. Ordenagailuaren lana ataza espezifiko eta mugatuetan kokatuta orain arte emaitza probetxugarriak lortu badira ere, epe ertainean, aplikazio mugatuko sistemak bilduz, ahalmen handiagoko sistema hibrido berriak ikusiko ditugu.   ****** Kreditu eta baimenak ****** (Apunteen amaieran 'kredituak eta baimenak' atala azaldu behar da. Atal hau honela jarriko da:) Egilea: IÃ±aki_Alegria, Nora_Aranberri, Gorka_Labaka eta Kepa_Sarasola Data: 2013ko apirilaren 12 Baimena:Creative CommonsAitortu-PartekatuBerdin_3.0  Oharra: material hau 'Itzulpengintza eta teknologia' ikastaroko ikasleen esku jartzen da Creative Commons Aitortu-PartekatuBerdin 3.0 lizentziarekin. Lizentzia honekin edukia kopiatu, banatu eta erakutsi ahal izango dituzu, ondorengo baldintzak beteaz:     * Edukiaren jatorrizko egilea aipatu behar duzu.     * Lanaren kopia zein banaketa askea da.     * Lan eratorriak, jatorrizko egiletza aitortzeaz gainera, baimen       (lizentzia) berdina izan beharko du.   1Ikus ingelesezko adibide batzuk hemen: http://en.wikipedia.org/wiki/ Syntactic_ambiguity
