







                       1._GAIA:_“Mortis_causaoinordetza”


I.-ARAUDIA


-Kode Zibila: 657-1087 artikuluak.
-Aragoi: 1/1999 Legea, otsailaren 24koa, Heriotzagatiko Oinordetzari buruzkoa
(boa 1999/3/4).
-Balear Uharteak: 79/1990 Legegintzako Dekretua, irailaren 6koa, Balear
Uharteetako Zuzenbide Zibilaren Konpilazioari buruzko Testu bateratua onartzen
duena (bocaib 1990/10/2), 69-84. artikuluak.
-Euskal Autonomia Erkidegoa: 3/1992 Legea, uztailaren 1ekoa, Euskal Herriko
Foru Zuzenbide Zibilari buruzkoa (ehaa 1992/8/7), 27-92. artikuluak; 3/1999
Legea, azaroaren 26koa, Euskal Herriko Zuzenbide Zibilari buruzko legea
aldatzekoa, Gipuzkoako Foru Zibilari dagokionez (ehaa 1999-12-30), 153.-188.
artikuluak.
-Extremadura: Baylioko Forua (Karlos iii.ak 1778an emandako Pragmatika,
Novísima Recopilación delakoan jasoa).
-Galizia: 2/2006 Legea, ekainaren 14koa, Galiziako Zuzenbide Zibilari buruzkoa,
181-308. artikuluak.
-Katalunia: 40/1991 Legea, abenduaren 30ekoa, Kataluniako Zuzenbide Zibilean
Heriotzagatiko Oinordetzari buruzko Kodea (dogc 1992/1/21).
-Nafarroa: 1/1973 Legea, martxoaren 1ekoa, Nafarroako Foru Zuzenbide Zibilaren
Konpilazioa onartzen duena (boe 1973/3/7tik 10era, eta 12tik 14ra), 148-157 eta
165-345. legeak.


II.-OINORDETZA:_KONTZEPTUA_ETA_MOTAK


Pertsona bat oinordetzea bere posizioan jartzea da, berak uzten dituen harreman
juridikoetan beste batek ordezkatzea (adb. enpresa baten lehendakariak dimititu
egiten duenean eta bere postua beste norbaitek hartzen duenean, oinordetza eman
dela esan dezakegu, lehendakari berriak aurrekoa oinordetu duela, alegia).
Harreman juridikoa ez da, beraz, aldatzen, pertsona baizik. Subrogazio
pertsonala gertatu da harreman juridiko berean.


Oinordetza unibertsala edo partikularra izan daiteke. Unibertsala dela esaten
dugu oinordekoa ‘ordezkatuaren’ harreman juridiko guztietan subrogatzen denean,
hau da, pertsonaren ondasun, eskubide eta betebehar guztiak (edo hauen
proportzio bat) beste norbaitengana igarotzen direnean. Oinordetza
partikularra, aldiz, harreman juridiko jakin baten norbait beste baten ordez
jartzea litzateke (eskubide edo betebehar zehatz bat jasotzea soilik).
Halaber, oinordetza inter vivos edo mortis causa izan daiteke. Lehenengoa,
bizirik dauden pertsonen artean gauzatzen den subrogazioa da (adb. lehenago
aipatutako enpresaren lehendakari aldaketa). Bigarrena, ordea, pertsona bat hil
egiten denean, bere ondarean ematen den ‘ordezkatzea’ edo subrogazioa da. Azken
hau da gure irakasgaiaren muina, oinordetza zuzenbideak arautzen duen
fenomenoa, hain zuzen ere.


III.-MORTIS_CAUSAOINORDETZA
3.1.-Kontzeptua
Legeek ez dute mortis causa oinordetza zer den definitzen. Kode zibileko 661.
artikuluak ematen du kontzeptu legal baten definiziorik antzekoena: los
herederos suceden al difunto por el hecho sólo de su muerte en todos sus
derechos y obligaciones. Artikulu hau abiapuntu hartuta esan genezake, beraz,
mortis causa oinordetza pertsona baten subrogazioa dela, beste batek
hiltzerakoan uzten dituen ondasun, eskubide eta betebehar
trasmitigarrietan.Pertsona bat (edo bat baino gehiago) subrogatzen da, beraz,
hildakoaren ondasun, eskubide eta betebeharretan (aktiboan zein pasiboan),
hauek trasmitigarriak direnean soilik. Hala, hildakoaren nortasunaren
eskubideetan, eskubide politikoetan zein ondarezko eskubide edo betebehar ez-
trasmitigarrietan ez da mortis causa oinordetzarik gauzatuko, hoiek ez baitira
pertsonaz-pertsona besterendu daitezken horietakoak.
Dirudienez, hasierako gizarteetan, objektuak norberaren hedaduratzat hartzen
ziren eta, horrenbestez, ezin ziren besterendu; horregatik, hildakoa bere
gauzekin batera lurperatzen zen, bere arimaren eta gorputzaren atal balira
bezala. Gero, behar ekonomikoak eskatuta, gauza horiek familiakoengana
igarotzen hasi ziren; hau da, oinordetza agertu zen. Beraz, ikuspegi
juridikotik, hildakoaren ondasunen gaineko jabetza-eskubidea eskuratzeko modua
da oinordetza, eta haren ingurukoei aitortzen zaie; hala, titularra aldatu
arren, jabetza-eskubide berberak bizirik irauten du eta ondasunak, izaeraz, ez
dira res nullius bihurtzen.
Ideia hori islatu da testu juridikoetan ere. Espainiako Konstituzioak 33.
artikuluan aitortzen ditu jabetza pribatua (propiedad privada) eta jaraunspena
(herencia). Europarentzako Konstituzioa ezartzen duen Tratatuak ere zera dio:
toda persona tiene derecho a disfrutar de la propiedad de los bienes que haya
adquirido legalmente, a usarlos, a disponer de ellos y a legarlos (II-17.1.
art.).




3.2.-Oinarria edo justifikazioa
Historian zehar, mortis causa oinordetzaren oinarriaren aldeko eta kontrako
eritziak agertu izan dira, hau da, herentziaren fenomenoa onartzen dutenak eta
berau gaitzesten dutenak. Azal ditzagun laburki.
A) TEORIA NEGATIBOAK
Doktrina sozialisten eremutik heldu zaizkigu mortis causa oinordetzaren
kontrako eritzi nabarmenenak. MARX eta ENGELSen teoriek, oinordetzeko eskubidea
klase burgesaren pribilegio gisa kontsideratzen dute. Haien ustetan, gizartea
da (hots, Estatua) hiltzen diren gizabanakoen ondarea jasotzeko eskubidea duen
bakarra; izan ere, gizarteari esker lortzen dituzte herritarrek bizitzan zehar
pilatzen dituzten ondasunak, eta horregatik, hiltzean, komunitatearen interesa
eta onura erizpidetzat hartuz, honi bueltatu behar zaio lehenago hartutakoa.
Gizartetik hartutakoa gizarteari itzultzea, nolabait.
Teoria hauek, hala ere, era malguagoa baten interpretatu dituzte zenbait
autorek. Hauen esanetan, hildakoaren ondasunak bi multzotan banatu behar dira
bere oinordetzari bagagozkio: a) produkzio bideak eta b) bere lanarekin
lortutako ondarea. Lehenengo taldea osatzen duten ondasunak (lurrak, enpresak,
lantegiak, tresneria…) berriz gizarteratu behar direla deritzote autoreok, izan
ere Estatuak jarriko baititu berriz herritarren eskuetan, komunitatearen
onuran. Bigarrenaren barne daudenak, ordea, hildakoak bere esfortzuaz baliatuz
bizitzan zehar lortu izan dituenak, bere oinordetzaren parte izan behar direla
ulertzen dute.
B) TEORIA POSITIBOAK
Liberalismoaren argira, aldiz, sutsuki defendatu da oinordetza eta jaraunspena.
Hauek dira, besteak beste, makina bat autorek erabili dituzten argudioak: a)
Jabetza eskubidea mugagabea da eta jarraipena izan dezan, jaraunspenaren bidez
trasmitituko zaie datozen belaunaldiei; b) bere lana dela medio lortutako
ondarea libre xedatzeko eskubidea dauka titularrak; d) hildakoaren familiaren
babesa bermatu behar du oinordetzak. Hau da, egun, doktrinaren gehiengoak bere
egiten duen eritzia. Autore gehienen aburuz, oinordetzaren fenomenoa existitzea
eta arautzea komenigarria da, batez ere, segurtasun juridikoari jarraiki.
Imagina dezagun, bestela, pertsona bat hiltzean bere ondasun guztiak nullius
bihurtzen direla, hau da, jaberik gabe geratzen direla; edo eta kreditu-
eskubideak hartzekodun zein zordunik gabe.
Gizarteak oinarri ekonomikoa nekazaritzan zuen garaian, funtsezko erakundea zen
oinordetza-zuzenbidea, batez ere bildutako aberastasuna eta boterea
transmititzeko eta iraunarazteko bidea ematen zuelako (latifundismoa,
maiorazkoak…); hala, zuzenbide hori gutxi batzuentzat bakarrik zen baliagarria.
Gaur egun, ikuspegi politiko-sozialean, oro har, garrantzia galdu du. Baina,
bestalde, hiritar guztiek hartzen dute parte oinordetzaren antolaketan, hala
beste norbaitena jasotzeko, nola norberarena bideratzeko. Ikuspuntu beretik,
pertsonen bizi-itxaropena handitu denez, jaraunsleak pertsona helduak izaten
dira. Horrek eragina izan beharko luke oinordetza-sisteman, eta, bereziki,
senipartearen funtzioan; seniparteak zentzua du kausatzaileak gazterik hiltzeko
arriskua duenean, hala oraindik autonomia ekonomikorik ez duen umeari bermatzen
baitzaio mantenua eta laguntza. Jatorrizko arrazoia zen hori, baina, gaur egun,
aparteko kasuetan gertatzen da eta, beraz, nahikoa da laguntza behar duenari
mantenu-eskubidea bermatzea, berak bere baliabideak lortzeko aukera izan
bitartean.
Onuradunen ikuspegitik, eskubide errealak eskuratu eta erlazio juridikoak
bereganatzeko tresna teknikoa da oinordetza. Egun, ordea, ondasunak bideratzeko
beste tresna berriak hedatu dira, horren ondoan: bizi-aseguruak, aberastasuna
banatzeko eta emateko; fundazioak, ondarearen norakoa erabakitzeko; enpresak,
oinordetzaren objektua partizipazioak bakarrik izan daitezen.
Etorkizunari begira oinordetza-zuzenbidea aldatzekotan norantz jo erabakitzeko,
faktore soziologikoak aztertu eta neurtu beharra dago: testamentugilearen
ezaugarriak (adina, maila ekonomikoa) eta haren erabakiak; testamenturik egiten
ez duenaren ezaugarriak (adina, maila ekonomia); norberak bere ondasunak
banatzeari buruz duen iritzia. Gaur egun Kode zibilean indarrean dagoen
oinordetza sistemari bagagozkio, autore askok bultzatzen dute honen
eguneratzea, 1889an arauketa hori oinarritu zuen errealitatea eta gaurkoa
aunitz ezberdinak baitira.


3.3.-Mortis causaoinordetza motak
Bi azpimultzo bereiziko ditugu atal honetan.
A.-Borondatezko oinordetza eta oinordetza legala edo abintestato
Oinordetza-zuzenbidean, bada arau nagusi bat: edonork antola dezake, hiltzen
denerako, bere erlazio juridikoen xedea eta helburua, baldin eta ordenamendu
juridikoak hori egiteko nahiko gaitasun aitortzen badio (kzko 662. art.).
Pertsona orok bi tresna mota dauzka eskura bere oinordetza antolatzeko:
1.-Testamentua: aldebakarreko negozio juridikoa da hau, kausatzaileak erabili
dezakeena bere oinordetza antolatzeko (oinordekoak izendatu, bakoitzari zenbat
utzi, oinordekoei ezarritako baldintzak eta epeak…). Testamentu bidezko
oinordetza da testamentu bidez antolatzen dena eta Kode zibilak onartu eta
arautzen duen bakarra da, gainera, borondatezko oinordetzaren eremuan (KZeko
667. art.).
2.-Oinordetza ituna edo kontratua: bi edo pertsona gehiagoren arteko
negozioaren bitartez antolatzen da kausatzailearen oinordetza, eta aldebiko
tresna izanik, printzipioz, errebokaezina izango da. Kode zibilak debekatu
egiten du oinordetza ituna (1.271.II art), baina Estatu mailan indarrean dauden
zenbait ordenamendu autonomikok sakonki arautzen dute, EAEarena tarteko
(EHFZZLko 74 eta 179. atalak).
Kausatzaileak ez badu borondatez bere oinordetza antolatzen legeak ezartzen
ditu berau banatzeko erizpideak. Horri deitzen zaio, beraz, oinordetza legala
edo abintestatooinordetza, hau da, testamentu edo kontratu bidez antolatu ez
dena eta legeak bideratu duena (KZeko 658. art.). Bide bat edo bestea hartuta,
Espainiar ordenamendu juridikoan, behintzat, oinordetza beti emango da: edo
kausatzaileak erabakitzen du edo, bestela, legeak.
Mistoa ere izan daiteke oinordetzaren diseinua: zati baten borondatezkoa eta
beste zati baten, legala (KZeko 658.3 art.).
B) Oinordetza unibertsala edo partikularra
Oinordetza unibertsala hildakoaren ondare osoan edo zati proportzional baten
ematen den subrogazioa da, hots, oinordekoak, jaraunspen guztia edo honen
zatiki bat jasotzen duenean. Partikularra, aldiz, gauza jakin baten gaineko
subrogazioa da, oinordekoak kausatzailearen gauza, eskubide edo betebehar
zehatz bat jasotzen denean ematen dena (kotxe bat, kreditu bat, etxe bat….).
Lehenengoak jaraunspen eta jaraunslekontzeptuak dakarzkigu; bigarrenak, berriz,
legatueta legatu-hartzailearenak. Aurrerago aztertuko ditugun kontzeptuak
izango dira hauek.


IV.-OINORDETZA-ZUZENBIDEA


Zuzenbide zibilaren barne bada atal bat oinordetza-zuzenbidea izena hartzen
duena. Kausatzailearen oinordetzaren arauketa du helburu alor honek: berau da
hildakoaren ondasun, eskubide eta betebehar trasmitigarriekin zer gertatuko den
arautzen duen alorra. Kode zibilean 657 eta1.087 artikuluek finkatzen dute
espainiako oinordetza sistemaren arauketaren hasiera eta amaiera, betiere
kontutan hartuta autonomia erkidego batzuk badutela berezko araudia
oinordetzari dagokionez.
Oinordetza-zuzenbideak hainbat oinarri biltzen ditu:
(1) Dogmatikoa: Konstituzioak babestutako baliotzat hartzen du oinordetza.
(2) Praktikoa: gauza materialen gaineko ahalmenak eta besteekin erlazioak
izateko aukera aitortzen bada, titularra hiltzen denean, segurtasunak eskatuta,
harreman juridikoan eta ekonomikoan bermatu behar da harreman juridiko horiek
izatea eta jarraitzea.
(3) Printzipiozkoa:
(3.1) Gauza-zuzenbidearen ikuspegitik, jabetza-eskubideak, izaeraz, jarraipena
eskatzen du.
(3.2) Obligazio-zuzenbidearen ikuspegitik, norbaiti bere ondasunak xedatzeko
eskubidea aitortzeak hildakoan ondasunekin zer egin erabakitzeko askatasuna
aitortzea dakar.
(3.3) Familia-zuzenbidearen ikuspegitik, familiaren aldeko joerak
etorkizunerantz bideratu dira ondarea sendikoei emanda.

Zuzenbide zibileko teknikak oinordetza-zuzenbidean topatzen du landu beharreko
alorrik aberatsena eta, aldi berean, zailena. Batetik, tradizio doktrinalik
emankorrena agertzen delako han; eta, bestetik, Zuzenbide zibileko gainerako
alorrak han biltzeak korapilo ugari askatu beharra sortzen duelako
oinordetzaren beraren izaeragatik. Oinordetza-zuzenbidean topatzen dira:
(1) Pertsonari buruzko zuzenbidea: norbait hiltzen da, eta gaitasuna duen beste
norbaitek hartu behar du haren lekua.
(2) Ondareari buruzko zuzenbidea: ondare-erlazio juridiko guztiak hartzen dira
kontuan: hala obligaziozko erlazioak, nola eskubide errealak.
(3) Familiari buruzko zuzenbidea: neurri batean, halabeharrez, familiaren
barruko gertaera delako beti, eta legeak ahaidetasun hurbilena hartzen duelako
irizpidetzat oinordekoa izendatzeko.
Gainera, mortis causa egindako negozioek badute berezitasun bat arazoak
zailtzen dituena: berez, printzipioz, eragina dute egilea hil ostean.
Horregatik, negozio horiek kontu handiarekin egin behar dira, gerora ezin
direlako aldatu edo eta, interpretatzeko garaian, egileari aitortza hartzerik
ez dagoelako.


V.-ESPAINIAR_ESTATUKO_OINORDETZA-ZUZENBIDEAREN_EZAUGARRI_OROKORRAK


Espainiako Konstituzioak hala dio bere 33. artikuluan: Konstituzioak jabego
pribatuaren eskubidea onartu egiten du, baita jaraunspenarena ere.Babes honi
jarraiki, Kode zibilak honako printzipioen arabera arautzen dute oinordetza:
1.-Hildakoaren ondarearen zati bat gizarteratzea, zergen bidez.
2.-Kausatzailearen ondorengo eta aurre-ahaideei zein ezkontideari ondarearen
zati bat zor zaie, SENIPARTEAREN bitartez heltzen zaiena.
3.-Senipartea babestuta, geratzen diren ondasunak askatasunez xedatu ditzake
kausatzaileak.
4.-Kausatzaileak ez badu borondatez bere oinordetza diseinatzen, legeak egingo
du bere ordez.


VI.-JARAUNSPENA:MORTIS_CAUSAOINORDETZAREN_OBJEKTUA


Oinordetzaren alde objetiboa, hau da, objetua, jaraunspena da eta hau
kausatzaileak hiltzean utzitako ondareak osatzen du (caudal relicto). Kode
Zibileko 659. artikuluak zera dio: la herencia comprende todos los bienes,
derechos y obligaciones de una persona, que no se extingan por su muerte.
Hildakoaren ondare osoa erregimen juridiko beraren mendean egongo da, osatzen
duten elementuak izaeraz nolakoak diren kontuan izan gabe. Ez da ondare-masa
autonomo bat eta ez du izaera juridikorik. Baina zenbait efektutarako,
legegileak era bateratuan tratatzen ditu jaraunspena osatzen duten ondasunak,
eskubideak eta betebeharrak. Horregatik, jaraunsleak jaraunspena onartzen du
eta ez ondasun bakoitza banan-banan; eta zorrak besterik ez dituen hildakoaren
ondarea ere jaraunspena da.
Kodeak ez du zehazten zein erlazio juridiko transmiti daitezkeen eta zein ez
oinordetzaren bidez. Oro har, eskubide errealak, kreditu-eskubideak eta
familiako ondarearen gaineko eskubideak transmiti daitezke; politikoak
(erregearen oinordea salbuetsita), zenbait eskubide administratibo
(funtzionario kargua) eta pertsonalitateari buruzko eskubideak, berriz, ez.
Hala ere, horietatik zenbait transmiti daitezke pertsonaren eremukoak -alegia,
izaeraz txit pertsonalak- izan arren; esaterako, autorearen zenbait eskubide
moral, eta filiazioa eskatzeko edo inpugnatzeko akzioak; eta, ondarearen
eremukoak berez transmitigarriak izan arren, horietako hainbat ezin dira
trasmititu. Azken horiei buruz, Kode Zibileko 1257. artikuluak honako hau dio:
los contratos sólo producen efecto entre las partes que los otorgan y sus
herederos; salvo, en cuanto a éstos, el caso en que los derechos y obligaciones
que proceden del contrato no sean transmisibles, o por su naturaleza, o por
pacto, o por disposición de la ley (kzeko 525. eta 1595. artikuluak, eta hil
arteko eskubideak; esaterako, usufruktua).


VII.-OINARRIZKO_HIZTEGIA


1.-OINORDETZAREN ASPEKTU SUBJETIBOA
1.-Kausatzailea: Causante.
Mortis Causa-zko oinordetzaren funtsa heriotza bera da. Pertsona bat hil egiten
denean, berak utzitako ondarea (ondasunak, eskubideak eta betebeharrak) bere
ondorengoen, eta hildakoak aukeratzen dituenen artean banatu egiten da.
Hildakoari kausatzailea deitzen zaio, hain zuzen ere, m.c oinordetzaren kausa
sortzen duena. Berak pizten du bere oinordetza prozesua. Kausatzailea hil
egiten den momentuan irekitzen da bere oinordetza eta momentu horretatik
abiatuta aztertuko da ondorengoen edo aukeratuen gaitasuna, alegia.
2.-Oinordekoa: Sucesor.
Oinordeko izenarekin ezagutzen da, orokorki, kausatzailearen ondarearen
osotasunean, zati edo proportzio batean edo eta gauza zehatzetan haren tokian
ipiniko den pertsona. Hauen artean bi daude:
2.1.- Jaraunsle: Heredero.
Oinordeko guztiak ez dira jaraunsleak izan behar, baina jaraunsle guztiak
oinordekoak dira. Horrela esan leike, oinordekoa kategoria zabalago bat dela,
eta honen barnean, jaraunslea dagoela. Jaraunslea titulu unibertsal baten
oinarrian da oinordeko, hau da, ondasun guztiak jasotzen ditu edo hauen
proportzio edo kuota bat (herena, erdia, laurdena...).
2.2.-Legatu_hartzailea: Legatario.
Legatu hartzailea, era berean, oinordeko bat da, jaraunslea bezala. Baina
honek, titulu unibertsala ez du oinarri, banakakoa baizik. Horrela, legatu
hartzaileak ondasun zehatzak jasotzen ditu kausatzailearen jaraunspenetik (etxe
bat, kotxe bat, kuadro bat...).
3.-Testatzailea: Testador.
Bere borondatea, hil ondorengorako, testamentu bidez adierazten duena bizirik
dagoen bitartean. Nahi beste testamentu egin daitezke bizitzan zehar, hil
aurretik egindako azkenak soilik balioa izango duelarik.
4.-Albazea: Albacea.
Testamentu bidezko oinordetzan, testatzaileak testamentuan ezarritako xedapenak
betearaziko dituen pertsona edo pertsonak. Testatzailea hil eta gero,
testamentua irakurri egiten da. Testatzaileak izendatu egin badu albazea bat
edo gehiago, momentu horretan ezagutuko da eta bere esku egongo da
testatzailearen borondatea betearaztea. Normalean testatzailearen
konfidantzazko pertsona bat izaten da.
5.-Kontatzaile_partitzailea: Contador partidor.
Oinordetzak etapa edo fase batzuk ditu, bere hasiera edo irekitzetik,
bukaerararte. Partizioa edo banaketa azken fasea da, zeinaren bidez oinordekoei
bakoitzari dagozkion ondasunak ematen zaizkien, bai jaraunsleei, bai legatu
hartzaileei, baldin badaude. Fase honetan partizio edo banaketa hori burutuko
duten tekniko edo aditu batek edo batzuk har dezakete parte. Hauek dira
kontatzaile partitzaileak.


2.-OINORDETZAREN ASPEKTU OBJETIBOA
6.-Borondatezko_oinordetza: sucesión voluntaria.
Testamentu bidez edo eta oinordetza kontratu bidez ematen dena. Instrumentu
hauen bidez kausatzaileak bere hil osterako borondatea adierazia utzi dezake
bizirik dagoen bitartean.
7.-Lege_oinordetza_edo_abintestato_oinordetza: sucesión legal, sucesión
intestada o abintestato.
Borondatezko oinordetzarik eman ez bada, hau da, kausatzaileak ez badu bere hil
ondorengo borondatea testamentu edo kontratu bidez adierazi, Kode zibilak 930-
955 artikuluetan, bere ondasunen banaketa burutzeko arau batzuk ezartzen ditu.
Beraz, zuk ez badituzu zure ondasunak nola banatu nahi dituzun adierazten,
legeak egingo du.
8.-Oinordetza_mixtoa: sucesión mixta.
Kausatzaileak bere ondarearen zati batekiko borondatea azaldu du testamentu edo
itun bidez, baina beste zati batekiko ez. Bata, beraz, borondatezko
oinordetzaren barne kokatuko da, bere araudi propioarekin, eta bestea, aldiz,
lege oinordetzaren barne.
9.-Jaraunspena: herencia.
Kode zibileko 659. artikuluak dioen bezala, pertsona baten heriotzarekin
iraungitzen ez diren ondasun, eskubide eta betebeharrek osatzen dute bere
jaraunspena, hots, bere oinordekoei trasmitituko zaiena, alegia.
10.-Legatua: legado
Lehenago ikusi dugun bezala, legatu bat legatu hartzaileak kausatzailearen
oinordetzan jasoko duen gauza konkretu bat da, ez ondarearen kuota edo
proportzio bat.


3.-OINORDETZAREN ASPEKTU FORMALA
11.-Testamentua: tesmento
Testatzaileak aldebakarreko negozio juridiko honetan bere hil ondorengorako
borondatea adierazten du. Erabat errebokagarria da, hil arteraino.
12.-Testamentu_mankomunatua: testamento mancomunado
Bi pertsonek testamentu berean haien borondatea adierazten dutenean, ondasun
amankomunekiko eta bakoitzaren ondasun propioekiko. Kode zibilean debekatua
dago, baina Foru zuzenbideetan onartzen da: Katalunian, Nafarroan, Aragoan,
EEA... Normalean senar-emazteen artean ematen da.
13.-Komisario_bidezko_testamentua: testamento por comisario
Testatzaileak pertsona bat izendatzen du, komisarioa. Testatzailea hiltzean
komisarioak erabakitzen du nola banatu eta nori haren ondasunak. Normalean ere
senar-emazteen artean egiten da.
14.-Oinordetza_kontratua_edo_ituna: pacto sucesorio, contrato sucesorio
Kasu honetan pertsona batek itun edo kontratu honen bitartez bere ondasun
baten, batzuen edo guztien etorkizuna beste pertsona batekin, gehienetan seme-
alaba batekin, hitzartzen du. Itun hau printzipioz errebokaezina da, nahiz eta
itunean bertan berau errebokatzeko arrazoiak ezarri. (Gogoratu Euskal Herrian
baserriak trasmititzeko sistema)


VIII.-IRAKURGAIAK


1. Oinordetza eta Konstituzioa
López y López, Ángel M. (1990): “La garantía institucional de la herencia”,
Derecho Privado y Constitución, 3. zb., 29-62.
Romero Coloma, Aurelia Mª (1997): “El derecho a la herencia en el ordenamiento
jurídico español. Especial referencia a la función social de la herencia”,
Revista Crítica de Derecho Inmobiliario, 638. zb., 159-160.
2. Sarrera
Puig Ferriol, Luis (1999): “Introducción al Derecho Sucesorio catalán”, Revista
Crítica de Derecho Inmobiliario, 651. zb., 487-523.
3. Jaraunslea eta legatuduna
Albaladejo García, Manuel (1978): “Sucesor universal o heredero y sucesor
particular o legatario”, Revista de Derecho Privado, 737-749.
4. Bestelako tresnak
Cantero Nuñez, Federico eta Héctor R. Pardo García (1996):“Acerca de la
designación de beneficiario de un seguro de vida desde la óptica del Derecho de
Sucesiones”, Revista de Derecho Privado, 80 . zb., 707-721.
Muñiz Espada, Esther (1995): “Tratamiento en la herencia del seguro de vida
para caso de fallecimiento”, Anuario de Derecho Civil, 1633-1708.


XI.-KOMENTATZEKO_TESTUAK


(1) Charles Alexis Clérel deTocqueville,Amerikako Demokraziai (De la democratie
en Amerique: 1835-1840), Bilbao, Klasikoak, 1995, 65-67: Harritu egiten nau
antzinako eta egungo publizistek giza arazoen garapenean eragin handiagorik ez
egotzi izana oinordetza-legeei. Egia da lege hauek maila zibilekoak direla;
baina erakunde politiko guztien buruan jarrita egon beharko lukete, eragin
itzela baitute herrien gizarte-egoeran, eta honen adierazpen baino ez dira lege
politikoak. Gainera, legeek era ziur eta uniformea dute gizartean eragiteko;
nolabait ere, jaio baino lehen jabetzen dira belaunaldiez. Horiei esker, ia
jainkozkoa den ahalmenaz hornitzen da gizakia bere antzekoen etorkizunarekiko.
Legegileak behin arautzen du hiritarren oinordetza, eta atseden hartzen du
hainbat mendez. Bere egintza abiarazi ondoren, ken dezake eskua; makinak bere
indarrez jarduten du, eta bere kabuz bezala bideratzen da aurrez ezarritako
helmugarantz. Tankera zehatz batez eratua, bururen baten inguruan biltzen,
kontzentratzen, multzokatzen da jabetza, eta laster boterea; lur-aristokrazia
sortarazten du nolabait ere. Beste printzipio batzuen gidaritzapean, eta beste
bide batetik eramana, are bizkorragoa da berorren ekintza; zatitu, banatu,
barreiatu egiten ditu ondasunak eta boterea; orduan, gertatzen da batzuetan
izutu egiten duela martxa horren bizkortasunak; abiada hori geldiarazteko
itxaropenik gabe, eragozpen eta oztopoak jarri bahi izaten zaizkio aurrean;
aurkako ahaleginen bidez orekatu nahi izaten da horren ekintza; alferrikako
ardurak! Suntsitu edo lehertarazi egiten du aurrean aurkitzen duen guztia,
altxatu eta erori ibiltzen da etengabe, azkenean hauts mugikor eta ukiezina
bakarrik gelditzen den arte ikusteko moduan, eta bertan demokrazia ezarria.
Oinordetza-legeak aitaren ondasunak seme-alaba guztien artean berdin banatzen
uzten badu, eta are gehiago agintzen badu, bi motakoak izaten dira ondorioak;
garrantzizkoa da arretaz bereiztea, helburu berenantz jotzen duten arren.
Oinordetza-legearen indarrez, jabe bakoitzaren heriotzak iraultza sortzen du
jabetzan; ondasunak ez dira nagusiz bakarrik aldatzen, baita, nolabait esateko,
izaeraz ere; zati txikiagotan banatzen dira etengabe.
Hori da legearen ondorio zuzena eta, nolabait ere, materiala. Legeriak
banaketa-berdintasuna ezartzen duen herrialdeetan, ondasunek, lurrari buruzkoek
batez ere, murrizteko joera iraunkorra izan behar, beraz. Hala ere, legeari
bere kabuz utziko balitzaio, legeria horren ondorioak luzarora bakarrik
nabarituko lirateke; zeren eta, familian ez badaude bi seme-alaba baino gehiago
(eta Frantzia bezalako herrialde jendetsu bateko familietan batez beste hiru
omen daude), seme-alaba hauek aitaren eta amaren ondasunak banatzean, ez dira
hauetako bakoitza banaka baino behartsuago izango.
Baina banaketa berdinaren legeak ez du ondasunen etorkizunean bakarrik
eragiten; jabeen ariman ere badu eraginik, eta hauen grinei hots egiten die
lagun diezaioten. Horren zeharkako ondorioak dira aberastasun handiak, eta lur-
jabetza handiak batez ere, bizkor suntsitzen dituztenak.
Oinordetza-legea primutza-legean oinarritzen den herrietan, lur-jabetzak
gehienetan belaunaldiz belaunaldi eskualdatzen dira zatitu gabe. Ondorioz,
famili izpiritua lurrean gauzatzen da nolabait ere. Familiak lurra
errepresentatzen du, lurrak familia; honen izena, jatorria, aintza, boterea eta
bertuteak betikotzen ditu lurrak. Iraganaren lekuko galezina da, eta geroko
izatearen berme preziatua.
Oinordetza-legeak banaketa berdina ezartzen duenean, suntsitu egiten du famili
izpirituaren eta lurrari iraunaraztearen artean zegoen lotura estua; lurrak ez
du jadanik familia errepresentatzen, belaunaldi bat edo biren buruan zatitzea
eragotzi ezin denez, garbi baitago etengabe murriztu eta azkenean zeharo
desagertuko dela. Lur-jabe handi baten seme-alabek, gutxi badira edo patua alde
badute, izan dezakete beren sortzailea baino behartsuago ez izateko
itxaropenik, baina ez ondasun berberak izatekoa; seme-alaben aberastasuna
gurasoarena ez bezalako elementuz osatuko da halabeharrez.
Nolanahi ere, lur-jabeei sentimendu, oroitzapen, harrotasun edo lurrari
iraunarazteko gogoa bezalako interes handi bat kentzen diezun momentutik, ziur
egon lehentxeago edo geroxeago lurra saldu egingo dutela horiek, diru-interes
handia baitute salmentan, kapital higigarriek besteek baino korritu gehiago
ematen dutelako eta momentuko grinak asetzeko askoz egokiagoak direlako.
Behin zatitu ondoren, lur-jabetza handiak ez dira inoiz berrosatzen,
proportzioan jabe txikiak etekin handiagoa ateratzen baitio bere landari jabe
handiak bereari baino; honek baino askoz garestiago saltzen du, beraz. Honela,
aberatsa jabetza zabalak saltzera bultzatu duten kalkulu ekonomikoek are
arrazoi handiagoz eragotziko diote jabetza txikiak erostea, handiak
berrosatzeko.
Famili izpiritua deitzen dena gizabanakoaren berekoikeriaren ilusioan
oinarritzen da sarri. Betikotzea eta nolabait ere hilezkortzea lortu nahi
izaten da berbilobengan. Famili izpiritua amaitzen den puntuan, bakoitzaren
berekoikeria agertzen da bere benetako joerekin. Familia gauza lauso,
zehazgabe, ziurgabe bezala agertzen zaionez izpirituari, bakoitza bere
orainaren erosotasunaz arduratzen da; ondorengo belaunaldiaren ezarpenen
pentsatzen da, baina gehiagorik ez.
Ez da, beraz, familiari iraunaraztea pentsatzen, edo bestela lur-jabetza ez
bezalako beste bide batzuetatik betikotu nahi izaten da.
Honela, oinordetza-legeak, jabetzak ukigabe gordetzea zaildu ez ezik, horretan
saiatzeko gogoa ere kentzen die familiei, eta, nolabait ere, berarekin batera
beren hondamendian laguntzera bultzatzen ditu.
Banaketa berdinaren legeak bi bidetatik jokatzen du: gauzaren gain jardutea,
gizakiarengan dihardu; gizakiarengan jardutean, gauzara iristen da.
Bi ere horietan lortzen du lur-jabetzari sakon erasotzea eta familiak nahiz
aberastasunak bizkor desagertaraztea.


(2) Age1963/1/22 (raj447): Que la sucesión a título universal, equivale a
herencia en sentido subjetivo, quam suecessio in universum jus quod defunctus
habuerit, ocupando el heredero en la sucesión universal la misma posición
jurídica que tendría el causante con respecto a las relaciones todas, que no
son inherentes a la personalidad de éste y que no son atribuidas como bienes
independientes, aislados, a un determinado suelo, mientras en la sucesión a
título particular, la transmisión se opera para uno o más derechos singulares
del causante, o para todos sus actuales derechos uti singuli, el uno distinto e
independiente del otro, por lo cual heredero es aquel sucesor a quien es
atribuido la totalidad de las relaciones patrimoniales del difunto, o una parte
alícuota de aquéllas, independientemente del nombre con que sea designado,
legatario es el sucesor en bienes o derechos determinados, concepto confirmado
por el art. 768 de nuestro Código Civil, pues si el heredero instituido en una
cosa cierta y determinada ha de ser considerado como legatario, recíprocamente
el legatario de parte alícuota habrá de ser calificado como heredero. Que pese
a ello, esta Sala viene manteniendo con reiteración -Sentencias 16 octubre
1940, 11 enero 1950 y 30 junio 1956- el carácter espiritualista de la sucesión
en nuestro sistema civil tradicional y actual, en el cual la voluntad del
causante tiene rango de ley, y a ella y a la intención evidente del testador ha
de supeditarse para definir la naturaleza del derecho de los llamados a la
herencia, sin dejar de valorar el criterio objetivo latente en el derecho
comparado, afirmando que dentro de la dogmática de nuestro Código Civil, para
que pueda ser calificado de heredero el llamado a una sucesión, ha de reunir un
doble requisito: (a) Carácter universal del llamamiento; y (b) Que tenga lugar
el mismo a título de herencia y no de legado, es decir, voluntad evidente de
asignar el sucesor nombre y carácter de heredero (art. 668) de tal forma que si
el primer, requisito no mediara, y en lugar de atribución universal el
llamamiento se limita a circunscribirse a cosa cierta y determinada, no habría
heredero, sino legatario (art. 768), y si falta el «nomen, heredis», es decir,
la expresión formal en el testamento de asignar este carácter de universalidad
al sucesor, se estará en presencia de un legado, que, si estriba en una cuota
será el legado de parte alícuota, de tradición en nuestro derecho. Que
consecuentemente con esta doctrina, fundada en el sistema romano de la sucesión
mortis causa, inspirador de nuestra legislación, acudiendo al nomem iuris para
conocer la naturaleza del llamamiento de la cláusula décima del testamento
discutido, hay que concluir se trata de un legado, si bien por su contenido
reviste un carácter universal, que obliga a calificarle de parte alícuota al
que, dada la naturaleza, alcance y efecto de esta especie de legado y la
ausencia de su reglamentación en nuestro Código Civil, deben serle aplicables
determinados preceptos legales relativos al heredero, y muy especialmente
aquellos cuyo fin inmediato es el conocimiento por el sucesor del patrimonio en
que haya de participar, su cuantía y composición, punto en el que la semejanza
entre el heredero y el legatario de parte alícuota aparece más destacada.
Begiratu ere enzoee 1956/7/30 (raj 2582) eta 1959/1/5 (raj 117).

(3) age1963/1/24 (raj518): Entre el heredero propiamente dicho y el sucesor
usufructuario, aunque lo sea a título universal, sobre todo cuando su
designación es voluntaria y no legal, como ocurre en el presente caso, median
profundas y esenciales diferencias que dan lugar a la imposibilidad de
confundirlos, como son, entre otras, las siguientes:
Primero. Por su naturaleza jurídica la herencia implica, conforme al art. 660
del CC, la transmisión del caudal relicto del causante en su integridad
(universum juscuod defunctus habuerit), de forma tal, que el heredero al
adquirir en bloque o en parte alícuota el patrimonio de aquél en su conjunción
de derechos y obligaciones (arts. 659 y 661), se coloca respecto del mismo en
igual situación que el difunto, en tanto que en la sucesión usufructuaria, el
designado se sitúa respecto de dicho caudal en posición distinta de la que
gozaba el anterior propietario por sucederle tan sólo era una parte cualitativa
de su contenido económico, cual es el goce o disfrute sobre cosa ajena (art.
467) sin que se le transfiera el jus disponendi cualificativo del dominio,
según el art. 348, lo que hace que el contenido de su derecho se asemejó a un
uti singuli, comprendido en el art. 660 en relación con el 668 al tener que
coexistir con el nudo propietario instituido también universalmente, aparte de
que mientras la herencia integra una figura jurídica de tracto único, el
usufructo lo es de tracto sucesivo (art. 474).
Segundo. Por el título de que dimanan, el primero es de adquisición traslativo
del dominio sin disgregación alguna y con todas sus consecuencias, mientras que
el segundo, si bien es igualmente adquisitivo, es además constitutivo de un jus
in re aliena que provoca el desmembramiento de la propiedad al pasar el jus
fruendia persona distinta de aquel a quien se atribuye la facultad de
disposición.
Tercera. Por el modo de entrar en el goce de los bienes, aunque ambos derechos
(arts. 661 y 681) se transfieran a sus titulares desde la muerte del causante
(art. 657), la posesión que es lo que realmente integra el derecho de usufructo
pasa directamente al heredero (art. 44) que por analogía con lo dispuesto para
los legados bien por sí (arts. 859 y siguientes, 883 y 386) o por medio de los
albaceas (arts. 1027 y siguientes) debe entregarla al usufructuario, que no
puede entrar en su disfrute por actos de su propia autoridad, aunque esté
facultado para reclamarla (art. 885) con lo que su adquisición no se verifica
de forma inmediata; como en la herencia, sino mediatamente a través del sucesor
hereditario.
Cuarta. Por su duración, el instituido heredero adquiere su derecho por tiempo
ilimitado y lo transmite a los suyos por gozar sobre los bienes de iguales
facultades que su causante, mientras que en el usufructo, la supervivencia de
su titular constituye una «condictio juris» de su efectividad (art. 513) dada
la temporalidad y la cualidad de intuitus personae de este derecho, lo que le
convierte en intransmisible por actos «mortis causa», aunque no inter vivos,
según el art. 480, y origina la imposibilidad de que respecto de él opere el
derecho de representación (art. 761).
Quinta. Por los efectos de su renuncia, la repudiación de la herencia provoca
la reversión de los bienes a la masa hereditaria mediante el derecho de acrecer
(arts. 922 y 981) o la apertura de la sucesión legítima, en su caso en tanto
que la del usufructo, y salvo los supuestos de los arts. 469 y 987, da lugar a
la consolidación del dominio en los nudos propietarios.
Y sexta. Por sus efectos, el heredero responde de las cargas de la herencia, no
sólo con los bienes de ésta, sino con los suyos propios (ultra vires), conforme
a los arts. 1003 y 1084, salvo la aceptación a beneficio de inventario,
autorizada por los 1010 y siguientes (art. 1023, núms. 1º y 3º), mientras que
el usufructuario, únicamente queda afectado por lo general por los legados de
pensión vitalicia y alimentos (art. 503) debido a la temporalidad de su
disfrute, asemejándose con ello a los legatarios que responden de las cargas
que les fueron impuestas (art. 858) o de las que existieran cuando toda la
herencia se hubiese distribuido de esa forma (art. 891) sin responder con sus
bienes particulares, si bien todos estos gravámenes repercuten en el usufructo,
porque al disminuir el caudal mediante su pago, se merman correlativamente los
réditos de tal derecho, que recaen sobre el patrimonio neto y no sobre la
totalidad de la herencia, aunque para evitarla su titular está facultado para
utilizar los derechos que le confiere el art. 510; de todo lo cual se deduce
que el sucesor usufructuario no puede confundirse con un heredero ni con un
legatario de parte alícuota y que, aunque esté designado a título universal, no
se trata de un continuador de la personalidad del testador a efectos de no
poder impugnar los actos por éste realizados cuando, como en este caso,
lesionan sus intereses nacidos, no del usufructo, sino de su condición de
heredero de otra persona, con lo que decae el cuarto y último motivo del
recurso y procede la desestimación de éste en su totalidad.














14


