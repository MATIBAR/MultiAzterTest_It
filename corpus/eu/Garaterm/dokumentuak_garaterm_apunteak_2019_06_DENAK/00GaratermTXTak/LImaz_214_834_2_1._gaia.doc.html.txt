







                   2._GAIA:_“Jarauntsia_eskuratzeko_etapak”


I.-ARAUDIA


Kode Zibila
Erregistro Zibilaren Legea
Erregistro Zibilaren Erregelamendua
Prozedura Zibilaren Legea


II.-JARAUNTSIA_ESKURATZEKO_ETAPAK:_SARRERA


Ikuspegi teoriko batetik abiatuta, sei etapa bereiz daitezke oinordetzaren
zikloan, baina, praktikan, askotan batera gertatzen dira. Beraz, kontzeptuen
maila hutsean baldin bada ere, bereizi behar dira:
(1) Oinordetza irekitzea. Pertsona hiltzeak duen eragin juridiko nagusia da.
Pertsona fisikoa (kausatzailea) hiltzean irekitzen da beraren oinordetza; une
horretan, ez lehenago eta ez geroago (viventis non datur haereditas),
hildakoaren erlazio juridiko eskualdagarriak jarauntsi bihurtzen dira,
titularrik gabe geratu baitira. Orduan hasten da oinordetzaren etorkizuna
bideratuko duen prozesua, erlazio juridiko horietan hildakoaren lekua nork
hartuko duen erabakitzeko.
Beraz, kausatzailea noiz hil den zehazteak badu garrantzia oinordekoak
izendatzeko (kzko 758.1 eta 766. art.). Erregistro Zibileko heriotza-
ziurtagiriak zehazten du pertsona noiz hil den (ezlko 81. art. eta ezeko 290.
art.). Pertsona absentzia-egoeran badago eta hil dela ezin bada ziurtatu,
heriotza-adierazpenak zehaztuko du noiz hil den pertsona (kzko 195.-197. art.).
Kode Zibileko 40. artikuluaren arabera, hildakoaren ohiko bizilekua ere zehaztu
beharko da, oinordetza non ireki den jakiteko; legeak besterik adierazten ez
duenez arau orokor hori aplikatu behar baita. Arau bereziak ere izaten dira
zenbait kasutan (kzko 689., 718., 727., 747., 1008., 1011. edo 1014. art.).
Prozedura Zibilari buruzko Legeak irizpide berbera (kausatzailearen ohiko
bizilekua) aplikatzen du, jarauntsiaren inguruko arazoak epaitzeko epaile
eskuduna zehazteko orduan (PZLko 51.1.4 art.).
(2) Bokazioa. Nolabaiteko fase ‘birtuala’ izaten da, askotan praktikan modu
fisikoan gertatzen ez dena. Bokazioa, kausatzailearen oinordetzan parte
hartzeko DEIALDI OROKORRA dela esan genezake; hau da, hura hiltzean oinordeko
izan daitezkeen guztiak zehazten dituen etapa edo unea [demagun, adibidez, bi
testamentu egin dituela kausatzaileak eta biak bateraezinak direla: bokazio-
fasean, beraz, bi testamentu horietan izendatutako pertsona guztiak izan
daitezke oinordekoak, baina gero, zehaztu beharko da nortzuk izango diren,
azkenean, kausatzailearen oinordetzan parte hartuko dutenak]. Deialdi abstraktu
eta orokor bat, beraz, lehenengo hurbilketa bat kausatzailearen oinordetzan
sartuko diren pertsonen inguruan. Jakina, deialdi abstraktu horrek eragina
izateko, deituak oinordeko izateko gaitasuna izan beharko du eta, horregatik,
ezgaitzeko kausak bokaziorik ez egotea ekartzen du (nasciturusa, baldintzapeko
deialdia, hilik dagoen deitua…). Deituak honako ahalmen hauek ditu: azken nahia
jasotzen duen dokumentuaren kopia eskatzea; bere aurretik deitua izan denari
jarauntsia onartuko edo zapuztuko duen galdetzea (interrogatio in iure);
oinordeko izateko titulua zehaztea (kzko 1009. eta 890. art.).
(3) Delazioa (sucesión deferida, ofrecida). Behin zehaztuta, bokazioaren bidez,
nor izan daitezkeen kausatzailearen oinordeko, delazioa GONBIT ZEHATZA dela
esan dezakegu: oinordeko gisa deialdi konkretua egiten zaie bokaziodunei,
guztiei edo soilik batzuei. Bokaziodunak, jakina, nortasun juridikoa izan behar
du, eta, gainera, oinordetza jakin batean parte hartzeko gaitasuna: deituak
jarauntsia onartzeko aukera duenean gertatzen da delazioa (ius delationisa
dauka bere alde deituak, hots, kausatzailearen oinordetza onartu edo
arbuiatzeko eskubidea).
Izenez eskubide moduan agertzen bada ere, izaeraz ius delationisa ez da
eskubidea, ahalmen juridikoa baizik. Titularraren onartzeko edo zapuzteko eta
jarauntsiko ondasunak babesteko ahalmenek osatzen dute (kzko 999.4 art.).
Ahalmen juridiko hori, bestalde, txit pertsonala da, eta, horregatik, ezin da
salerosi edo bahitu (kzko 1000.1 art.); legeak aurreikusitako kasuetan bakarrik
eskualdatuko da (kzko 1006. art.).
Horrela, delazioaren bidez oinordetzara deituak daudenen esku jartzen da
jarauntsia onartzeko edo zapuzteko ahalmena. Delazioa haien alde dutenek
erabaki hori hartu beharko dute epe jakin baten: jarauntsia onartu edo zapuztu;
prozesuan aurrera jarraitu edo ez. Gonbita dute, beraz, erabaki hori hartzeko,
deialdi zehatza, ezetz edo baietz esateko ahalmena.
(4) Eskuratzea. Delaziodunak kausatzailearen ondarearen jaraunsle bihurtu nahi
badu, JARAUNTSIA ONARTU egin behar du. Onartzean, eskuratzen du oinordetza eta
soilik orduan bilakatzen da jaraunsle, kausatzailearen heriotzarekiko
atzeraeraginkortasunez. Ordura arte bakarrik izan da DEITUA. Onartzen duenetik,
jaraunsle bilakatzen da deitu hori. Legatu-hartzaileak, ordea, ez du jarauntsia
onartu behar legatua jasotzeko. Legatua onartu behar du, baina ez jarauntsi
osoa. Bide independenteak dira jarauntsia eta legatua eskuratzeko erak, nahiz
eta biak pertsona berari egokitu dakizkiokeen.
Kausatzailea hil denetik onarpena gauzatzen den arte, jarauntsia BANATUGABEA
(herencia yacente) dela esaten dugu.
(5) Jarauntsi-erkidegoa. Deitu batek baino gehiagok onartzen badu jarauntsia,
jaraunsle bat baino gehiago egongo da kausatzailearen oinordetzan. Horiek
ERKIDEGO bat osatuko dute, jarauntsia BANATU arte. Erkidego horri jarauntsi-
erkidegoa esaten zaio. Kausatzailearen jarauntsia bakarrik deitu batek onartzen
badu, ez da erkidegorik eratuko. Jaraunsle bat baino gehiago behar dira
horretarako. Jarauntsia kitatuko (likidatuko) da beti, baita erkidegorik ez
badago ere.
(6) Banaketa.Oinordetza-prozesu guztia banaketarekin amaitzen da; hau da,
jarauntsia banatuta. Erkidegoa bukatzen da, eta jaraunsle bakoitzari bere zatia
ematen zaio. Egia esanda, ez dago banaketarik erkidegorik ez badago. Teknikoki,
jaraunsle bakar bat dagoenean, ez da ezer ere ‘banatu’ behar: dena da
berarentzat.
(Ikus gaiaren bukaerako eskema, oinordetzaren zikloaren inguruan).


III.-JARAUNTSIA_ESKURATZEKO_ETAPAK:_XEHETASUNAK
Gai honetan kausatzailearen heriotzarekin batera hasten den etapa aztertuko
dugu, oinordetza irekitzeari dagokiona, hain zuzen ere; eta besteen inguruan
aipamen xumeak egingo ditugu soilik, hurrengo gaietan sakonduko baitugu
horietan.


1.- Oinordetza irekitzea
NOIZ
Pertsona fisiko baten heriotza da bere oinordetza irekitzeko abiaburua: une
horretan, ez lehenago ez geroago, abiarazten du kausatzaileak bere oinordetza
(viventis non datur hereditas). KZko 196. artikuluak dioen bezala,
kausatzailearen heriotz-adierazpenarekin ere irekiko da oinordetza, heriotzaren
datu zehatza falta zaigunean (adibidez, absentzia-egoeran egindako adierazpena
denean). Zuhurtasunez irekiko da, azken kasu horretan, beraz, kausatzailearen
oinordetza, hura edozein mementotan ager baitaiteke eta prozesu osoa bertan
behera utzi.
Kausatzailea noiz hil den zehazteak, orduan, badu garrantzirik. Izan ere, une
hori erabiliko da oinordekoen gaitasuna aztertzeko, besteak beste (KZko 758.I
eta 766. art.). Zehaztapen hori zailagoa izan ohi da, bi pertsona aldi berean
hil direnean: lehenago zein hil den finkatzean, oinordetza-prozesuak emaitza
bat edo beste eman baitezake [demagun, esate baterako, aita eta semea hegazkin
berean daudela eta istripu baten ondorioz hil egiten direla. Garrantzitsua
izango da oso finkatzea nor hil den lehenengo; izan ere, oinordekoak bizirik
egon behar duenez kausatzailearen jarauntsia onartzeko, segundotako
ezberdintasuna erabakigarria izan daiteke emaitza bat edo beste suertatzeko:
aita hil bada lehenengo, semea oinordeko izatera heldu da, nahiz eta segundo
batzuk geroago hil, eta beraren oinordetzan aitarenean jasotakoa eskualdatu
ahal izango du. Biak hil badira aldi berean, ez da eskubiderik aldatuko haien
artean]. Hori da, zehazki, KZko 33. artikuluak aurreikusten duen hipotesia: Si
se duda, entre dos o más personas llamadas a sucederse, quién de ellas haya
muerto primero, el que sostenga la muerte anterior de una o de otra, debe
probarla; a falta de prueba, se presumen muertas al mismo tiempo y no tiene
lugar la trasmisión de derechos de uno a otro.
Bestalde, heriotza-adierazpenari bagagozkio, KZko 195. eta 196.I artikuluek
kontraesan bat plazaratzen dutela aipatu beharra dago. Ikus ditzagun zer esaten
duten atalok: Por la declaración de fallecimiento cesa la situación de ausencia
legal, pero mientras dicha declaración no se produzca, se presume que el
ausente ha vivido hasta el momento en que deba reputársele fallecido, salvo
investigaciones en contrario.Toda_declaración_expresará_la_fecha_a_partir_de_la
cuál_se_entienda_sucedida_la_muerte,_con_arreglo_a_lo_preceptuado_en_los
artículos_precedentes,_salvo_prueba_en_contrario (KZko 195. art.); Firme_la
declaración_de_fallecimiento_del_ausente,_se_abrirá_la_sucesión_en_los_bienes
del_mismo, procediéndose a su adjudicación por los trámites de los juicios de
testamentaría o abintestato, según los casos, o extrajudicialmente (KZko 196.I
art.). Noiz irekitzen da, beraz, oinordetza, kausatzailearen heriotza-
adierazpena egin denean: adierazpenak berak finkatzen duen datan (195. art.)
ala adierazpena bera irmoa denean (196.I art.)? Gogora dezagun adierazpena
irmoa izan arte denbora-tarte luzea igaro daitekeela. Zein da, orduan, kontuan
hartu beharreko data? Kontraesana ez da hain nabarmena, bi atalek diotena
uztartzen saiatuz gero. Berez, adierazpen irmoaren data kontuan hartuko da,
baina, atzeraeraginkortasunez, adierazpenak berak finkatzen duena izango da
heriotzaren adierazle, jaiotze-unearekin gertatzen den bezala (KZko 29. eta 30.
artikuluak). Umeak amaren sabeletik 24 orduz osorik askatuta egon behar du, eta
bere kabuz bizi izateko gai izan. Betebehar horiek baieztatu direnean, jaiotze-
data zilbor-hestea mozten denekoa izango da, atzeraeraginkortasunez.
NON
Legeak kontrakorik esaten ez duenean, behintzat, kausatzailearen oinordetza
bere azken ohiko bizilekuan irekitzen dela ulertu behar da. Espainiako
estatutik kanpo bizi bazen hil aurretxoan, baina naziotasun espainiarra bazuen
kausatzaileak, orduan Espainiako estatuan izan zuen azken ohiko bizilekua
izango da gure erreferentzia. Auzitegien eskuduntza ere bizileku horren arabera
zehaztuko da.


2.- Bokazioa
Lehenago esan bezala, bokazioa oinordetza ireki bezain laster hasten den etapa
da, nahiz eta askotan ideien edo kontzeptuen mailan dagoen, praktikan inolako
efekturik izan gabe. Etapa horretan, kausatzailearen oinordeko izan daitezkeen
guztiak izendatzen dira, deialdi orokor eta abstraktu bat balitz bezala. Bidea
prestatzen da, gerora, delazioaren bidez, oinordeko izan daitezkeen guzti
horiei edo soilik batzuei deialdi zehatz bat egin arte. Batzuetan, auzipean
dagoenean kausatzailearen oinordetzaren irekitzea bera, bokazioa luzatu egin
daiteke, eta, bitartean, jarauntsi banatugabearen arauak aplikatuko dira.


3.- Delazioa
Hurrengo gaian jorratuko dugu etapa hori. Orain soilik aipatuko dugu
jarauntsiaren delazioa oinordeko izan daitezkeenei deialdi zehatza egiten
zaienean gertatzen dela; hau da, jarauntsia onartzeko eta zapuzteko ahalmena
ematen zaienean (ius delationisa, hain zuzen). Bokazioan marrazten zen egoera
argitzen da, eta finkatzen da jarauntsia onar dezaketenen zerrenda. Bakarrik
aldi horretan deituek izango dute, jarauntsia onartuz gero, jaraunsle
bilakatzeko aukera, beraz.


4.- Jarauntsia eskuratzea
Adierazi denez, kausatzailearen ondarearen oinordekoak delazioaren bitartez
behin betiko zehaztu ostean eskuratzen dute horiek oinordetza. Jarauntsia
eskuratzeko moduei buruz —alegia, kausatzailea hiltzen denetik, jaraunsleak
herentzia eskuratzen duen arteko prozesua azaltzeko—, berriz, bi kontzepzio
daude (age 1964/06/09 [raj 3216]):
(1) Kontzepzio germaniarra. Oinordetzara deitua dagoenak delazioaren bidez
eskuratzen du jarauntsia, oro har delazioa kausatzailea hiltzen denean
gertatzen baita. Jarauntsia ipso iure (automatikoki) pasatzen da
jaraunslearengana, oinordetza irekitzean; horrenbestez, deituak ez du onarpen
formalik egin behar. Onartutzat hartzen da jarauntsia, eta, uko egin nahi
izanez gero, esanbidez adierazi beharko du deituak. Ez dago denbora-tarterik,
beraz, oinordetzaren irekitzearen, delazioaren eta eskuratzearen artean. Une
berean gertatzen dira hiru etapak, kontzepzio germaniarrean.
(2) Kontzepzio erromatarra. Jarauntsia eskuratzeko, beharrezkoa da hura
onartzea. Beraz, denbora-tarte bat egon daiteke delazioaren eta eskuratzearen
artean. Bien bitartean ez dago oinordekorik, oinordeko izatera deitutako
pertsonak baizik, eta, ondorioz, jarauntsia banatu gabe dago (iacente/yacente).
Deituek onartu edo zapuztu arte itxaron beharko da; legeak ez du aldez aurretik
segurutzat ematen onartuko dutenik, kontzepzio germaniarrean ez bezala.
Beraz, kontzepzio germaniarrean, zapuztea da garrantzitsuena, esanbidezkoa izan
behar baitu, eta kontzepzio erromatarrean, berriz, onartzea da funtsezkoena,
horrekin eskuratuko baita. Desberdintasun hori dela eta, zenbait berezitasun
juridiko dituzte batak zein besteak:
(1) Preskripzio-epeei dagokienez, epearen mende geratuko da zapuztea eredu
germaniarrean, eta ez bada egikaritzen, preskribatu egingo da; eredu
erromatarrean, berriz, onartzea geratuko da epearen mende.
(2) Jaraunsleari dagokionez, deitua jaraunsletzat hartuko da eredu
germaniarrean, baldin eta jarauntsia zapuzten ez badu; erromatarrean, berriz,
onartzeak zehaztuko du jaraunsle izatea.
(3) Jarauntsiari buruzko egintzei dagokienez, deituak jarauntsia irekitzen den
unetik jarauntsiko ondasunen gainean egin dituen egintza guztiak jaraunsle gisa
egin ditu eredu germaniarrean; erromatarrean, berriz, jarauntsia onartu
aurretik, baimena beharko du deituak egintzak egiteko.
Arazoa da erabakitzea zer sistemari jarraitzen dion Kode Zibilak. Espainiako
doktrinan, eztabaida luzea izan da arazo horren inguruan, Kodeak berak sistema
bat edo bestea aldezteko argudioak ematen baititu, itxura batean.
Tesi germaniarraren aldeko argudioak eta horien kritika:
(1) Kodeak, hainbat arautan, bakarrik jaraunsle esaten dio jarauntsira deitua
izan denari, onartu arte itxaron gabe; beraz, pentsa daiteke jarauntsia
eskuratutzat jotzen dela. Dena den, terminologian, zehaztasun falta asko ditu
Kodeak (adb.: 1002., 1006., 1007. art.); esaterako, kausatzailea baino lehenago
hil denari ere jaraunsle deitzen dio 766. artikuluan. Ez da, bada, argudio
erabakigarria.
2) Onartzearen eta zapuztearen inguruko arauak alderatuz gero, zapuzteak
betekizun eta formalitate gehiago eskatzen ditu (garrantzia arbuiatzeari ematen
zaio); beraz, badirudi jarauntsia eskuratutzat jotzen dela. Baina, zapuzteko
formalitate gehiago eskatzea normala da, mugak jarri behar zaizkiolako
eskubideen ukoari.
(3) Kodeak ez du jasotzen jarauntsi banatugabeari buruzko (herencia yacente)
araurik, beharrezkoa izan arren onarpenaren zain egon behar baldin bada. Hala
ere, gerta daiteke araurik ez egotea Kode Zibilean eta Prozedura Zibilaren
Legeko araudia erabili behar izatea, beste kasu batzuetan gertatzen den bezala.
Gainera, onarpenak atzeraeraginkortasuna dauka Kode Zibilean, eta, beraz,
denbora-tarte hori ‘salbatua’ geratzen da, nolabait.
(4) Kode Zibileko 661. artikuluak zera dio: los herederos suceden al difunto
por el hecho sólo de su muerte en todos sus derechos y obligaciones. Badirudi,
beraz, eskuratzea automatikoki gertatzen dela. Baina, artikulu horrek fenomeno
orokorra deskribatzen du, eta, horren ondoan, 989. artikuluak lehentasuna du,
eduki juridiko gehiago agertzen baitu: los efectos de la aceptación y de la
repudiación se retrotraen siempre al momento de la muerte de la persona a quien
se hereda; alegia, atzeraeraginkortasuna prozesua ireki arte hedatzen bada,
ondoriozta daiteke bitartean ez dela jarauntsia eskuratu.

Bestalde,
honako argudio hauek ematen dira tesi erromatarraren alde:

(1) Aurrekari historikoak kontzepzio erromatarraren aldekoak dira.

(2) Kodeak onartzeari buruzko araudia jasotzen du, eta kontzepzio
germaniarrean, berez, ez legoke horren beharrik.

(3) Kode Zibileko 989. artikuluak, lehen azaldu dugunez, oinordetza irekiarteko
atzeraeraginkortasuna ematen dio onarpenari, baina horren beharrik ez legoke,
tesi germaniarra onartuz gero.

(4) Kodeko 1005. artikuluakinterpellatio in iuredelakoa arautzen du:
interesdunek eska diezaiokete oinordetzara deitua izan denari adierazi dezan
jarauntsia onartzen duen ala ez. Beraz, onartzeko adierazpena da oinordetza
eskuratzeko ardatza, Kodearen sistemaren arabera.
(5) Kodeko 1006. artikulua ere kontzeptzio erromatarraren ikuspegitik bakarrik
uler daiteke: oinordetza jaso arte, ezin da hura eskualdatu; hots, ezin da
besterendu, mortis causaez bada, deituak duen ius delationisa.
(6) Bukatzeko, Kodeko 1016. artikuluak preskripzio-epea jartzen dio onartzeko
eskubideari.
Ondorioz, Kodeak kontzepzio erromatarrari jarraitzen dio, eta jurisprudentziak
ere hala ebatzi du; esaterako, age 1982/06/15 (raj3426). Espainiako sisteman,
beraz, delazioak ez du onarpena ekartzen automatikoki. Deituak onartu behar du
jarauntsia, hura eskuratzeko, eta, behin onartuta, atzeraeraginkortasunez,
oinordetza ireki denetik onartu duela estimatzen da (KZko 989. art.).
Azkenik, jarauntsiaren edukitza eskuratzeari dagokionez, Kode Zibileko 440.
artikuluak arau berezia ezartzen du (edukitza txit zibila). Legearen aginduz
eskuratutzat jotzen da edukitza, nahiz eta gauza eskuratu ez eta inork gauza
beretzat hartzeko asmorik erakutsi ez. Hala, jaraunsleak jarauntsia onartzen
duenean, kausatzailearen edukitza oro eskuratzen du automatikoki (ipso iure).
Erregimena osatzeko, Kode Zibileko 442. artikuluak ezarritako muga ere kontuan
izan behar da: El que suceda por título hereditario no sufrirá las
consecuencias de una posesión viciosa de su causante, si no se demuestra que
tenía conocimiento de los vicios que la afectaban; pero los efectos de la
posesión de buena fe no le aprovecharán sino desde la fecha de la muerte del
causante.


Age1989/10/20 (raj6949) : “Según se deduce del contexto del artículo 400 del
Código Civil, al entenderse transmitida al heredero sin interrupción y desde el
momento de la muerte del causante, es indudable que se les transmite, por
ministerio de la ley, la posesión de los bienes hereditarios que ya venían
poseyendo, aun sin necesidad de que hubiesen hecho acto material alguno, como
consecuencia de la figura llamadaposesión civilisima«est etiam civilissima
possessio quae ipso iure sine facto hominis transfertur», aplicable sobre todo,
a las adquisiciones por título hereditario, para evitar solución de continuidad
entre la posesión del «de cuius» y la del heredero, dado que en las
transmisiones hereditarias el causante transfiere la posesión de los bienes al
sucesor sin acto material alguno de ocupación por dicha consecuencia de
ministerio de la ley, a causa de que considerada la herencia como una cosa
común todos los particulares constituyen una sola personalidad, generando que
la prescripción que pudiera haber ganado un copropietario o comunero aproveche
a los demás, como lógica consecuencia del principio de que la posesión de los
coherederos no es propia ni personal, de índole privativa, de cada uno de
ellos, sino que cada cual posee en representación y en provecho de todos los
demás coherederos, y por eso ninguno puede prescribir contra otros, en tanto no
se acredite situación de intervención posesoria, es decir por carácter distinto
del que provenga de la sucesión hereditaria”.


Jaraunslea edukitzaile bihurtzen denetik, edukitza babesteko interdiktu
arrunten babesa izango du; gainera, jarauntsia eskuratzeko interdiktu
bereziaren babesa izango du (PZLko 250.1.3, 266.4, 441.1 eta 447.2 art.).




5.-Jarauntsi banatugabea (herencia yacente) eta jarauntsia administratzea
Kontzepzio germaniarrean, banatu gabeko jarauntsirik ez dago; aldiz, kontzepzio
erromatarrean bai, deituak jarauntsia onartzen ez duen bitartean, hain zuzen,
ordura arte ez baita eskuratu. Jaraunsle izateko jarauntsia onartu behar den
sistemetan gertatuko da egoera hori, deituek onartzen ez duten bitartean.
Norena da, orduan, jarauntsiko ondarea, deituek onartu arte? Ordurako ez da
kausatzailearena, ezta deituena ere, onartzen ez duten bitartean.
Kodeak ez du ez aipatzen, ez arautzen, egoera hori. Arau bakarrak adierazten du
zeharka: la prescripción produce sus efectos jurídicos a favor y en contra de
la herencia antes de haber sido aceptada y durante el tiempo concedido para
hacer inventario y para deliberar (kzko 1934. art.). Prozedura Zibilaren Legean
ere aurreikusten da egoera hori: mientras la herencia no haya sido aceptada por
los herederos, el administrador de los bienes representará a la herencia (…)
hasta que se haga la declaración de herederos (PZLko 798. art.). Konkurtso
Legeak ere zera dio: el concurso de la herencia podrá declararse en tanto no
haya sido aceptada pura y simplemente (klko 1.2 art.).
Halaber, gerta daiteke jarauntsia banatu gabe egotea hipotesi hauetan:
(1) Borondatez. Deitua ezaguna da, baina oraindik ez du onartu, edo jarauntsia
administraziopean dago: behin-behineko administraziopean edo, prozedura ireki
bada, administrazio judizialpean.
(2) Nahitaez. Jaraunslea ez dagoelako onartzeko egoeran. Esaterako, jaiotzekoa
bada (kzko 965. art.), zehaztu arte (kzko 749. eta 751. art.), deitua ezezaguna
bada (kzko 750. art.), delazioa gertatzeko baldintzarik eskatzen bada (kzko
801. art.), hobetzeko ahalmena delegatu bada (kzko 831. art.) edo deliberatzeko
eskubidea egikaritu bada (kzko 1010.2 art.). Kasu horietan guztietan,
jarauntsia banatu gabe dago, baina behin-behineko egoeran, azken finean,
besterik ezean, Estatua beti deitua baitago.


Age1990/5/7 (raj3689): “La apertura de la sucesión de una persona se abre
justamente en el momento de su muerte, en el cual su patrimonio se transmite en
herencia yacente, que es aquel patrimonio relicto mientras se mantiene
interinamente sin titular, y pasa a los herederos, con efectos desde el
fallecimiento del causante, una vez determinado por medio de testamento, o en
su defecto mediante la correspondiente declaración de herederosab intestato”.


Egoera horietan arazoa izaten da zehaztea ondarearen titularra nor edo nortzuk
diren. Jurisprudentziak, lehenik, esleitu gabeko jarauntsiak nortasun
juridikorik ez duela ezartzen du (age 1982/09/20 [raj 4920], 1987/03/12 [raj
1435] eta 1994/01/31 [raj 643]). Dena den aitortzen zaio baduela nolabaiteko
‘nortasun juridiko berezia’, hain zuzen ere interes komunak elkartzen dituelako
(age 1982/09/20 [raj 4920]: masa o comunidad de interesados; age 2000/04/11
[raj 2967]: comunidad de intereses). Horrela, behin-behineko egoera gisa,
helburu jakinetarako trataera bateratua ematen zaio esleitu gabeko
jarauntsiari.
Jarauntsi banatugabea ADMINISTRATU egin behar da, beraz. Hura administratzeko
arduradunik ez badago, arazoak sortzen dira:
(1) Alderdi aktiboa. Egin daitezke kontserbazio-egintzak, eta mandaturik gabeko
negozioak kudeatzeari buruzko arauak aplikatu.
(2) Alderdi pasiboa. Badirudi gehiegizkoa dela ondare horren aurka joan behar
dutenen gain administratzeko zeregina jartzea. Horregatik, jurisprudentziak
onartu du jarauntsira deituek legitimazio pasiboa dutela hartzekodunen
erreklamazioen aurrean, nahiz eta jaraunsle edo ordezkari ez izan, eta nahiz
eta jarauntsi horrek, pertsona ez denez, legitimazio pasiborik ez izan.
Administratzailerik badago, ez dago arazo berezirik. Berdin da
administratzailea kausatzaileak berak izendatu duen, horretarako gaitasuna
baitu, edo legeak berak jarri duen (gero ikusiko dugu zer kasutan). Gainera,
ordenamenduak onartzen du jarauntsira deituek badituztela hura administratzeko
ahalmenak, nahiz eta oraindik jarauntsia ez onartu; horretarako oinarri
juridikoa Kode Zibileko 999.4 artikuluak jartzen du. Bestalde, kausatzailearen
ondareak, oraingoz titularrik izan ez arren, badu alderdi gisa prozesuan parte
hartzeko aukera (PZLko 6.1.4 eta 7.5 art.). Administratzailea, beraz,
borondatez zein legez izenda daiteke:
(1) Borondatez. Administratze-lana egiteko pertsonarik dagoenean, epaileak ezin
du ofizioz parte hartu, oinordekoak hor baitaude, bereziki ezer babestu
beharrik ez badago. Baina, norbaitek epailearengana jotzen badu arazoren
batengatik, epaileak izendatutako administratzaileak baztertuko du hura.
Gainera, analogiaz, Kodeko 1020. artikulua aplikatuko da edozein kasutan
administrazioari buruzko erabakiak eskatzeko epaileari.
(2) Legez. Dena den, Kodeak jarauntsia administratu behar dela ezartzen du
zenbait kasutan: (a) testamentugileak baldintzapean jarri badu jaraunsle izatea
(kzko 801. eta hurrengoak); (b) jaiotzekorik balego (kzko 965., 966. eta 967.
art.);(c) inbentarioa egin bitartean eta jarauntsia onartu arte (kzko 1020.
art.); (d) izendatutako pertsona ezezaguna bada (kzko 750. art.).
Praktikan, oro har, jarauntsia administraziopean jartzen da, jarauntsiari
buruzko prozedura abian jartzen badu jaraunsleak, ezkontideak, legatu-
hartzaileak edo hartzekodunak. Prozedura Zibilaren Legeak arautzen ditu
prozedura horiek; han, oinordekoak nor diren erabakitzen da gehienetan, eta,
horren ildoan, administratu eta kitatu ere egiten da jarauntsia (PZLko 782.
art. eta hurrengoak.).
Laburtuz, gerta daiteke esleitu gabeko jarauntsia egotea eta hori bera
administraziopean jartzea; edo jarauntsia administraziopean jartzea, bestelako
arrazoiak direla eta.






IV._IRAKURGAIAK


1. Bokazioa eta delazioa
Domínguez Reyes, Juan Faustino (2000): “Vocación y delación de la herencia”,
Revista Crítica De Derecho Inmobiliario, 76. zk., 2279-2306.
Font Segura, Albert (2000): “La sucesión hereditaria en Derecho interregional”,
Anuario De Derecho Civil, 53. zb., 23-81.
Sánchez Hernández, Carmen (1996): “La hereditas iacens: intereses en juego y
tráfico jurídico”, Actualidad Civil, xxxviii.
2. Eskuratzea
Galván Gallegos, Ángela (2001): “La adquisición de la herencia: perspectiva
fiscal y civil”, Actualidad Civil, xxiv.


V.-IRUZKINTZEKO_TESTUAK


(1) Ake 2001/09/17 (ebo, urriak 19): (…) 4. Para determinar en este supuesto si
el órgano judicial cumplió su deber constitucional de realizar los actos de
constitución de la relación jurídico procesal respetando las exigencias que se
derivan del art. 24.1 CE debemos tomar en consideración las circunstancias que
concurrieron en ese caso concreto. La primera cuestión que debemos constatar es
que la demanda no se dirigió personalmente contra la ahora recurrente en
amparo, sino contra la herencia yacente y los herederos desconocidos e
inciertos de doña Adelaida F. G. Como señalamos en la STC 109/1999, de 14 de
junio, F. 2, en un supuesto similar en el que también la demanda se dirigía
contra los herederos y no se les identificaba nominalmente, la designación
innominada del demandado trasciende a la efectividad del emplazamiento,
cualquiera que sea la forma en la que éste se realice, pues esa abstracta
indicación no garantiza que el emplazamiento se haga a una persona concreta ni
que, por tanto, esa persona pueda participar en el proceso.
También debe tenerse en cuenta que el emplazamiento no se efectuó en el
domicilio que designó el entonces demandante en su escrito de demanda como
último domicilio de la causante, sino que directamente se llevó a cabo el
emplazamiento edictal. De igual modo debe tomarse en consideración que el
demandante en aquel proceso solicitó al órgano judicial que, a efectos del
emplazamiento de la demandada, librara mandamiento al Notario de Gijón que se
le indicaba, porque, según constaba en una certificación del Registro de
Ultimas Voluntades, doña Adelaida F. G., el 18 de septiembre de 1973, había
otorgado testamento ante ese Notario pero el órgano judicial, sin motivar su
decisión, rechazó esta solicitud.
5. Atendiendo a las circunstancias señaladas, y de acuerdo con la doctrina
constitucional expuesta, es claro que el órgano judicial acudió al
emplazamiento edictal sin antes agotar otras modalidades de emplazamiento más
respetuosas con el derecho a la defensa de los demandados en ese proceso. A
pesar de que en el escrito de demanda se indicaba el último domicilio de la
causante y de que asimismo se le solicitaba que dirigiera mandamiento al
Notario de Gijón en el que, según la certificación expedida por el Registro de
Ultimas Voluntades, otorgó testamento para que le remitiera copia del mismo, lo
que le hubiera permitido conocer la existencia de posibles herederos y de su
posible paradero, el órgano judicial emplazó directamente a la herencia yacente
y a los herederos desconocidos e inciertos de la causante sin ni siquiera
intentar la notificación en el último domicilio ésta. De tal modo, al no haber
agotado el órgano judicial los medios normales a su alcance para asegurar, no
sólo que los demandados en un proceso se encontraban identificados –lo que como
se ha indicado, redunda en la efectividad del emplazamiento–, sino que tampoco
intentó su emplazamiento en el domicilio que constaba en la demanda, la
actuación del Juzgado no puede considerarse acorde con el deber constitucional
que se deriva del art. 24.1 CE.


(2) Age 1982/9/20 [raj 4920]: Que según criterio generalmente seguido en la
práctica y aceptado por la doctrina y la Jurisprudencia como adecuada solución
a los problemas que plantea, la herencia en situación de yacente, puede figurar
como término subjetivo de la relación jurídica-procesal y por lo tanto ocupar
la posición de demandada, en cuanto masa o comunidad de interesados, en
relación con el caudal hereditario, a la que, sin ser verdadera persona
jurídica, se otorga transitoriamente y para fines limitados una consideración
unitaria, según señaló la sentencia de 21 junio 1943, lo que conlleva la
necesidad de la citación edictal de los desconocidos herederos, a no ser que la
representación de aquélla haya sido otorgada al albacea por el testador (art.
901 del C. Civ.) o exista administrador -SS. 9 febrero 1970 y 14 mayo 1971-,
como acontece en los supuestos contemplados por los arts. 1.020 y 1.026 de
dicho Cuerpo legal o se haya promovido juicio sucesorio (arts. 1.008 y 1.098 de
la L. E. Civ.).
Que en el caso presente la demanda ejecutiva ha sido interpuesta por la Caja
Insular de Ahorros y Monte de Piedad de la Gran Canaria dirigiéndola en primer
término contra «la herencia yacente y demás desconocidos causahabientes de don
José Miguel P. R.» y además contra don José Miguel P. L., en el preciso
concepto de contratante fiador interviniente en la póliza de crédito
constitutiva del título para la pretendida ejecución; en debida consonancia con
lo cual la actora instó en el cuarto otrosí la «citación de remate a la
herencia yacente» efectuándola «por medio de edictos de conformidad con lo
establecido en el art. 1460 de la L. E. Civ.».
Que a la luz de tales antecedentes es manifiesto que no se trata de acción
ejecutiva entablada contra uno de los coherederos como responsable solidario y
por entero de las deudas del causante a tenor del art. 1.084 del C. Civ., sino
de reclamación dirigida a la comunidad hereditaria, cuyo llamamiento al proceso
por medio de edictos, accediendo a lo en tal sentido postulado en la demanda,
acordó el Juzgado mediante auto de 2 diciembre 1980, pero no consta la
realización de lo proveído acaso porque la citación interesada se creyó ociosa
una vez que en el testamento abierto de 1.º abril 1971 don José F. R., después
de legar a su esposa ahora recurrente doña María del Rosario L. G. «el
usufructo universal y vitalicio de todos sus bienes, del que será detraída la
cuota vidual usufructuaria», instituyó «por su único y universal de todos sus
bienes, derechos y acciones, presentes y futuras en pleno dominio, a su
indicado hijo José Miguel P. L.», lo que permitió a éste efectuar la
comparecencia en las actuaciones «por sí y como heredero y para la herencia de
don José P. R.», según manifiesta en su escrito de 3 marzo 1981.
Que el primer motivo del recurso, y en puridad el único relevante pues los
otros tres son simple manifestación o aspecto de la omisión básica, se formula
al amparo del número 1.º del art. 1693 de la Ley procesal y denuncia la
violación de lo dispuesto en los arts. 1459 y 1460, en relación con el 270 y
266 y siguientes de la propia normativa; alegación que ha de prosperar, pues si
a la falta de emplazamiento en la primera o segunda instancia de las personas
que hubieran debido ser citadas para el juicio, con el quebrantamiento
consiguiente de las formas esenciales, equivale la inexistencia de la citación
de remate del recurrente -SS. de 8 junio 1965, 6 marzo 1975, 2 marzo 1982-, no
puede dudarse que al haberse prescindido del llamamiento edictal solicitado por
la entidad accionante y ordenado oportunamente por el Juez, se ocasionó
vulneración trascendental de forma y el desconocimiento de un principio
esencial del procedimiento (el de audiencia bilateral, conforme al brocardo
nemo inauditus damnari potest), dificultando la intervención en el debate, por
lo pronto, del cónyuge supérstite, heredero forzoso aunque su legítima haya
sido pagada mediante legado, o de otros posibles interesados, tanto más que
tampoco consta que el mencionado testamento rija la sucesión del causante y que
si bien la viuda no puede ser condenada al pago del pasivo de la herencia y
menos aún imponerle una responsabilidad ultra vires, es preciso que sea
convocada al litigio en que se reclamen deudas contra el haber hereditario de
su consorte, por tener un interés directo en el mismo, al poder ver mermado el
contenido de su cuota usufructuaria -S. de 28 octubre 1970-, lo que excluye la
posibilidad de que el hijo -demandado nominatim en su concepto de fiador y no
en otro- asuma válidamente por su unilateral manifestación referida la
representación voluntaria de la herencia.


(3) Age 1954/4/6 (raj 1551): Que el artículo 752 del Código Civil es de
interpretación restrictiva por contener una disposición que limita la libertad
de testar en que se inspira nuestra legislación civil, teniendo este artículo
su antecedente, como ya se ha dicho, entre otras Sentencias de esta Sala en la
de 25 de octubre de 1928 en la Ley Quince Título XX Libro X de la Novísima
Recopilación, con la que se trata de evitar una posible sugestión o captación
de voluntad dado el estado del testador, lo que lógicamente no puede realizarse
cuando el testamento es anterior a la confesión; y como en el caso presente,
según los hechos antes indicados que el Tribunal «a quo» tiene por ciertos,
ninguno de los cuales ha sido impugnado en este recurso, don Ventura C. y L.
otorgó su última voluntad dieciocho días antes de confesarse con el expresado
sacerdote, sin que conste que con anterioridad fuera su director espiritual o
le tratara, es manifiesto que no existe la menor prueba de que influyera de
ningún modo en las disposiciones testamentarias del causante; sin que sean de
aplicación para fundamentar la tesis del recurrente ninguna de las sentencias
que a estos efectos cita, ni siquiera la de 29 de abril de 1873 en que se
aplica la citada Ley Quince Título XX Libro X de la Novísima Recopilación, por
ser distintas las circunstancias que concurrieron en el caso que se discutía en
el juicio en que se dictó de las que se dan en el presente, pues en aquél, en
la cláusula octava del testamento que se impugnaba, el sacerdote que confesó y
administró los últimos Sacramentos a la testadora pocas horas después de
otorgarlo, era el nombrado heredero universal por dicha señora de todos los
bienes, derechos y acciones que le correspondían, para que vendidos invirtiese
su producto en los objetos que reservadamente le tenía encomendado,
instrucciones dadas con anterioridad que revelan las relaciones y trato que
antes de llevarse a efecto su postrera confesión mediaban entre ellos; no
pudiendo tampoco estimarse que el vínculo que une al indicado Capellán con el
Asilo de Ancianos Pobres de Talavera de la Reina, en cuyas atenciones y
necesidades han de emplearse los bienes dejados por don Ventura C. y L.,
conforme a lo dispuesto en su testamento, sea equivalente al que existe entre
un Párroco y la Iglesia que regenta, ni que por la misión que desempeña en el
Asilo ha de obtener un lucro u otra clase de beneficios con la herencia de que
se trata, pues el minucioso y razonado examen que en la sentencia recurrida se
hace de la forma y condiciones en que ejerce su sagrado ministerio, sin formar
parte de la Comunidad Religiosa de las Hermanitas de los Pobres que lo rigen y
asisten a los ancianos recogidos, ni de la laica que estos últimos constituyen,
habiendo sido nombrado y pudiendo ser separado de su cargo por el Arzobispo de
Toledo, quien retribuye su función con los intereses de un capital constituido
por la fundadora de esta Capellanía colativa y mutual que administra tan alta
dignidad de la Iglesia, justifica cumplidamente que su función sacerdotal en el
Asilo y las relaciones morales y económicas que con esa benéfica institución
tiene no pueden equipararse a las existentes entre un Párroco y su Iglesia,
como antes se ha dicho, o a las que unen a los que forman parte integrante de
un cabildo, comunidad o instituto, procediendo por todo lo expuesto desestimar
este primer motivo del recurso.




















27


