                                                                   3. GAIA   «ESPAINIAKO ESTATUKO ZUZENBIDE ZIBILAK. ESPAINIAKO KONSTITUZIOA ETA ESKUDUNTZA-                               EREMU AUTONOMIKOA»                   3.1. Estatuko eta autonomia-erkidegoetako zuzenbide zibilak Konpilazioek indarrean hamarkada batzuk zeramatzatela, 1978ko abenduaren 6an aldarrikatu zen egun indarrean dagoen Espainiako Konstituzioa, eta, horrekin batera, beste estatu-eredu bat ezarri:autonomien estatu deszentralizatua(EKren 1., 2. eta 143. artikuluak). Antolaketa horrek beste aukera batzuk zekartzan foru-zuzenbideen auzia arautzeko orduan: 1707ko Filipe V.arenPlanta Berriko Dekretueksuntsitu zituzten botere legegileko organoak itzuli zizkien Espainiako Konstituzio berriak autonomiei,estatutuakegiteko aukera ematearekin batera (EKren 147. artikulua). Horiek, lege organiko gisa, Konstituzioaren arauen itzalera sortu beharko ziren, jakina. Zuzenbide Zibilari dagokionez, arau garrantzitsu bati buruz aritu behar dugu: EKren 149. artikuluaz, hain zuzen ere. Artikulu horrek argi adierazten du Estatuareneskumen esklusiboakzein diren, horien artean Zuzenbide Zibileko legeak egiteko ahalmena (EK-ko 149.1.8 artikulua). Hala ere, atal horrek, Estatuaren eskumenaren gainetik, Zuzenbide Zibilaren eremuan, foru-zuzenbidea duten lurraldeen eskumena jartzen du, hura «kontserbatzeko, aldatzeko eta garatzeko», zehazki. Eskumen hori onartzea, ordea, ez da beharrezkoa, hautazkoa baizik. Autonomia-erkidego bakoitzaren esku geratzen da hura onartzea, eta ezinbestez errespetatu beharko dira Estatuaren eskumen esklusiboak. Artikuluak berak dio, edozein kasutan, Estatuak soilik arautu ditzakeela zenbait gai (foru-zuzenbidea duten lurraldeen esku dagoen eskumenaren gainetik): 1.- Arau juridikoen aplikazio eta eraginaren inguruko erregelak. 2.- Ezkontzeko formetatik eratorritako harreman juridiko zibilak. 3.- Errolden eta tresna publikoen antolaketa. 4.- Kontratu bidezko betebeharren oinarriak. 5.- Lege-gatazkak konpontzeko arauak. 6.- Zuzenbidearen iturrien zehaztapena. Azken esparru horretan, ordea,salbuespenbat ezartzen du artikuluak: Estatuak, eskumen esklusiboa izan arren, erabat errespetatu behar ditu foru-zuzenbideek iturriei buruz dituzten berezitasunak. Aurreko pasartean adierazitakoaren laburpen gisa, honako eskema hau aurkez daiteke: 1.-Arau orokorra I: Estatuaren eskumen esklusiboa da Zuzenbide Zibilaren gaineko legegintza. 2.-Arau orokorra II: berezko Zuzenbide Zibila duten autonomia-erkidegoek («allí donde existan») badute hura«kontserbatzeko, aldatzeko eta garatzeko»eskumena. 3.-Arau partikularra I: Estatuak, hala ere, zenbait gairi buruzko legegintzarako eskumena dauka. 4.-Arau partikularra II: Zuzenbidearen iturrien gaian, hala ere, autonomia- erkidego eskudunek ezarritakoa errespetatu beharko du Estatuak. EKren 149.1.8 artikuluak berezko Zuzenbide Zibila duten autonomia-erkidegoei ematen dien«kontserbatzeko, aldatzeko eta garatzeko»eskumenaren inguruan, ordea, eztabaida handia sortu da azken urteotan doktrinan,garatuterminoaren zentzua zehaztu nahian. Izan ere, ez da gai makala: zer puntutara arte«garatu»dezake autonomia-erkidego batek bere Zuzenbide Zibila? Ba al du horretarako mugarik? Galdera horiei erantzuten dietenen artean, baina, hiru ildo edo iritzi daude nabarmen:    a. Interpretazio zabala edo teoria maximalista Batez ere Kataluniako legelari guztien iritzia da, eta baita euskal jurista askorena ere (PUIG FERRIOL, ROCA TRIAS...). Autore horien aburuz, autonomia- erkidego bakoitzak mugarik gabe garatu ahal izango du bere Zuzenbide Zibila, Estatuaren eskumen esklusiboko esparruetan sartu gabe, jakina. Interpretazio hori Espainiako Auzitegi Konstituzionalak atzera bota zuen, ordea, 88/1993 Epaian, hain zuzen ere.     a. Erdibideko interpretazioa edo teoria Autore batzuek, aldiz, ulertzen dute autonomia-erkidegoek aurreko konpilazioetan jasotzen ziren printzipioen eta haiekin lotura zuzena duten gaien inguruan soilik egin ditzaketela legeak (BERCOVITZ, DELGADO ECHEVERRIA...). Interpretazio horixe onetsi zuen Espainiako Auzitegi Konstituzionalak, hain zuzen ere, 88/93 eta 156/1993 Epaietan. d) Interpretazio edo teoria murriztailea Beste autore batzuen iritziz, aldiz, autonomia-erkidegoek soilik egin ditzakete legeak beren konpilazioetan jasotzen ziren figura eta instituzioen inguruan, inolako berrikuntzarik gabe (DIEZ-PICAZO, LASARTE, GULLON BALLESTEROS...). Gauzak horrela, badira zenbait autonomia-erkidego, EKren 149.1.8 artikuluaren babespean, Estatutuan beren Zuzenbide Zibila«kontserbatzeko, aldatzeko eta garatzeko»eskumena hartu dutenak. Gogora dezagun, berez, eskumen hori ez dela beharrezkoa, hautazkoa baizik:  - VALENTZIA, 31.2 artikulua - BALEAR UHARTEAK, 10.2 artikulua - ARAGOI, 35.4 artikulua - GALIZIA, 27.4 artikulua - NAFARROA, 48. artikulua - ASTURIAS, 16. artikulua - EXTREMADURA, 12. artikulua - KATALUNIA, 9.2 artikulua - EUSKAL AUTONOMIA ERKIDEGOA, 10.3 artikulua   Nahiz eta eskumena hartu, autonomia-erkidego horiek guztiek ez dute egin lege autonomikorik foru-zuzenbidearen inguruan, soilik batzuek: Kataluniak,Aragoik,Balear Uharteek,Galiziak,Nafarroak etaEuskal Autonomia Erkidegoak. Gure kasuan, zehazki, 3/1992 Legea da, Euskal Herriko Foru Zuzenbide Zibilari buruzkoa, 1992ko uztailaren 1ekoa. Lege horrek arautzen ez dituen esparruetan, Kode Zibila izango da ordezko araudia, jakina denez.   3.2.-Araudi konstituzionala eta EAEAEko 10.5 artikulua Esana dugu 1978. urteko Espainiako Konstituzioak eraldatu zuela ordura arte indarrean zegoen antolaketa politikoa, 2. artikuluanautonomien estatuaderitzona aldarrikatuz:«La Constitución se fundamenta en la indisoluble unidad de la Nación española, patria común e indivisible de todos los españoles, y reconoce y garantiza el derecho a la autonomía de lasnacionalidades_y_regionesque la integran y la solidaridad entre todas ellas».Ikus daitekeenez, autonomiak eratzea ez da inposaketa lez planteatzen, Espainiako estatu anitza osatzen duten«nazionalitate»eta«erregioek»euren burua antolatzeko era berri bat bezala baizik, eskubide baten oinarrian. Horrela islatzen da, izatez, EKren 143. artikuluan:«En el ejercicio delderecho_a_la_autonomíareconocido en el artículo 2 de la Constitución, las provincias limítrofes con características históricas, culturales y económicas comunes, los territorios insulares y las provincias con entidad regional histórica podrán acceder a su autogobierno y constituirse en Comunidades Autónomas con arregloa lo previsto en este Título y en los respectivos Estatutos».Autonomia-eskubidea, beraz, Espainiako Konstituzioaren eta Autonomia Estatutuen markoan egikaritu beharko da.Hala ere, Espainiako Gorte Orokorrek aukera eman diezaiekete atal honek aurreikusten dituen ezaugarriak betetzen ez dituzten probintziei autonomia osatzeko, lege organiko baten bidez. Hori gertatu zen, izatez,MADRIL, ERRIOXA, MURTZIA, ASTURIASetaKANTABRIArekin (EKren 144. artikulua). Hala ere, Espainiako testu konstituzionalak berak hitz egiten du, autonomia eratzeko eskubide horren subjektu lez,nazionalitateetaerregioei buruz, Espainiako estatua osatzen duten lurraldeen artean bereizketa argia erakutsiz. Izan ere, autonomia-erkidegoa eratzearen prozesuan hainbat bide eskaini izan dira, maila horiek ere garbi islatuz: alde batetik,«bide geldoa»jarraitu duten autonomiak eta, bestetik,«bide arina»delakoa hartu dutenak. 1.-«Bide geldoa»delakoa jarraitu dute autonomia gehienek, hain zuzen, EKren 143.2 artikuluan ageri dena. Autonomia lortzeko iniziatiba, kasu honetan, lurraldeko edozein diputaziori dagokio (edota uharte-arteko erakundeei) eta udalerrien 2/3ei, gutxienez probintzia edo uhartearen hauteskunde-erroldaren gehiengoa ordezkatzen badute. Iniziatiba hori aurrera ateratzen ez bada, soilik errepikatu ahal izango da bost urte igaro ondoren. Egungo autonomia-erkidego gehienek bide hori jarraituz lortu zuten berenestatusa. 2.-«Bide arina»hartu zuten autonomia-erkidegoen artean, ordea, ezberdintasunak daude:hirukonstituzio-mekanismodaude oinarrian.   a) Alde batetik,ANDALUZIAren kasua, EKren 151.2 artikuluko prozedura jarraitu zuena, alegia. Aurreko bidearekiko ezberdintasuna da probintzia edo uharte bakoitzean udalerrien 3/4en oniritziaren beharra (hauteskunde-erroldaren gehiengoa ordezkatzen badute, noski) eta, gainera,erreferendumbatek berrestea proposamena, probintzia edo uharte bakoitzaren hautesleen gehiengo absolutuarekin. Prozedura konplexu hori Andaluziak soilik jarraitu zuen, esan bezala. b) Beste aukera bat jarraitu zutenEUSKADIk,KATALUNIAketaGALIZIAk, EKrenBigarren Xedapen Iragankorrean oinarritua, alegia:«Los territorios que en el pasado hubiesen plebiscitado afirmativamente proyectos del Estatuto de Autonomía y cuenten, al tiempo de promulgarse esta Constitución, con regímenes provisionales de autonomía podrán proceder inmediatamente en la forma que se prevé en el apartado 2 del artículo 148, cuando así loacordaren, por mayoría absoluta, sus órganos preautonómicos colegiados superiores, comunicándolo al Gobierno. El proyecto de Estatuto será elaborado de acuerdo con lo establecido en el artículo 151, número 2, a convocatoria del órgano colegiado preautonómico».Hauek izan dira, historikoki,«nazionalitate»esan zaienak, beste«erregioen»aurrean argi bereiziz. d)NAFARROak, aldiz, hirugarren bide bat hautatu zuen, bere«Foru Erkidego»izaera oinarri hartuta: EKrenLehenengo Xedapen Gehigarria. Honek dioen bezalaxe:«La Constitución amapara y respeta los derechos históricos de los territorios forales. La actualización general de dicho régimen foral se llevará a cabo, en su caso, en el marco de la Constitución y de los Estatutos de Autonomía». Hau da, bada, Nafarroari autonomia-erkidegoaren izaera eman zion tresna konstituzionala. Ikus daitekeenez, edozein bide hartuta ere, autonomiaren eraketarako ezinbesteko elementu bilakatu zenautonomia-estatutua, EKren 147.1 artikuluak argi eta garbi adierazten duen bezala:«Dentro de los términos de la presente Constitución, los Estatutos serán la norma institucional básica de cada Comunidad Autónoma y el Estado los reconocerá y amparará como parte integrante de su ordenamiento jurídico»1. Badakigu estatutuak estatuko legeak direla, lege organikoak, eta, era berean, autonomia-erkidegoetako arau gorena, haien autonomiaren edukia zehazten duena, eskuduntzak bere eginez. Beti ere, Konstituzioaren mugak errespetatu beharko dituen legeak izango dira, halaber. Zehazki, orain arte esandako guztiak zer ikusi zuzena dauka autonomia- erkidegoeneskuduntza-mailarekin. Guztiek izango dituzte instituzio ia berdinak (exekutiboa,legebiltzarra...), baina botereok kudea dezaketen eskuduntza-maila hasieratik ezberdina izango da. Izan ere, testu konstituzional espainiarrak bi eskuduntza «zerrenda» dauzka, hasieratik: autonomia-maila bakoitzarentzat bat.«Bide geldoa»hautatu zutenentzat (MADRIL, ASTURIAS, KANTABRIA, ERRIOXA, ZARAGOZA, VALENTZIA, MURTZIA, GAZTELA ETA LEON, GAZTELA-MANTXA, BALEAR UHARTEAK, KANARIAR UHARTEAK, EXTREMADURA), EK-k 148. artikuluko konpetentziak soilik erreserbatzen ditu. Aldiz, «bide arina» erabili zutenek, 149. artikuluan agertzen diren konpetentziak kenduta (estatuaren konpetentzia esklusiboak baitira), beste guztiak izango dituzte, artikulu horren markoan murgilduz. Hala ere, «bide geldoa» jarraitu zutenek bost urtean «bide arina» hautatu zutenen eskuduntza-maila bera izatea ere aurreikusten zuen EK-k 148.2 artikuluan. Izatez, gaur egun desberdintasun oso urriak daude autonomien artean, eta hauek 149.1.8 artikuluan oinarritzen dira, gainera;Foru Zuzenbideaderitzona duten eta ez duten autonomien artekoa, hain zuzen ere. Gogora dezagun, beraz, artikulu honek dioena ezberdintasun horri buruz: «1. El Estado tiene competencia exclusiva sobre las siguientes materias: (...) 8.Legislación_civil; sin perjuicio de laconservación,_modificación_y_desarrollo por_las_Comunidades_Autónomas_de_los_derechos_civiles,_forales_o_especiales, allí_donde_existan. En todo caso, las reglas relativas a la aplicación y eficacia de las normas jurídicas, relaciones jurídico-civiles relativas a las formas de matrimonio, ordenación de los registros e instrumentos públicos, bases de las obligaciones contractuales, normas para resolver los conflictos de leyes y determinación de las fuentes del Derecho, con respeto, en este último caso, a las normas de derecho foral o especial».Bere momentuan argi zehaztu genuen bezala, artikulu horrek «baimena» ematen die Foru Zuzenbidea duten autonomia-erkidegoei beren ordenamendu pribatuak (foralak) garatzeko (Espainiako Auzitegi Konstituzionalak 88/93 Epaian zehaztutako zentzuan, noski). Lurralde hauek gutxi dira:KATALUNIA,EUSKAL AUTONOMIA ERKIDEGOA,GALIZIA,ARAGOI,BALEAR UHARTEAKetaNAFARROA, 1946an ospatu zen Kongresuaren ondorioz, haien Konpilazioak gauzatu zituztenak, alegia2.   Gure kasuan, zehazki, EAEAEko 10. artikuluan ageri dira EAEk bere garapenerako erreserbatzen dituen eskuduntzak (3/1979, abenduaren 18ko Legea da Estatutua), modu «esklusiboan» gainera. Horien artean, 5. zenbakian zera agertzen da: «Euskal Herria osatzen duten Herrialde Historikoen idatzitako nahiz ohituratik eratorritako Foru Zuzenbide Zibilaren kontserbazioa, aldaketa eta garapena, bai eta beraren indarraren lurralde-barrutiaren finkapena ere».Eskuduntza hori gure gain hartzearen ondorioa da, beraz, 1992an aldarrikatutako Euskal Herriko Foru Zuzenbide Zibilari buruzko lege autonomikoa, Euskal Legebiltzarrean onartutakoa.   3.3.-Euskal Herriko Foru Zuzenbide Zibilari buruzko 1992ko Legea Aipaturiko markoa da, beraz, egun Euskal Autonomi Erkidegoan Foru Zuzenbidearen inguruan dagoen legearen sorrera ahalbidetzen duena. Horrela, zenbait proiektu pribaturen ondorioa da 1992ko Legea, hainbat legelarik gauzatu zituzten proiektuen batura bat, hain zuzen ere.  Horrela, Bizkaiko Foru Aldundiaren eskaera oinarri hartuta, 1988ko ekainaren 17anBatzordebat osatu zen, bizkaitar legelarien batzorde bat, eta talde horren erronka izan zen proiektu pribatu horiek guztiak testu bakar batean bateratzea. Lan horren fruitua Bizkaiko Aldundiak onartu zuen 1991ko urtarrilaren 22an eta, onartuta, Bizkaiko Batzar Orokorrei bidali zien Gasteizko Legebiltzarrera igor zezatenlege-proposamengisa. Prozedura horrek, logikoki, Arabako Foru Aldundiaren erreakzioa dakar; izan ere, ez zen soilik Bizkaiko Foru Zuzenbidea eguneratu behar, Arabakoak ere behar berdinak zeuzkan. Horrela, Arabako Aldundiak 1991ko otsailaren 19an bere Batzordea izendatu zuen, lurraldeak zuen berezko Zuzenbide Zibila aztertzeko asmo zorrotzez. Enkarguaren fruitu beste testu bat da, Arabako Batzar Orokorrak onartu zuena 1992ko urtarrilaren 31nArabako Zuzenbide Zibilaren eguneratzea gauzatzeko Lege Proposamenaizenarekin. Testu horrek eragin zuen Bizkaiko Batzar Orokorrek haien testuan Arabako Zuzenbidearen inguruan gordetzen ziren erreferentziak ezabatzea, noski, eta Bizkaiak 1992ko martxoaren 21ean onartu zuen bere behin betiko proposamena:«Eusko Legebiltzarraren aurrean aurkeztu beharreko Lege Proposamena, Bizkaiko Foru Zuzenbide Zibila urgenteki eguneratzekoa», hain zuzen ere.  Eusko Legebiltzarrak, ordea, bi testuak aztertu eta gero, bi eskaera luzatu zizkien bi batzordeei. Alde batetik, bi lurraldeentzatiturri komunakezartzea, ez bakoitzak bereak, bientzat berberak baizik. Bestalde, testu bat idazteko eskatu zienGipuzkoako Zuzenbide Zibilareninguruko eguneratzeari buruz. Aurkeztutako beste guztiak zuzenean jaso zuen Legebiltzarraren oniritzia eta onarpena. Emendakin gutxi izan ziren izapidetzen, gehienak Gipuzkoako Zuzenbide Zibilaren ingurukoak eta iturri-sistema komunaren aldekoak, alegia.  Ondorioz, bere sorrerarekiko erabateko koherentzia mantenduz, Euskal Herriko Foru Zuzenbide Zibilari buruzko Legea, 3/1992, uztailaren 1ekoa, hiru Liburutan zatitua agertzen da:Bizkaiko Foru Zibila,Arabako Foru ZibilaetaGipuzkoako Foru Zibila, hain zuzen ere. Hirugarrena ez da, berez,forubat izango, enbrioi bat baizik; ez da garatua egongo. Artikulu soil batek, 147.ak, aurreikusiko du bere etorkizuneko garapena:«1. Baserriaren eta familiaren ondasunen antolaketari buruzko ohitura zibilen indarra aitortzen da, ohiturok Eusko Legebiltzarreko legearen bidez eguneratu egin beharko direla. 2. Eusko Jaurlaritzak eta Gipuzkoako foruzko erakundeek bultzatu eta sustatu egingo dituzte Lurralde horretako ohiturazko zuzenbidea gaur egunean duen indarraren araberako behin betiko idazkeraz hornitua gera dadin lortzeko lanak».Artikulu horrek iragartzen duen ardura bere eginez, Gipuzkoako Foru Aldundiak enkargu bat egin zion 1997ko uztailaren 29an Euskal Herriko Unibertsitateko Zuzenbide Zibileko sailburuari, Gipuzkoako ordura arteko ohitura-zuzenbidea jaso eta«Foru Zibil»testu edo idatzaldi posible bat aurkezteko asmoz argiz, alegia. Horrela, urte bereko urriaren 29an aurkeztu zitzaion Aldundiari«azken idatzaldia». Lan horrek Gipuzkoako Baserriaren zatiezintasuna du oinarri, Oinordetza Zuzenbidea, edonola ere. Lehenengo pausotzat hartu zuten egileek hasieratik. Lan horren fruitu izan zen, ondorioz, 3/1999, azaroaren 26ko Legea, 1992ko Euskal Herriko Foru Zuzenbide Zibilari buruzko Legea aldarazten duena Gipuzkoako Atalari dagokionez.  Lege horrekderogatuegin zuen 1959an indarrean jarri zenKonpilazioa, Foru Zuzenbideari gagozkiola legezko erreferentzia bakarra osatuz, ordutik aurrera. Hala ere, ez dute legelariek Konpilazioa eredu gisa hartzen lege horren edukia eta egitura antolatzeko; izan ere, Bizkaiko eta Arabako Konpilazioa «xumeegia» da, batez ere Bizkaiko Zuzenbidea zer izan zen islatzeko orduan. 1992ko Legeak 1452ko eta 1526ko Foruak hartzen ditu aintzakotzat bere barne-antolaketari begira, Bizkaiaren kasuan, eta 1373ko Aiarako Forua, lurralde horretan indarrean egongo den legedi berriaren egituraketari gagozkiola. Gipuzkoaren kasuan, bestalde, ohitura izango da erreferentzia bakarra.  Kritikak jaso izan ditu, hala ere, lege horren sorreraren atzean dauden legelari taldeak. Izatez, autonomia-erkidego oso baten eskuduntza izan behar zuena, autonomia-erkidego osorako lege bakar bat eratzeko asmoa oinarri hartuta, autonomia-erkidego hori osatzen duten lurraldeek bakarka eta banatuta egikaritu duten lanaren fruitua izan da egun indarrean dagoen legedia.«Autonomismo»bateratu posible batetik«foralismo»zorrotz batera igaro da prozedura horren bitartez Euskal Autonomia Erkidego osoaren lege izan zitekeen hori. Erreforma posibleak hortik doaz, orain, bitxiki.  3.4.-Beste eskuduntza eremuetatik emandako xedapen zibilak Orain arte ikusi dugu Espainiako Konstituzioak, 149.1.8 artikuluan, eskuduntza edo ahalmena ematen diola zenbait autonomia-erkidegori bere«Zuzenbide Zibila, forala edo berezia kontserbatzeko, aldatzeko eta garatzeko», beti ere Konstituzioa aldarrikatzen den unean Zuzenbide horrek bizirik badirau («allí donde exista»). Eta bitxia da ohartzea, gainera, eskumen horiLegegintza Zibilaridagokiola, kontzeptu horrek bilduko balu bezala Zuzenbide Zibil osoa; hau da, Foru Zuzenbiderik ez duten autonomia-erkidegoek Zuzenbide Zibilaren inguruan legeztatu ezingo balute bezala.  Argi frogatu da hori ez dela egia; hau da, tradizionalki Foru Zuzenbidearen barnean sartu izan dena ez dela Zuzenbide Zibil osoa. Beste hainbat esparru kokatzen dira Zuzenbide Zibilaren barne, eta autonomia-erkidegoek legeztatu dute horien inguruan, 149.1.8ko eskuduntzatik at. Eta ez bakarrik Foru Zuzenbiderik ez duten erkidegoek, dutenek ere legeztatu dute beste eskuduntza- tituluen oinarrian, Zuzenbide Zibilaren inguruan.  Argi ikus daiteke aurreko paragrafoan baieztatutakoa EAEAEko 10. artikuluan. Bertan jasotzen dira, esklusiboki, Euskal Autonomia Erkidegoari dagozkion eskuduntzak, eta, egia esan, Zuzenbide Zibilarekin zuzenki erlazionatuak daude horietariko asko, egun lege baten sorrerarekin gauzatu direnak. Materia ugari sartzen dira Zuzenbide Zibilaren esparrupean, nahiz eta beste arlo batzuetako araudiarekin bateratua egon (Administrazio Zuzenbidearekin, adibidez):  1.-Mendi-basoak, oihanen erabilera eta zerbitzuak, abelbideak eta bazka- larreak. 2.-Barne-uretako arrantza, itsaski-bilketa eta arrain-hazkuntza, ehiza eta ibai-aintziretako arrantza. 3.-Irakaskuntzari, kulturari, arteari, ongintzari, ardura sozialari eta antzekoei laguntzeko diren Fundazio eta Elkarteak, beren funtzioak ia erabat Euskal Herrian betetzen dituztenean. 4.-Adinera heldu gabeen babes eta tutoregorako, kartzelatzeko eta gizartean berrintegratzeko erakunde eta etxeen antolaketa. 5.-Kontsumitzaile eta erabiltzaileen defentsa. 6.-Jabego intelektuala eta industriala.  Hainbat lege jaio dira Zuzenbide Zibilaren esparruan, Euskal Autonomi Erkidegoaren baitan, eta hauek ditugu adibide:  1.-Fundazioen Legea, 3/1998, otsailaren 12koa 2.-Elkarteen Legea, 12/1994, ekainaren 17koa 3.-Kooperatiben Legea, 1/2000, ekainaren 29koa 4.-Egitatezko Bikoteen Legea, 2/2003, maiatzaren 7koa  Aurreko lerroetan esandakoak, beraz, zera iradokitzen digu. Nolabait, Euskal Autonomia ErkidegoanZUZENBIDE AUTONOMIKObat dagoela, Erkidegoak berak Eusko Legebiltzarrean sortua, Estatuak lagatzen dizkion eskumenetatik baliaturik. Zuzenbide autonomiko horren barne, gainera, baduguZUZENBIDE ZIBILbat, beste arlo askorekin batera. Zuzenbide Zibil hori, ordea, etor daiteke EKren 149.1.8 artikuluko konpetentziatik (1992ko Legea, adibidez); edota, beste eskuduntza- tituluen oinarrian aurki daiteke, EKren 148. artikuluan, adibidez, autonomia- estatuak, esklusiboki, bere egin dituenak.                 3.5. Auzotasun zibila 1.- Kontzeptua Auzotasun zibila pertsonaren egoera zibil bat da, estatus bat, Erregistro Zibilean inskribatzen dena, eta, horren arabera, naziotasun espainiarra duen pertsona bati estatuko zein ordenamendu zibil aplikatu behar zaion zehazten da. Horrela, naziotasuna bada frantses edo espainiar bati zein ordenamendu zibil aplikatu behar zaion finkatzen duen estatusa edo konexio-irizpidea, auzotasun zibilak adierazten du Espainiako estatuan indarrean dauden ordenamendu zibiletatik zein aplikatu behar den. Pertsonak duen auzotasun zibilaren arabera (katalana, aragoiarra, galiziarra...), auzotasun horri dagokion legeria zibila ezarriko zaio.Naziotasun txikibaten antzekoa da, Espainiako estatuaren barnean erabiltzen den konexio-puntu bat (KZ 14.1, 15.1 eta 16.1.1 artikuluetan dago arautua). Auzotasun zibila ez da nahasi beharadministrazio-auzotasunarekin, hau da, udalerri edo herri bateko auzoko izatearekin. Auzotasun zibila ez da toki batean bizitzea edo egoitza herri edo hiri konkretu batean izatea, edota herri horretako erroldan inskribatua egotea (empadronado). Auzotasun zibil bat izan dezakezu, eta beste toki batean bizi (adibidez, ni Katalunian bizi naiteke lana dela-eta bost urtez, baina, nire auzotasun zibilari dagokionez, bizkaitarra izan). Bereizketa hor dago; auzotasun zibilak finkatzen du zein izango den niri aplikatuko zaidan legedia, eta adibideko kasuan, niri Bizkaiko legeria aplikatu beharko zait, ez katalana, nahiz eta han bizi izan bost urtez. Beraz, ez dira gauza bera. 2.- Auzotasuna eskuratzeko bideak KZ 14. artikulua da auzotasun zibila eskuratzeko bideak zein diren finkatzen duen atala: 1.- SEME-ALABATASUNEZ KZ 14.2 artikuluak dio jaioberriak gurasoen auzotasun zibila izango duela; beraz, gurasoek foru-lurralde bateko auzotasuna badute, haien seme-alabek auzotasun bera izango dute, nahiz aita-amak ezkonduak ez egon. Adoptatuak ere bere adoptatzaileen auzotasun zibila izango du, seme-alaben arteko diskriminazio ezaren printzipioan oinarriturik. Gurasoetako bakarrak badu naziotasun espainiarra, seme-alabek haren auzotasun zibila hartuko dute, besteak ez baitu. Eta seme-alabatasuna soilik gurasoetako batekin finkatu bada, horrexek emango die seme-alabei auzotasuna. Baina zer gertatzen da gurasoek auzotasun zibil ezberdina badute? Zeinena hartuko dute seme-alabek?  . Kode Zibilak irtenbide batzuk proposatzen ditu kasu horietarako:        a. Gurasoek seme-alaba izan edo adoptatu eta sei hilabetera Erregistro       Zibilean inskribatuz, bietariko baten auzotasuna ezarri ahal izango diote       umeari. Batek bakarrik badu umearekiko guraso-agintea, oro har, berea       emango dio, baina bestearena ere aukeratu dezake. Akordiorik ez balego,       epailearengana joateko aukera egongo litzateke, baina ez dirudi oso       komenigarria denik horretara heltzea.    b. Ez badute aurreko aukera hautatu, seme-alabatasuna lehenengo finkatu duen       gurasoarena izango da auzotasun zibila. Gehienetan, ordea, aldi berean       finkatuko da.    c. Ez bada aurreko irizpideekin jadanik zehaztu, umeak bere jaioterriari       dagokion auzotasuna izango du.    d. Azken irizpide bezala, eta umea atzerrian jaio bada, auzotasun zibil       «komuna» izango da (hau da, forugabea). Irizpide hori kritikatua izan da.   2.- TOKI ZEHATZ BATEAN JAIOTZEAGATIK Ezin bada zehaztu umea norena den, eta horrexegatik gurasoen auzotasun zibila ezezaguna denean, orduan umeak bere jaioterriari dagokion auzotasuna izango du. Gerora, gurasoek seme-alabatasuna finkatzen badute, orduan, jaiotegunera arteko atzeraeraginez, gurasoena ezarriko zaio. 3.- AUKERATU IZANAGATIK Semeak edo alabak aukeratu dezake 14 urte dituenetik bere auzotasun zibila (emantzipatua ez badago, guraso edo tutorearen parte-hartzea beharko du). Hautatu ahal izango du: bere jaioterrikoa edo bere gurasoetariko bakoitzak izan duen azken auzotasuna. 4.- EZKONTZAZ Ezkontzak ez du auzotasun zibila aldatzen, baina aukera dute ezkontideek, legearen arabera banatuak ez daudenean, beren bikotearen auzotasuna hartzeko, hala nahi badute. 5.- BIZILEKUAGATIK Toki bateanbi urtez bizitze soilagatik toki horri dagokion auzotasun zibila eskura dezakezu, baina toki horretako auzotasuna eskuratu nahi duzula adieraziz, esanbidez, eta Erregistro Zibilean inskribatuz. Edo bestelahamar urtez, inolako adierazpenik ez bada egin kontrako zentzuan. Egin izan bada, ez da eskuratuko. Ikusi dugun bezala, hauexek dira, laburki azalduak, auzotasun zibila eskuratzeko erak. Oso garrantzitsua da, Espainiako estatuko zein ordenamendu juridiko aplikatuko zaizun jakiteko, zure auzotasun zibila zein den jakitea. Hori da giltza, Espainiako estatuan denetariko ordenamenduak baitaude. Askotan, jendeak ez daki zein den bere auzotasun zibila, irizpideak zein diren ez dakielako. Horrela, EHFZZL aplikagarria izateko, honako hau beharko du pertsona batek:      1. Bizkaiko Foru Zibila aplikatzeko, bizkaitar foruduna izan beharko duzu,       salbuespen batzuk kenduta (komisario bidezko testamentua, testamentu       mankomunatua eta tronkalitatea).    2. Aiarako Forua aplikagarria izateko, Aiarako auzotasun zibila izan beharko       duzu. Laudion eta Aramaion beste horrenbeste beharko da, Bizkaiko Foru       Zibila aplikatzeko.    3. Gipuzkoako Foru Zibilak Gipuzkoako auzotasun zibila galdatzen du.   BIBLIOGRAFIA -AGIRREAZKUENAGA ZIGORRAGA, J.: «Ohizko foru sistema eta Hego Euskal Herriko liberalen portaera ideologikopolitikoak»,Jornadas sobre la actualización de los Derechos Históricos Vascos, UPV-EHU, Bilbo, 1986, 83.-101. or. -ALKORTA IDIAKEZ, I. eta KARRERA EGIALDE, M.:Euskal Zuzenbide zibilaren oinarriak, EHU, 2007 (argitalpen elektronikoa). -ANGULO Y DE LA HORMAZA, J.M.:La abolición de los fueros e instituciones vascongadas, Auñamendi, Donostia, 1976. -AROSTEGUI SANCHEZ, J.: «El carlismo y los Fueros vasconavarros»,Historia del pueblo vasco, III. liburukia, Donostia, 1979, 71.-135. or. -ASUA GONZÁLEZ, C.I., GIL RODRÍGUEZ, J. eta HUALDE SÁNCHEZ, J.J.: «Situación actual y perspectivas de futuro del Derecho civil vasco»,Derechos Civiles de España, I. Rodrigo BERCOVITZek eta Julián MARTÍNEZ-SIMANCASek zuzendua, Aranzadi, Iruñea, 1999. -BERCOVITZ RODRÍGUEZ-CANO, R.: «Derecho Civil Foral»,Aranzadi Civil, 18/2001. -BERCOVITZ RODRÍGUEZ-CANO, R.: «La conservación, modificación y desarrollo de los derechos civiles forales o especiales allí donde existan»,Derecho Privado y Constitución, 1, 1993, 15.-82. or. -CASTELLS ARTECHE, J.M. eta ESTORNÉS ZUBIZARRETA, I.:Historia de los Estatutos Vascos de Autonomía, Comisión de Cultura Vasca de la Interprofesional de Estudios y Publicaciones, Zarautz, 1977. -CASTELLS ARTECHE, J.M.: «La aplicación autónoma del primer Gobierno Vasco»,Reflexiones sobre la autonomía vasca, IVAP, Oñati, 1986, 89.-114. or. -CASTELLS, J.M.: «El Derecho público vasco desde 1876 hasta el Estatuto de Gernika. Conciertos Económicos y Autonomía»,Euskal Herria, Caja Laboral Popular, Donostia, 1985. -CELAYA IBARRA, A.: «El Fuero de Vizcaya y Álava, adelantado de las modernas legislaciones»,La Gran Enciclopedia Vasca, I. liburukia, Bilbo, 1966. -CELAYA IBARRA, A.: «El Poder Judicial y los Estatutos de Autonomía»,Simposium sobre el Estatuto Vasco de 1936, IVAP, Oñati, 1988, 719.-768. or. -CELAYA IBARRA, A.: «País Vasco, de los Fueros a los Estatutos»,Cuenta y Razón, 86, 1994, 93.-100. or. -CELAYA IBARRA, A.:Comentarios al Código Civil y Compilaciones forales, Manuel Albaladejok eta Silvia Díaz Alabartek zuzendua, XXVI,Ley sobre el Derecho Civil Foral del País Vasco, Madril, Edersa, 1997. -CELAYA IBARRA, A.:Derecho civil vasco, Bilbo, 1994. -CELAYA IBARRA, A.:Tradición y Modernidad. De los Fueros a los Estatutos, Euskalerriaren Adiskideen Elkarteko Bizkaiko Batzordea, Bilbo, 1994. -CLAVERO SALVADOR, B.: «Fuero en tiempos de Constitución: una suerte de federalismo»,Jornadas sobre la actualización de los Derechos Históricos Vascos, UPV-EHU, Bilbo, 1986, 237.-251. or. -CLAVERO SALVADOR, B.:Fueros vascos. Historia en tiempos de Constitución, Ariel, Bartzelona, 1985. -CORCUERA ATIENZA, J.: «La constitucionalización de los derechos históricos. Fueros y Autonomía»,Revista Española de Derecho Constitucional, 11, 1984, 9.-38. or. -CORCUERA ATIENZA, J.:Orígienes, ideología y organización del nacionalismo vasco 1876-1904, Siglo XXI argitaletxea, Madril, 1979. -CORONAS GONZÁLEZ, S. M.:Manual de Historia del Derecho español, Tirant lo blanch, Valentzia, 1996. -DE LA QUADRA SALCEDO, F.:El Fuero de las Encartaciones, Bilbo, 1916. -DELGADO ECHEVERRÍA, J.: «Los derechos Civiles Forales en la Constitución»,RJC, 3, 1979, 145. or. eta hurrengoak, eta «Doctrina del Tribunal Supremo sobre la competencia legislativa autonómica en materia de Derecho Civil»,Revista Aragonesa de Administración Pública, 4, 1994, 361. or. eta hurrengoak. -GARCÍA CANTERO, G.: «Por una interpretación del artículo 10.5 del Estatuto Vasco»,Primer Congreso de Derecho Vasco: Actualización del Derecho civil,celebrado de 16 al 19 de diciembre de 1982, Oñati, 1983. -GETE-ALONSO Y CALERA, M.C.: «La Codificación civil»,Manual de Derecho Civil, I,Introducción y Derecho de la persona, 3. edizioa, Marcial Pons, Madril, 2001. -GIL RODRÍGUEZ, J. y HUALDE SÁNCHEZ, J.J.: «Prólogo» a laLey del Derecho civil foral del País Vasco, 2. edizioa, Tecnos, Madril, 1999. -GIL RODRÍGUEZ, J.: «Qué son los Derechos civiles forales»,La Tierra de Ayala,Actas de las Jornadas de Estudios Históricos en conmemoración del 600 Aniversario de la construcción de la Torre de Quejana, Arabako Foru Aldundia, 2001, 285. or. eta hurrengoak. -LALINDE ABADÍA, J.:Iniciación histórica al Derecho español, 3. edizioa, Ariel, Bartzelona, 1983. -LARRAZABAL BASAÑEZ, S.:Contribución a una Teoría de los Derechos Históricos Vascos, Eusko Jaurlaritza, Bilbo, 1997. -LARRAZABAL BASAÑEZ, S.:Derecho público de los territorios forales, IVAP, Oñati, 2004. -LARRONDE, J.C.:El nacionalismo vasco, su origen y su ideología en la obra de Sabino Arana-Goiri, Txertoa, Donostia, 1977. -MARTÍNEZ DE AGUIRRE ALDAZ, C.: «Notas para la interpretación del inciso “...allí donde existan” del artículo 149.1.8 de la Constitución»,Primer Congreso de Derecho Vasco: Actualización del Derecho Civil,celebrado de 16 al 19 de diciembre de 1982, Oñati, 1983. -PUIG I FERRIOL, L.: «El denominado problema foral desde la perspectiva de un Centenario»,Centenario del Código Civil(Asociación de Profesores de Derecho Civil), II, Madril, 1990, 1.205.-1.229. or.   1  LORAFNA(Ley Orgánica de Reintegración y Amejoramiento del Régimen Foral de Navarra, 13/1982, abuztuaren 10ekoa) da, ordea, Nafarroan autonomia- estatutuaren funtzioa betetzen duen Lege Organikoa. Ez da, berez, estatutu bat, baina funtzio bera betetzen duenez, Estatuan autonomia-erkidegotzat hartu izan da Nafarroa.   2 Puntu honetan aipatu beharra dago VALENTZIAren kasua, ordea. Ikustekoa da nola Espainiako Konstituzioak materia bakar batean diskriminatzen dituen autonomia- erkidegoak: Zuzenbide Zibila, edo, hobe esanda, Legegintza Zibilari dagokiona, hain zuzen ere. Konturatzen bagara, Espainiako Konstituzioak «foralismo» argia hartzen du irizpide nagusitzat 149.1.8 artikuluan ageri den eskuduntza eskaintzean. Izan ere, eskuduntza hori «bide arina» erabili zuten erkidegoentzat zen, hasiera batean; haien estatutuetan eskuduntza hori aitortzen eta onartzen zutenentzat, alegia. Baina Aragoi eta Balear Uharteenkasuan, nahiz eta ez izan «bide arineko» autonomiak, eta haien estatutuetan 149.1.8ko eskuduntza ez hartu beren gain, Estatuak ez ditu horien legeak aurkatu, historikoki foru-lurraldeak izan direlako. Valentziak ere mendeetan izan zuen bere ordenamendu zibila eta, gainera, bere Estatutuko 31.2 artikuluan, bere egin du 149.1.8ko eskuduntza. Hala ere, Errentamendu Historikoei buruzko Legea aurkatu egin zuen Estatuak, antza, haren Foru Zuzenbidea bizirik ez zegoelako Konstituzioa aldarrikatzean, beste bien kasuan gertatzen ez zena. Hala ere, Estatuak aitortu behar izan du, 121/1992 Epaiaz geroztik, Espainiako Konstituzio Auzitegiak zehaztea 149.1.8ak aurreikusten duen Foru Zuzenbidea garatzeko eskuduntza ez dela bakarrik konpilazioa izan zuten lurraldeek dutena, baizik baita Konstituzioa aldarrikatzen denean berezko ohitura_pribatua bizirik dutenena ere. Eremu horretan kokatu da lege valentziarra, mugatua bada ere; bere ohituraren konstituzio-garapenaren barne, alegia. Edozelan ere, beste lege batzuk ere atera izan ditu, ezkontza eraentza ekonomikoari buruz eta zaintza partekatuari buruz, alegia.    
