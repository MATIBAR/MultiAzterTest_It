

























                                BIGARREN ZATIA

  EUSKAL HERRIKO FORU ZUZENBIDE ZIBILARI BURUZKO 3/1992, UZTAILAK 1eko LEGEA


























                                    4. GAIA
                          «LEGEAREN APLIKAZIO-EREMUA»



















I. SARRERA

Honako gai honek Euskal Herriko Foru Zuzenbide Zibilari buruzko 1992ko Legea du
abiapuntu, Euskal Autonomia Erkidegoan indarrean dagoen Zuzenbide Zibil
Autonomikoaren arlo konkretu bat arautzen duena, alegia, Erdi Aroko berezko
Foruetatik datorkigun eremu zibil mugatu bat. Oinordetza-sistema eta ezkontza-
eraentza ekonomikoaren printzipioak lantzen ditu, funtsean, Lege honek; eta,
tradizionalki, bere jatorriari erreparatuta, foru-zuzenbide deitu izan zaio.
Horrela bada, lege horrenezarpen-eremuareninguruan arituko gara gai
honetan,lurralde-ezarpenariburuz etaezarpen-eremu pertsonalariburuz: hau
da,nonaplikatzen den etanoriaplikatzen zaion. Has gaitezen, bada, lehenengo
atalarekin.

4.1.- Lurralde ezarpen-eremua

Aurreko gaian ikusi ahal izan genuen bezala, Euskal Herriko Foru Zuzenbide
Zibilari buruzko Legea, bere sorrera-prozesuarekin koherentzia mantenduz,
hainbat bloketan dago banatua. Euskal Autonomia Erkidegoa osatzen duten hiru
lurraldeen arabera antolatuta daude bloke argi eta bereizi horiek. Honatx
legearen EGITURARI buruzko eskema labur bat:

Zioen adierazpena
Atariko Idazpurua edo Titulua:“Foru Zuzenbidearen iturburuak”[1.-4. artikuluak]

I. LIBURUA:“Bizkaiko Foru Zibila”[5.-130. artikuluak]
II. LIBURUA:“Arabako Foru Zibila”[131.-146. artikuluak]
III. LIBURUA:“Gipuzkoako Foru Zibila”[147.-188. artikuluak]. Hiru artikulutan
dago banatua Gipuzkoako Zuzenbide zibilaren garapena ekarri zuen 1999ko Legea,
eta bigarrenean jasotzen dira aipatutako 147.-188. artikuluak.

Lehenengo Xedapen Gehigarria
Bigarren Xedapen Gehigarria
Hirugarren Xedapen Gehigarria
Xedapen iragankorrak
Indargabetze-erabakia
Azken Xedapena




Euskal Zuzenbide zibila ez da izan Kataluniakoa, Galiziakoa edo Aragoikoa
bezalakoa. Ez du izan inoiz araudi bakarra eta bateratua euskal eremu osorako.
Lurralde bakoitzak bere berezitasunak izan ditu (Bizkaiak, Arabak, Gipuzkoak,
Nafarroak eta Iparraldeko lurraldeek) eta egun ere hala izaten jarraitzen du.
Badakigunez, Iparraldeko lurraldeek ez dute berezko Zuzenbide zibilik
(Frantziako Iraultzaz geroztik desagerrarazi baitzituzten). Nafarroak,
autonomia erkidego bat osatzen duen heinean, berea dauka, indarrean dagoen
1973ko Foru Berrian edo Konpilazioan. Bizkaian, Araban eta Gipuzkoan 1992ko
Legea dago indarrean, Gipuzkoari dagokion araudia 1999tik, hain zuzen ere. Eta
Lege honek, gainera, hiru Foru ezberdin ditu, lurralde bakoitzeko bat.
Ezberdinak hirurak. Hau da Euskal Zuzenbide zibilak izan duen batasun maila
handiena, hots, indarrean dagoen 1992ko Legeak egun eskaintzen duena.

Hiru Foru Zibil horien ezarpen-eremuarekin hasiko gara segidan, izan ere, beste
atal guztiak (Atariko TituluaetaXedapenak) hiru Foru Zibilak aplikagarri diren
lurralde-eremu osoan indarrean baitaude, komunak diren heinean.

BIZKAIKO FORU ZIBILA

Atal honi Lehenengo Tituluak ematen dio hasiera, “Foru-arauen ezarpena”z
aritzen dena, hain zuzen ere. Titulu horren lehenengo kapitulua da, zehazki,
lehenengo sailean, lurralde-eremuari buruz jarduten duena,5.-11._artikuluetan.
Azter ditzagun artikuluok, banaka.




Artikulu horrek dioen bezala,Foru honek, Bizkaiko Lurraldeko berezko legeria
zibila denez, bere osotasunean izango du indarraLur_Lauan.Guk jakin badakigu
lege hori ez dela Bizkaian edota Euskal Autonomia Erkidegoan indarrean dagoen
Zuzenbide zibil guztia, badagoela gehiago (adibidez, 2003ko Izatezko Bikoteei
buruzko Legea). Baina egia da historian zehar Bizkaiko Foru Zaharrak (1452),
Berriak (1526) eta Konpilazioak (1959) arlo batzuetako Zuzenbide zibila jaso
dutela, Bizkaiko lurraldeari dagokionez. Historian zehar, badakigu araudi hori
lur lauan (elizateetan) zela aplikagarri soilik, hiribilduetan edo
hirietanGaztelako Zuzenbidearen ordenamendua aplikatzen baitzuten. Bizkaiko
historiari so eginda ezberdintasun horrek justifikazio bat izan zuen arren,
ezin esan daiteke egun desberdintasun horrek zentzurik duenik. Eusko
Legebiltzarrak aprobetxatu behar izan zuen EK-ko 149.1.8 artikuluak ematen zion
eskumena elizateak eta hiribilduak ordenamendu juridiko bakar batean
bateratzeko. Ez zuten, baina, legelari bizkaitarrek hala ulertu abagune hura,
eta ezberdintasun historikoa mantentzea erabaki zuten. Legebiltzarrak
iniziatiba politikoaren gidaritza hartu beharrean, badakigu Lurralde
Historikoen Foru Aldundiek hartu zutela; hain zuzen ere, Bizkaikoak eta, bere
atzetik, Arabakoak. Irizpide autonomikoa oinarritzat hartu beharrean, hiru
Lurraldeak kohesionatzeko asmoz, foralismoak gidatu zuen prozesu guztia, 1992ko
Legea onartu arte.

Hala, Bizkaian bi ‘eremu’ bereizten dira Foruetatik datorren legeria zibila
aplikatzeko orduan. Batetik,lur lauadago. Bestetik,hiribilduak. Bereizketa
honetatik, ikusiko dugun moduan, hiru estatutu juridiko ezberdin eratortzen
dira legeria zibilaren aplikazioari dagokionez. Batez ere, oinordetza
zuzenbideari gagozkiola. Bereiz ditzagun, lehenbizi, bi eremuok.




Atal horrek azaltzen du, beraz, zer den Bizkaianlur laua:Lur laua deritzo
Bizkaiko Lurralde osoari, Balmaseda, Bermeo, Durango, Ermua, Gernika-Lumo,
Lanestosa, Lekeitio, Markina-Xemein, Ondarroa, Otxandio, Portugalete eta
Plentzia hiribilduetako eta Urduña hiriko alde forugabea eta Bilboko gaur
egungo udal-mugarte osoa kanpoan utzita. Kanpoan utzitako lurraldean legeria
zibil orokorra izango da ezargarri, Foru hau ezargarri den guztietan izan
ezik.Artikuluak argi bereizten ditu hiribilduak eta elizateak. Elizateak eta
lur laua gauza bera dira. Elizate guztietan izango da aplikagarri 1992ko legea,
Bizkaiari dagokionez, jakina, salbuespenik gabe. Hiribilduei edo hiriei
dagokienez, ordea, Forua aplikagarria izango da haien inguru guztian, baina ez
jatorrizko hirigunean.

Ikus dezakegunez, Bizkaian, Erdi Aroan egiten zen partizioak oraindik dirau,
gure Zuzenbide zibilaren eremuan. Hiribilduetan, printzipioz, Espainiako Kode
zibila izango da aplikagarri eta elizateetan, aldiz, 1992ko Legea. Bi estatutu
juridiko, beraz, lurraldearen arabera. Lurraldeforudunaeta
lurraldeforugabeabereizten ditu indarrean dagoen arauak. Hiribilduak,
printzipioz, lurralde forugabea dira, Bizkaiko Foruetatik datorkigun zuzenbidea
ez baitute aplikagarri. Lurralde foruduna, ordea, hiribilduak ez diren
udalerriak dira, hots, Bizkaiko elizateak, Bizkaiko lur laua.

Hala ere, hiribilduetan dena ez da eremu forugabea. Azpi lurralde-eremuak ere
bereizten dira eremu forugabean. Bereizketa konplexuagoa da, hortaz. Argigarria
da, ildo horretatik, zazpigarren artikuluak dioena. Beraz, irakur dezagun, eta
ondoren laburtu, zer dioten bi atalek, seigarrenak eta zazpigarrenak.




Atal honek zera dio:Aurreko atalean aipatutako lurralde forugabea, hiribildu
bakoitzaren jatorrizko hirigunearen gaur egungo lurrak eta Foru hau indarrean
sartzen denean indarreko hirigintza-planen arabera “hiri-lur” gisa sailkatua
dauden alboko lurrek osatuko dute.Adierazpen horrek honako laburpentxo hau
behar du:

1.-
ELIZATEAK: eurei dagokien lurralde osoan da aplikagarri Bizkaiko Forua,
salbuespenik gabe. Elizateak 6. Artikuluan Bizkaiko zuzenbide zibila
salbuestekoaipatzen ez direnudalerriak dira. Hots, hiribilduak ez diren beste
guztiak.

2.-
HIRIBILDUAK: hiribilduak eta hiriak zerrendatzen dira 6. artikuluan. Hauek,
printzipioz, Bizkaiko Foruaren aplikazio eremutik kanpo geratuko lirateke.
Denak ez dira hiribilduak, hala ere. Ikus dezagun zeintzuk diren lurralde
forugabearen zerrenda osatzen duten udalerriak.

   1. Balmaseda
   2. Bermeo
   3. Durango
   4. Ermua
   5. Gernika-Lumo
   6. Lanestosa
   7. Lekeitio
   8. Markina-Xemein
   9. Ondarroa
  10. Otxandio
  11. Portugalete
  12. Plentzia
  13. Urduñako hiria

Hamabi horiek, alegia, zerrendako lehenengo hamabiak, dira hiribilduak, eta
hamahirugarrena, Urduña, hiria da, ez hiribildua [villa/ciudad]. Hamahiru
horietan Bizkaiko Forua ez da aplikatzen, 7. artikuluak dioen bezala,
berehirigune historikoanetahiri-lurgisa kalifikatutako inguruko lurretan (lege
hori indarrean jarri zenean hiri bakoitzaren hirigintza-planak ezartzen
zuenaren arabera). Beste lur guztietan bai, hiri horien barnean. Horrela,
hamabi hiribilduetan eta Urduñako hirian azpi-bereizketa bat egin beharra dago
Bizkaiko Zuzenbide zibilaren aplikazioari gagozkiola. Hiribildu eta hiri
horietan bi zonalde daude:eremu_forugabeaetaeremu_foruduna. Ahalik eta eremu
forudun gehien egon dadin, hiribildu eta hiri horien hirigune historikoa eta
honen alboko hiri-lurra besterik ez dira forugabeak legearen arabera. Hala,
hirigune historikoan eta honen alboan dagoen hiri-lurrean Espainiako Kode
zibila izango da aplikagarri. Hiribildu eta hiri horiek osatzen duten beste
gainontzeko lurralde-eremuan, aldiz, Bizkaiko Zuzenbide zibila aplikatuko da.










HIRI-LURRA
HIRIGUNE HIRIGUNE
HISTORIKO




Laranjaz margotutako zonalde osoa litzateke forugabea, zuriz dagoen gune
historikoa eta alboan dagoen hiri-lurra. Hortik kanpo dagoen lurralde eremua
foruduna litzateke, aldiz. Beraz, hiribilduetan eta Urduñan bereizketa hau egin
behar dugu nahitaez. Zonalde bakoitzaren muga zehatzak zeintzuk diren jakiteko
1992an hiribildu bakoitzean indarrean zeuden planoak ikusi beharko lirateke.
Honek dakarren segurtasun juridiko gabezia nabarmena da, beraz. Plano batzuk
kontsultatu beharra jakiteko, hiribildu baten barruan, zein kale edo
etxebizitzari aplikatzen zaion legeria bat eta zeini bestea.

Azkenik, hiribilduen zerrendarekin bukatzeko, kontuan hartu behar da Bilbo osoa
kanpoan uzten dela. Hots, udalerri honetan ez dagoela zonalde bereizketarik. Ez
dago salbuespenik, beste hamahiru hirietan bezala. Bilbon eremu osoa da
forugabea. Bilbo osoan eta hamahiru bizigune horietako gune historikoan eta
inguruko hiri-lurretan Kode Zibila aplikatuko da, EHFZZL 6.2 artikuluak dioen
bezala.





Logika osoz baieztatzen du atal horrek honako hau:Hirigintza-planen osteragoko
aldaketek ez dute aldaraziko lurralde forugabearen luze-zabalera.Beraz, esan
bezala, 1992ko Legea indarrean jarri zen garaiari so egin behar zaio, muga
horiek zeintzuk diren argi zehazteko. Hala, 1992ko abuztuaren 7an argitaratu
zen legea EAEko Aldizkari Ofizialean. Azken xedapenak dioen bezala, hiru
hilabeteren buruan jarri behar zen indarrean, hau da, 1992ko azaroaren 7an.
Data horretarako indarrean zeuden hirigintza-planak dira kontuan hartu behar
direnak, ez geroago edo lehenago onartu zirenak. Muga honekin ematen du
legegileak nolabait ziurtatu nahi izan zuela hiri-lurraren eremua zabaltzean
zonalde forugabea handituko ez zela. Nahiko ziurra zen hiri-lurra zabaltzen
joango zela (udalerriak hazi egiten baitira normalean), eta, horregatik, 1992ko
planoek islatzen zuten errealitatera mugatu nahi izan zen eremu forugabearen
irismena. Planoak oraingoak balira, zonalde forugabea handiagoa litzateke
orduan baino.










Artikulu honek zera xedatzen du:Administrazioak egindako Bizkaiko udalen muga-
aldaketek ez dute aldaraziko lurraldeotan ezarri behar den Zuzenbide Zibila.
Hiribilduren bati erantsirik dagoen antzina Elizate izandakoren bat Hiribildu
horretatik bananduko balitz, berez eta besterik gabe berreskuratuko luke zeukan
jatorrizko elizate-izaera.Azken honen adibide argia ERANDIO da: Bilbori lotua
egon zen, baina banatu egin zen, eta elizate bihurtu. Lehen Kode Zibila
aplikagarri zitzaion. Orain, berriz, 1992ko Legearen Bizkaiko Foru Zibila, hain
zuzen ere. Ideia, honako honetan ere, argia da. Administrazioak egindako
Bizkaiko udalen muga aldeketek ez dute aldaraziko lurraldeotan ezarri behar den
Zuzenbide Zibila. Legegileak zonalde forudunaren eremua hazten joan zedin nahi
zuela ematen du, forugabea urrituz. Beraz, aldaketek helburu hori kaltetuko ez
duela ziurtatu nahi du arau honekin. Halaber, hiribilduren bati erantsirik
dagoen Elizate izandakoren udalerriren bat hiribildu horretatik banatuko
balitz, orduan bai, besterik gabe, berreskuratuko luke bere forudun izaera.

Hori bazen 1992ko legegilearen helburua, ez da ulertzen zergatik ez zuen Legea
norabide horretan jarri, eremu forudun bateratua ezarriz Euskal Autonomia
Erkidego osorako. Lurralde forudunaren eremua zabaltzea nahi baina, ordea,
zatiketa bermatzen jarraitu. Gero, sortu daitezkeen disfuntzioak konpontzeko,
halako arau bakanak eratu. Ez lirateke beharrezkoak izango hiribilduen eta
elizateen arteko dikotomiarekin apurtu izan balitz.

Bila itzazu hiribilduak mapa honetan eta euren kokapenetik ondorioak atera
itzazu.




Artikulu honek zera dio:Legeria zibil orokorra ezargarri duten udalerriek Foru
zibil hau euren lurralde guztian ezar dadin aukera egin ahal izango dute,
1630eko Konkordiaren indarrez eta Konstituzioaren erabaki gehigarrietako
lehenengoan eta Euskal Herriko Autonomia Estatutuaren 10.5 atalean agintzen
denaren arabera, honakook betez gero:

   1. Udalbatzarraren erabakia, aurkako baino aldeko boto gehiagoz
   2. Bizkaiko Batzar Nagusien iritzia entzutea
   3. Herritarrek onartzea, Udalak deitutako erreferendumean emandako boto
      baliodunen gehiengoa alde izanda
   4. Eusko Legebiltzarraren lege bidez onartzea

Asmo horrek aurrera egingo ez balu, bost urte iragan beharko dira berriro horri
ekiteko.


























Atal horrek argi zehazten du zer prozedura erabili behar den Kode Zibila
aplikagarri duten Bizkaiko biziguneak foru-zuzenbidearen mendera iragateko.




Atal honen arabera,bertako herritarrek aurreko atalean zehaztutako urrats
guztiekin agerturiko borondatearen ondorioz Foru hau oso-osorik ezartzen bada
Hiribildu bateko lurralde forugabean, forudun auzotasun zibila lortuko dute
zuzen-zuzen. Aurreko atalean agindutakoaren arabera ezargarri izan dadin
legeria berriak ez du aldaraziko ordura arteko ezkontzen ondasun-eraentza,
ezkontza-hitzarmenetan horrela erabakitzen ez baldin badute behintzat.
Pertsonen arteko eta oinordetza-kontuko harremanetan, aldi baterako erabakietan
agintzen dena ezarriko da.Argi daude hiru xedapenak, beraz:

   1. Auzotasun foruduna zuzen-zuzenean jasoko dute
   2. Ezkontza-eraentzaren aldaketa ez da automatikoa izango
   3. Oinordetzari eta pertsonari buruzko xedapen iragankorrak aplikagarriak
      izango dira erregimen batetik bestera igarotzeko prozedura honetan


ARABAKO FORU ZIBILA

Arabako Foru Zibila ez da Araba osoan aplikagarri, inola ere. Lurralde
historiko hori hiru eremutan dago banatua, Zuzenbide zibilaren aplikazioari
dagokionez: AIARA, LAUDIO eta ARAMAIO, eta beste herri eta hiribildu guztiak.
Laburbilduz, hauxe da ezarpen-eremuari buruz esan daitekeena:

   1. AIARAKO FORUA

Euskal Herriko Foru Zuzenbide Zibilari buruzko Legearen 131. eta 132.
artikuluak dira Aiarako Foruaren ezarpen-eremuari buruz aritzen direnak.
Bietarik lehenengoak, 131. artikuluak, zera dio:Aiarako Forua,Aiara,Amurrio,
etaOkondoudalerri osoetan etaArtziniega_udalerriko_Mendieta,Retes_Tudela,Santa
KolomaetaSoxogutiherrietan ezartzen da.

Legearen 132. artikuluaren arabera, berriz,honako aurreikuspenak hartu behar
dira kontuan:1. Udalerri bat edo batzuk batzen bazaizkio Aiarako Forua
ezargarri duen udalerriren bati, Aiarako Forua hedatuko zaio udalerri batu
berriari. 2. Udalerri forugabe bati udalerri forudunen bat batzen bazaio edota
udalerri forudunen baten zati bat banatzen bada, horrek ez dio eragingo
batutako lurraldean nahiz banatuan ezargarri zen zuzenbide zibilari. 3.
Udalerri forudunetakoren batek bat egiten badu udalerri forugaberen batekin,
Aiarako Forua izango da ezargarri udalerri berri horretan”.Aiarako Forua
kontserbatzeko edo mantentzeko jarritako arauak dira horiek.


   1. LAUDIO ETA ARAMAIO

Euskal Herriko Foru Zuzenbide Zibilaren146.1 artikulua da bi udalerri horien
Zuzenbide Zibil aplikagarriari buruz hitz egiten duena:1. Laudio eta Aramaio
udalerrietan Bizkaiko Forua da ezargarri, Bizkaiko lurralderako bereziki
ezargarriizandaitekeen lurralde-eremuaren zehaztapenari dagozkion erabakiak
salbu.

   1. ARABAKO BESTE LURRALDE GUZTIA

Aiara, Laudio eta Aramaio kenduta, Arabako beste lurralde osoan Kode Zibila da
aplikagarri, historiak agindu bezala.


GIPUZKOAKO FORU ZIBILA

Gipuzkoa da, arlo honetan, konplexutasunik txikiena duena; izan ere, historian
berezko Foru idatzirik izan ez duenez, juridikoki ez dira elizateak eta
hiribilduak hain argi bereizi, nahiz eta praktikan desberdintasun hori izan
zen. Euskal Herriko Foru Zuzenbide Zibilari buruzko Legearen 148. artikuluak
zera adierazten du, 1999ko erreforma egin zenetik:Foru honekGipuzkoako_lurralde
historiko_osoanizango du indarra, bertako arautegi zibila denez.Beraz, badirudi
Gipuzkoako lurraldean, behintzat, azpi-zatiketarik ez dagoela. Lurralde osoan
dela aplikagarri berezko Foru Zibila, inolako bereizketarik gabe.
Hori bai, aplikazioa murritza da kasu honetan ere. Lurralde zatiketarik egiten
ez den arren, irizpide funtzional batek zailagotzen du 1992ko Lege honen
kohesioa Autonomia Erkidegoan. Legearen 147. artikuluak hala dio: 1.-
 Baserriaren eta famili ondarearen ordenazioaren inguruan Gipuzkoan dauden
ohitura zibilen indarra aitortzen da.2.- Ohitura horiek jaso eta garatzearren,
Gipuzkoako Foru Zibila osatzen duten baserria mortis causa eskualdatzeari
buruzko ondorengo arauak xedatu dira.Ondorioz, horrela dio Legearen 150.
artikuluak:Gipuzkoan kokatutako baserria duten gipuzkoarrek foru zibil honetan
adierazitako baliabideak erabili ahal izango dituzte baserria eskualdatzeko,
elkarrekiko testamentuari buruz 172. ataleko 2. zenbakian xedatutakoaren
kalterik gabe.Arauaren efektuetarako, hona hemen Legeak baserriari buruz
eskaintzen duen definizioa, 151. artikuluan:Baserria etxebizitzak berak eta
hari lotutako gainerako eraikin, areto, lursail eta ondazilegiek osatzen dute,
bai eta, baserriaren ustiaketari, ustiatzen bada, atxikitako ondasun
higigarriek, aziendek eta makinek ere.Beraz, araudiaren 152. artikuluaren
arabera,baserriaren eta hari lotutako ondasunen doako eskualdaketak aurreko
atalean adierazitako guztiak hartuko ditu barruan, aurkako xedapenik ezean.
Gipuzkoako Foru Zibila, orduan, baserri baten titular direnek besterik ez dute
erabiliko. Beste eremu guztiei gagozkiola, Espainiako Kode zibila izango zaie
aplikagarri.


4.2.- Ezarpen-eremu pertsonala: auzotasun zibila

Lurralde ezarpen-eremua zehaztuta, argitu beharra dago lurralde-finkapen hori
ez dela nahikoa 1992ko Legea aplikagarria izateko, bere baitan barnebiltzen
duen 1999ko Gipuzkoako legearekin batera. Beste elementu bat bete behar
da,PERTSONALA,alegia. Aurreko atalean aipatu diren lurraldeetan aplikatuko da
Legea, baina soilik FORUDUN AUZOTASUN ZIBILA duten pertsonei, ez edozein
pertsonari. Beraz, bi elementu batera eskatzen ditu Lege horren aplikazioak,
eta bigarren elementu horren beharra zenbait atalek adierazten dute, hiru
lurraldeei gagozkiola:

1.-
BIZKAIA: Gure araudiaren 12. artikuluak dioen bezala,Foru Zibil honen
ondorioetarako, Bizkaiko Lurraldeko auzotasun zibila dutenak dirabizkaitarrak.
Foru-lurraldeko auzotasun zibila duena da forudun edo infantzoia.

2.-
ARABA: Legearen 133. artikuluak, Aiarari dagokionez, zera dio:1. Auzotasun
zibilak aginduko du Aiarako Forua ezartzerakoan. 2. Aiarako Forua ezartzeko
orduan, Zuzenbide arruntak arautuko du auzotasun zibila.Laudiori eta Aramaiori
dagokienez, ordea, 146.2 artikulua dugu:Bizkaiko Forua ezartzerakoan auzotasun
zibilak aginduko du Laudio eta Aramaio udalerrietan.

3.-GIPUZKOA: Legearen 149. artikuluaren arabera,Foru zibil honi dagokionez,
Gipuzkoako lurralde historikoan auzotasun zibila eskuratu duen oro da
gipuzkoar.

Ikus daitekeenez, atal guztiek diote gauza bera. Foru Zibil horiek aplikagarri
izan daitezen, lurralde-ezarpenarekin batera, ezarpen-eremu pertsonala
beharrezkoa izango da. Forudun auzotasuna eduki beharko da: Bizkaian, bizkaitar
foruduna; Araban, Aiarakoa, Laudiokoa edo Aramaiokoa; eta Gipuzkoan,
gipuzkoarra. Azter dezagun, baina, zer denauzotasun zibilaeta nola eskuratzen
den; horretarako, jakina, Kode Zibilera jo beharko dugu. Auzotasun zibilari
buruzko araudia Estatuaren eskumen esklusiboa baita (EK-ko 149.1.8 artikuluaren
arabera).


                               AUZOTASUN_ZIBILA

1.- KONTZEPTUA

Auzotasun zibila pertsonaren egoera zibil bat da, estatus bat, Erregistro
Zibilean inskribatzen dena, eta, horren arabera, naziotasun espainiarra duen
pertsona bati Estatuko zein ordenamendu zibil aplikatu behar zaion zehazten da.
Horrela, naziotasuna bada frantses edo espainiar bati zein ordenamendu zibil
aplikatu behar zaion finkatzen duen estatusa edo konexio-irizpidea, auzotasun
zibila Espainiako estatuan indarrean dauden ordenamendu zibiletatik zein
aplikatu behar den adierazten du. Pertsonak duen auzotasun zibilaren arabera
(katalana, aragoitarra, galiziarra...) auzotasun horri dagokion legeri zibila
ezarriko zaio.Naziotasun txikibaten antzekoa da, Espainiako estatuaren barnean
erabiltzen den konexio-puntu bat (KZko 14.1, 15.1 eta 16.1.1 artikuluetan
arautua dago).

Auzotasun zibila ez da nahasi beharadministrazio-auzotasunarekin, hau da,
udalerri edo herri bateko auzoko izatearekin. Auzotasun zibila ez da toki
batean bizitzea edo zure egoitza herri edo hiri konkretu batean izatea, edota
herri horretako erroldan inskribatua egotea (empadronado). Auzotasun zibil bat
izan dezakezu, eta beste toki batean bizi (adibidez, ni Katalunian bizi naiteke
lana dela-eta bost urtez, baina, nire auzotasun zibilari dagokionez,
bizkaitarra izan). Bereizketa hor dago; auzotasun zibilak finkatzen du zein
izango den niri aplikatuko zaidan legedia, eta adibideko kasuan, niri Bizkaiko
legeria aplikatu beharko zait, ez katalana, nahiz eta han bizi izan bost urtez.
Beraz, ez dira gauza bera.

2.- AUZOTASUNA ESKURATZEKO BIDEAK

Kode zibilaren 14. artikulua da auzotasun zibila eskuratzeko bideak zeintzuk
diren finkatzen dituen atala:

1.- SEME-ALABATASUNEZ
Kode zibilaren 14.2 artikuluak dio jaioberriak gurasoen auzotasun zibila izango
duela; beraz, gurasoek Foru-lurralde bateko auzotasuna badute, haien seme-
alabek auzotasun bera izango dute, nahiz gurasoak ezkonduak ez egon. Adoptatuak
ere, bere adoptatzaileen auzotasun zibila izango du, seme-alaben arteko
diskriminazio ezaren printzipioan oinarriturik. Guraso batek bakarrik badu
naziotasun espainiarra, seme-alabek beraren auzotasun zibila hartuko dute,
besteak ez baitu. Eta seme-alabatasuna soilik guraso batekin finkatu bada,
horrexek emango die seme-alabei auzotasuna. Baina zer gertatzen da, gurasoek
auzotasun zibil ezberdina badute? Zeinena hartuko dute seme-alabek? [Kontuan
hartu behar da ezkontideek auzotasun ezberdina izan dezaketela, ezkondu eta
gero ere]. Kode Zibilak kasu horietarako irtenbide batzuk proposatzen ditu:

   a. Gurasoek seme-alaba izan edo adoptatu eta sei hilabetera Erregistro
      Zibilean inskribatuz bietariko baten auzotasuna ezarri ahal izango diote
      umeari. Batek bakarrik badu umearekiko guraso-agintea, oro har berea
      emango dio, baina bestearena aukeratu dezake baita. Akordiorik ez balego,
      epailearengan joateko aukera egongo litzateke, baina ez dirudi oso
      komenigarria denik puntu horretara heltzea.
   b. Ez badute aurreko aukera hautatu, auzotasun zibila seme-alabatasuna
      lehenengo finkatu duen gurasoarena izango da. Gehienetan, ordea, aldi
      berean finkatuko da.
   c. Ez bada aurreko irizpideekin jadanik zehaztu, umeak bere jaioterriari
      dagokion auzotasuna izango du.
   d. Azken irizpide bezala, eta umea atzerrian jaio bada, auzotasun zibil
      “komuna” izango da (hau da, forugabea). Irizpide hori kritikatua izan da.



2.- TOKI ZEHATZ BATEN JAIOTZEAGATIK

Ezin bada zehaztu umea norena den, eta horrexegatik gurasoen auzotasun zibila
ezezaguna denean, orduan umeak bere jaioterriari dagokion auzotasuna izango du.
Gerora, gurasoek seme-alabatasuna finkatzen badute, orduan jaiotegunera arteko
atzeraeraginkortasunez, gurasoena ezarriko zaio.

3.- AUKERATU IZANAGATIK

Semeak edo alabak aukeratu dezake 14 urte dituenetik bere auzotasun zibila
(emantzipatua ez badago, guraso edo tutorearen parte-hartzea beharko du).
Hautatu ahal izango du: bere jaioterrikoa edo bere gurasoetariko bakoitzak izan
duen azken auzotasuna.

4.- EZKONTZAZ

Ezkontzak ez du auzotasun zibila aldatzen, baina aukera dute, ezkontideek,
legearen arabera banatuak ez daudenean, bere bikotearen auzotasuna hartzeko,
hala nahi badute.

5.- BIZILEKUAGATIK

Toki batenbi urtez bizitze soilagatik toki horri dagokion auzotasun zibila
eskuratu dezakezu, baina toki horretako auzotasuna eskuratu nahi duzula
adieraziz, esanbidez, eta Erregistro Zibilean inskribatuz. Edo bestelahamar
urtez, inolako adierazpenik ez bada egin kontrako zentzuan. Egin izan bada, ez
da eskuratuko.

Ikusi dugun bezala, hauexek dira, laburki azalduak, auzotasun zibila
eskuratzeko erak. Oso garrantzitsua da, Espainiako estatuko zein ordenamendu
juridiko aplikatuko zaizun jakiteko, zure auzotasun zibila zein den jakitea.
Hori da giltza, Espainiako estatuan denetariko ordenamenduak baitaude. Askotan,
jendeak ez daki zein den bere auzotasun zibila, irizpideak zeintzuk diren ez
dakitelako. Horrela, EHFZZL aplikagarria izateko honako hau beharko du pertsona
batek:

   1. Bizkaiko Foru Zibila aplikatzeko, bizkaitar foruduna izan beharko duzu,
      salbuespen batzuk kenduta (komisario bidezko testamentua, testamentu
      mankomunatua eta tronkalekotasuna)
   2. Aiarako Forua aplikagarria izateko, Aiarako auzotasun zibila izan beharko
      duzu. Laudion eta Aramaion, beste horrenbeste beharko da (udalerri
      horietan izatea auzotasun zibila, alegia), Bizkaiko Foru Zibila
      aplikatzeko.
   3. Gipuzkoako Foru Zibilak Gipuzkoako auzotasun zibila galdatzen du.

Bukatzeko, beraz, gure araudiaren egungo ezarpen-eremu biak batuta –lurraldeari
eta auzotasunari dagozkionak-, hona hemen sintesi taula bat. Indarrean dagoen
legeria aldatzea urgentea dela islatzen duen informazioa, hain zuzen ere.




