


































                                   10. GAIA
  «ORAIN ARTEKO IBILBIDEAREN BUKAERA: EGUNGO LEGERIA BERRITZEKO PROPOSAMENAK»













10.1.-Euskal zuzenbide zibilaren bilakaera: nondik gatoz eta non gaude orain?

Euskal lurraldeen Zuzenbide zibila ohiturazkoa da XIII-XIV. mendeetararte.
Ohitura hauek lege bilakatuko dituzten lehenengo testuakforuakizango dira: lur
lauaren edo elizateen ordezkariek Batzar Nagusietan landu eta onartuko dituzten
lehenengo legezko euskarriak; Gaztelako erregeek hiribilduei emandako eta
pribilegioz jositako hiri-gutunek eragindako desoreka murriztearren sortuak,
alegia. Foru hauek jasoko dute idatziz gure ohiturazko Zuzenbide zibila. Gure
lehenengo lege idatziak dira. Hiribilduak inguratzen dituzten harresietatik at
aplikatuko den zuzenbidea jasotzen dutenak, hain zuzen ere; euskal hiri-
guneetan Gaztelako ordenamendu zibila egongo baita indarrean [Alcala-ko
Ordenamendua (1348) eta Toro-ko Legeak (1505)]. Horrela, Bizkaian, Durangoko
Forua (XIV. mendea), Avellanedako Forua (1394) eta Bizkaiko Foru Zaharra (1452)
izango dira lehenak, Enkarterrietako Forua (1503) eta Bizkaiko Foru Berria
(1526) hurrengoak, azken hau Bizkaiko lur lau osoan aplikagarri 1574. urtetik
aurrera. Araban, berriz, Aiarako Forua aurkituko dugu (1373), Laudio eta
Aramaiori ere Bizkaiko Forua aplikatuko zaiela kontuan hartuta. Nafarroan
hainbathobekuntzajasoko ditu 1237ko Foru Orokorrak. Gipuzkoan ohiturazko
Zuzenbide zibilak ez du, ostera, foru taxurik hartuko: idatzi gabe mantenduko
da bizirik.

Iparraldeko euskal lurraldeek Frantziako 1789ko Iraultza dela medio euren
Zuzenbide zibila galduko dute. Gure Hegoaldeko foruek, ordea, indarrean
jarraituko dute 1946ko Zaragozako Zuzenbide zibilari buruzko Espainiako
Juriskontsultoen Kongresuak berezko Zuzenbide zibila duten lurraldeen
ordenamenduak konpilazioetan biltzeko ideia aurkezten duen arte. Hala, Franco
Jeneralak Pardo-ko Jauregian zinatutako bi legek ordezkatuko dituzte gure
Hegoaldeko Erdi Aroko foruak:Bizkaia eta Arabako Konpilazioak
(1959)etaNafarroako KonpilazioakedoForu Berriak(1973). Egin ziren sei
konpilazioetatik [Aragoi, Katalunia, Nafarroa, Balear Uharteak, Bizkaia-Araba
eta Galizia] lehenengoa eta azkena dira gureak. Bizkaikoa eta Arabakoa
Espainiako Gorteek ikusitakoa, 1959koa; Nafarroakoa zuzenean Estatuko Buruak
onartutakoa, 1973an. Biak ordurarteko Zuzenbide zibila jasotzeko asmoz eginak.
Nafarroakoa askoz ere landuagoa eta osoagoa. Egun indarrean dagoena, 1987ko
erreforma batek ukitua bada ere.

Horrela heltzen gara 1978ko Espainiako Konstituzioaren aldarrikapenera. Testu
honen 143. artikuluak beren burua autonomia erkidego gisa osatzeko aukera
emango die zenbait lurralderi, tartean gure Hegoaldeko lauei.Bide arinadelakoa
bere eginez, Nafarroak batetik (Lehenengo Xedapen Gehigarria erabiliz), eta
Bizkaiak, Gipuzkoak eta Arabak bestetik (Bigarren Xedapen Iragankorra dela
medio), autonomia erkidego bilakatu zuten beren burua. Behin autonomia erkidego
bihurtuta, legegintza zibilari buruz ari den Espainiako Konstituzioaren
149.1.8. artikulua suertatzen zaie aplikagarri bi lurraldeei. Arau honek
Zuzenbide zibilari buruz legeztatzea Estatuaren eskumen esklusiboa dela
adierazten du, argi eta garbi. Hori bai, errespetatzen ditu, nolabait,
Konstituzioa aldarrikatu aurretik berezko Zuzenbide zibila izan duten
lurraldeen foru-ordenamenduak,bereziak.
Hauekmantentzeko,aldatzekoetagaratzekoeskumena aitortzen die lurraldeoi
(tartean gureei ere), Estatuak, ukiezinak diren zenbait arlo beretzat gorde eta
gero (…arau juridikoen aplikazioari eta eraginkortasunari dagozkion erregelak;
ezkontza formei dagozkien harreman juridiko-zibilak; erregistro eta agiri
publikoen antolamendua; kontratuzko obligazioen oinarriak; legeen arteko
gatazkak ebazteko arauak, eta zuzenbidearen iturriak zehaztea; azken kasu
horretan, zuzenbide foral edo bereziko arauak errespetatuz). Azken eremu hauek,
beraz, nahi izanez gero, Estatuak legeztatu beharrekoak dira. Berezko Zuzenbide
zibila duten autonomia erkidegoetako legebiltzarrek ezingo dituzte lege
bilakatu, Konstituzioak ezarritako mugak urratu gabe. Eszenatoki honetan
onartzen du Eusko Legebiltzarrak, 1992an, egun indarrean dagoenEuskal Foru
Zuzenbide Zibilari buruzko lege autonomikoa, Nafarroak 1973ko Foru Berria
indarrean mantentzen duen bitartean. Euskal Autonomia Erkidegoari dagokionez,
tronkalekotasuna, oinordetza sistema eta ezkontza-eraentza ekonomikoa dira arau
berriaren funtsa; Espainiako Konstituzioak marrazten duen eskumen-eremua erabat
errespetatzen duen eduki eta instituzio sorta, alegia. Aditu gehienen ustean,
eta 1992ko Legearen Zioen Adierazpenak argi dion bezala, ordu arte izandako
ordenamenduareneguneratze prozesuan lehenengo urratsasuposatzen du arau berri
honek. Bizkaiko eta Aiarako ordenamenduakmantentzekolegezko testua, Autonomia
Estatutuaren 10.5. artikuluaren magalpean, Autonomia Erkidegoak behar duen
legezko testu bateratua eta osoa aurreragorako utziz. Heldu zaigu,
baina,garapenhori burutzeko unea. Aldatze edo mantentzetik abiatuta, gure
Zuzenbidea handitzeko, loditzeko eta zabaltzeko abagunea. Badugu, eta,
horretarako eskumena, Espainiako Konstituzioaren arabera.

Hala ere, 1978ko Espainiako Konstituzioak 149.1.8. artikuluan egiten duen
eskumen banaketak beste muga gehigarri batzuk ere baditu. Biziki
garrantzitsuak, alegia, gure legezko testuak berritzeko asmoari gagozkiola.
Aipatu mugok Konstituzio Auzitegiak irudikatzen ditu, lehenengo aldiz, 88/93
epaian. Espainiako Estatuko testu juridiko gorena interpretatzeko eta,
ondorioz, alde baterantz edo besterantz bideratzeko zilegitasuna duen organo
bakarrak, berezko Zuzenbide zibila duten autonomia erkidegoek euren ordenamendu
zibilagaratzekoduten eskumen horri heziak jarri dizkio. Egia da, ez dela
beharrezkoa izango, Auzitegiaren iritziz, lurralde eskumendunek Konstituzioa
aldarrikatu aurretik konpilazioa izatea euren berezko Zuzenbide zibila
garatzeko aukera mantentzeko (121/92 epaia:El amplio enunciado de esta última
salvedad ("derechos civiles forales o especiales") permite entender que su
remisión alcanza no sólo a aquellos derechos civiles especiales que habían sido
objeto de compilación al tiempo de la entrada en vigor de la Constitución, sino
tambiéna_normas_civiles_de_ámbito_regional_o_local_y_de_formación
consuetudinaria_preexistentes_a_la_Constitución, por más que fueran aquellos
derechos ya legislados, sin duda, los que se situaron como referencia principal
para el constituyente a la hora de articular, en este punto, las competencias
del Estado y las que pudieran ser asumidas por las Comunidades Autónomas en los
Estatutos respectivos).Argudio hau izango da, finean, Euskal Autonomia
Erkidegoan indarrean dagoen 1992ko Legean Gipuzkoako lurraldean mendetan
bizirik iraun duen ohiturazko Zuzenbide zibila legeztatzea eta txertatzea
ahalbidetuko duena, 1999ko azaroaren 26ko legearen bitartez, alegia. Horrela
jasotzen du, lehenagotik, Euskal Autonomia Estatutuaren 10.5. artikuluak, hala
ere.

Baina berezko Zuzenbide zibila garatzeko bai izango da beharrezkoa, Auzitegiak
adierazi duenez,legegintza berria Konstituzioa aldarrikatu aurretik indarrean
egon izan den ordenamenduarekin konektatua edo lotua egotea(El de los derechos
civiles forales o especiales enuncia, pues, una competencia autonómica en la
materia que no debe vincularse rígidamente al contenido actual de la
Compilación u otras normas de su ordenamiento. Cabe, pues, que las Comunidades
Autónomas dotadas de Derecho civil foral o especial reguleninstituciones
conexascon las ya reguladas en la Compilación dentro de una actualización o
innovación de los contenidos de ésta según los principios informadores
peculiares del Derecho foral. Lo que no significa, claro está, en consonancia
con lo anteriormente expuesto, una competencia legislativa civil
ilimitadaratione materiaedejada a la disponibilidad de las Comunidades
Autónomas, que pugnaría con lo dispuesto en el artículo 149.1.8 CE, por lo
mismo que no podría reconocer su fundamento en la singularidad civil que la
Constitución ha querido, por vía competencial, garantizar).Berezko Zuzenbide
zibila duten zazpi autonomia erkidegoetako legebiltzarrek (Katalunia, Aragoi,
Valentzia, Balear Uharteak, Galizia, Nafarroa eta Euskal Autonomia Erkidegoa)
ezingo dute, beraz, edonola garatu euren ordenamendu zibila. Konexio punturen
bat egon beharko da izan dutena eta izan nahi dutenaren artean. Zubi bat
marraztu beharko da eduki denaren eta eduki nahi denaren artean, bestela
Espainiako Gobernuak konstituzio kontrako helegitea aurkeztu ahal izango du
Konstituzio Auzitegiaren aurrean, muga hau urratu duen legebiltzar
autonomikoaren kontra. Hala egin izan du Espainiako Gobernuak orain arte –maiz
arrazoi politikoak direla medio helegitea aurkezteari uko egin badio ere,
urratzea, teorian, agerikoa izanik-. Eta hala berrestu du aipatu konexio-muga
Konstituzio Auzitegiak 2010eko ekainaren 28an, Kataluniako Autonomia
Estatutuari buruz emandako epaian (129. artikuluan aztertutako Estatutuek
Kataluniako Zuzenbide zibilari buruzko legegintza-eskumenaren gainean
mantendutako formulazio zabalaren harira:cabe la ordenación legislativa de
ámbitos hasta entonces no normados por el Derecho civil especial, pero no de
forma ilimitada, sino con respecto a figuras conexas con las ya reguladas y
siempre que ello responda a una actualización acorde con sus principios
generales o inspiradores. De este modo la Constitución opera una clara
delimitación de la atribución normativa, en la medida en que faculta para
adoptar acciones tendentes al mantenimiento del citado Derecho especial, con
las alteraciones y complementos que se consideren oportunos, pero no, sin
embargo, a producir una auténtica ampliación abstracta del marco normativo que
constituye el Derecho civil autonómico, ni a disfrazar de desarrollo
legislativo lo que en realidad constituye una auténtica regulaciónex novode la
materia, no previamente sometida ni conectada al Derecho foral o
especial).Argumentu bera erabili du Konstituzio Auzitegiak Madrilgo
Legebiltzarrak onartutako 11/2001 izatezko bikoteei buruzko Legearen hainbat
artikulu Konstituzio kontrakotzat hartzeko, 81/2013 epaian.

Hori da, beraz, gure egungo eszenatokia. Euskal Herriko Iparraldea osatzen
duten hiru lurraldeak, Frantziako Estatuaren zentralismoak jota, berezko
Zuzenbide zibilik gabe. Hegoaldeko lau lurraldeak, berriz, zatikaturik,
Espainiako 1978ko Konstituzioak 149.1.8. artikuluan burutzen duen eskumen-
banaketaren mende eta Konstituzio Auzitegiak ezarritako eta berretsitako mugez
inguratuak. Mantendu eta aldatu ditzakegu gure Zuzenbide zibilak, Konstituzioa
aldarrikatu aurretik idatzirik izan ez baditugu ere. Baina soilik garatu ahal
izango ditugu aurretik izan dugun ordenamenduan jaso izan diren figura
juridikoak edota hauekin lotuak daudenak, beti ere gure ordenamenduak
ezaugarritzen dituen oinarrizko printzipioei jarraiki. Nabarmena da, hala ere,
aipatu konexio hura, lotura hura, elementu interpretagarria dela.
Manipulagarria, hein handi batean. Instituzioen arteko lotura aldarrikatu
daiteke legegintza oinarritzeko, bai; baitaprintzipioen arteko zubia edo
konexioaere. Eta azken hau izan daiteke, berez, guretzat lagungarria den haria,
ildoa. Gizartearen egoera aldatzen doa, azkar gainera. Instituzio berriak
sortzeko beharra suerta daiteke maiz eta, horiek ardatz hartuta, lege berriak
egitea izango da berezko Zuzenbide zibila duten autonomia erkidegoen borondatea
eta nahia. Euren eskumen eremua irekitzearena. Haztearena. Zabaltzearena.
Estatuaren zentralismoarekin talka egiten den eremura iritsi arte eta urrunago
ere, zergatik ez?. Baita Estatuaren erresistentzia argia ere zabaltze horren
aurrean. Ezarritako mugak behin eta berriz berresten.Hazkunde organikohori
teorian onartu bai baina praxian murriztuz. Zentroaren eta periferiaren arteko
betiko auzia. Konpondu gabekoa. Azken finean, Estatuaren eredua dago kolokan.
Gai juridikoa, bai, baina printza politiko nabarmenekin.


10.2.- Euskal Autonomia Erkidegoan indarrean dagoen uztailak 1eko 3/1992 Euskal
Foru-Zuzenbide Zibilari buruzko Legea eraldatzeko premia

Euskal Autonomia Erkidegoan indarrean dagoen Zuzenbide zibilari argazkia ateraz
gero, erabateko adostasuna dago, adituen artean, 1992an onartu zen legezko
testuaren diagnosian. Erkidego honek 2.169.038 biztanle dauzka, gutxi gora-
behera [horietatik 317.016 arabarrak; 1.151.708 bizkaitarrak eta 700.314
gipuzkoarrak; gehienak emakumeak]. Gure erregulazioaren muina den oinordetza
sistemari dagokionez, indarrean dagoen 1992ko Legeakbost estatutu juridiko
ezberdinmantentzen ditu oraindik, Erdi Aroan sortutako hiribilduen eta lur
lauaren arteko dikotomiari eutsiz Bizkaian. Erakutsi ditzagun: (1) Bizkaian
pertsona forudunak (%45) eta forugabeak (%55) daude, euren auzotasun zibila lur
lauan edo hiribildu batean duten kontuan hartuta. Orokorrean, auzotasun zibila
lur lauan dutenak forudunak dira eta 1992 Legea aplikatzen zaie euren
oinordetzei (baita Laudioko edo Aramaioko auzotasuna badute ere); ostera,
hiribilduetan edota hauen jatorrizko hirigunean zein ondoko hiri-lurrean badute
euren auzotasun zibila Espainiako Kode zibila aplikatuko zaie, foru frankoek
duela zazpi mende baino gehiago ahalbidetu zuten bezala. Bada garaia egun
justifikaziorik ez duen zatiketa honi bukaera emateko. (2) Bizkaiko
hiribilduetan auzotasun zibila dutenek, hala ere, badute komisario bidezko
ordenazioa eta testamentu mankomunatua egiteko aukera. (3) Arabar lurraldeko
%88an Espainiako Kode zibila da aplikagarri; (4) Araban geratzen den zatia
Aiarako Foruari dagokio, 1992ko Legean jasota dagoena. (5) Gipuzkoarren badute,
1999an onartu zen aldaketa dela medio, berezko araudia, baina soilik
baserriarenmortis causatransmisioari dagokionez. Beste eremu guztietan
Espainiako Kode zibilaren mende geratzen dira.

Egia da egun Euskal Autonomia Erkidegoa osatzen duten lurraldeek ez dutela,
historian zehar, ordenamendu zibil bakarra eta bateratua izan. Batasun falta
hau zuzentzeko aukera, lehenbizi, 1978ko Espainiako Konstituzioa aldarrikatu
zenean izan genuen, Eusko Jaurlaritzari eta Legebiltzarrari baitzegokien
lehenengo lege autonomikoa burutzeko ekimenaren gidaritza, 149.1.8. artikuluak
eskaintzen duen eskumen-banaketan murgilduz. Ez zen hala gertatu. Bizkaiko eta
Arabako Foru Aldundiek gidatu zuten prozesua, agian Autonomia Estatutuak 10.5.
artikuluan formalki eskaintzen zien protagonismoari eutsiz, organo komunen
kaltean. Beste autonomia erkidegoetan egin zutenaren eredua jarraitu beharrean,
hemen ez genuen akordio politikoa zutabetzat hartu. Ez genuen batzorde
teknikorik eratu funtsezko gaiak jorratu, eztabaidatu eta adosteko. Ez genuen
elkarrekin trazatu nora eta nola heldu nahi genuen. Ezta helmugara elkarri
helduta iritsi nahi genuen ere. Bizkaiko Foru Aldundiak bere batzordea eratu
zuen eta, ondorioz, Arabakoak berea. Gipuzkoakoak ez zuen mugimendurik egin.
Eusko Legebiltzarrak Bizkaiko eta Arabako Batzordeei eskatu zien euren lege-
proposamenak uztartzeko eta Zuzenbidearen iturriei buruzko zenbait xedapen
komun idazteko. Gipuzkoako Zuzenbide zibilaren etorkizuneko garapena 147.
artikuluan adierazi zen, landu beharreko erronka lez. Hala jaio zen, beraz,
egun indarrean dagoen Euskal Herriko Foru-Zuzenbide Zibilari buruzko Legea.
Hiru liburuz hornitua, bakoitza Foru bati dedikatua (Bizkaia, Araba eta
Gipuzkoa). Azken hau 1999an osotu zen, Gipuzkoako Foru Aldundiak enkargatu eta
EHUko Zuzenbide Zibila Sailetik eginiko lege testuarekin. Bukatzeko, 2003an
Eusko Legebiltzarrak Izatezko Bikoteen Legea onartu zuen, Euskal Autonomia
Erkidegoko biztanle guztiei aplikagarri zaien lehenengo arau zibila, alegia.

Ikus daitekeenez gure araudia erabat zatikatua dago. Ez daukagu, beste
ordenamendu autonomikoek duten bezala, auzotasun zibil bateratua Euskal
Autonomia Erkidego osorako. Arazo asko sortzen du, kasuz kasu, subjektu
ezberdinen auzotasun zibila ikertzeko beharrak. Ziurtasun juridikoa behar dugu
eta legeria honek ez digu behar den moduan eskaintzen. Subjektu jakinaren
auzotasun zibila zein den aztertzeko, 1992ko Legeak dio arau hau indarrean
jarri zeneko plano urbanistikoak hartu behar direla kontuan, kale batetik
bestera foruduna edo forugabea izatearen betekizuna aldatu egiten dela jakinik.
Badakigu, halaber, auzotasun zibila denboraren poderioz, nahita edo nahigabe,
aldatu egin daitekeela, gure arazoa handituz. Egoera ez da samurra, oso
ezberdinak baitira Lege autonomikoak eta Espainiako Kode zibilak eskaintzen
duten oinordetza sistemen ezaugarriak. Pentsa dezagun, esaterako,
tronkalekotasunean. Bizkaian besterik ez da arautzen era zuzenean. Funtsezko
instituzio honen bertutez, tronkaleko ondasun baten jabeak ondasun hori
xedatzeko askatasuna mugatua izango du, tronkalekoak diren senideen onuran.
Hauen eskubideen aurka, doan burututako xedapenak, deusezak izango dira;
kostubidez eginikoak, aldiz, deuseztagarriak. Halakorik ez da Espainiako Kode
zibilean. Ezta komisario bidezko ordenazioa egiteko aukerarik ere. Oinordetza
ituna edota testamentu mankomunatua egiteko betarik ere ez dago testu hartan.
Sustrai eta helburu erabat ezberdinak dituzte bi sistemek. Eta biak daude
indarrean Euskal Autonomia Erkidegoan, elkarren ondoan. Zer esanik ez, ildo
honetan, seniparteari dagokionez lege-testu bakoitzak ezartzen duen ereduari
buruz. Araban oinordetza gehienek Espainiako Kode zibilak ezarritako mugak
errespetatu behar dituzte; baita Bizkaiko hiribilduetan auzotasuna duten
kausatzaileen oinordetzek edota baserri baten jabe ez diren gipuzkoarrenek ere.
Aldiz, Bizkaiko lur lauan auzotasuna badu kausatzaileak, senipartea sendoagoa
izango da nahitaezko oinordekoen taldearentzat, kausatzaileak jaraunspena nahi
bezala banatzeko duen askatasunarekin orekatua. Aiarako Forupean daudenek,
ostera, erabateko askatasuna izango dute jaraunspena banatzeko, seniparte
materialik ez baitago, Nafarroaren tankeran.

Diagnosia, beraz, adostua. Auzotasun zibil bateratuaren beharra dugu. Baita
oinordetza antolatzeko tresna berberak erabiltzeko aukera orokortzea eta
nahitaezko oinordetza sistemaren eremuan dagoen lege-dispertsio
justifikaezinarekin amaitzea ere. Tronkalekotasunari buruz erabakiak hartu
behar dira, baita Bizkaian legezko ezkontza-eraentza ekonomikoa den foru-
komunikazioaren inguruan ere. Badugu horretarako zilegitasun juridikoa,
Espainiako Konstituzioak 149.1.8. artikuluan irudikatzen duen eskumen-
banaketaren esparruan kokatzen baikara. Halaber, gai hauek lantzeak eta
berritzeak ez ditu Konstituzio Auzitegiak behin eta berriz ezarritako mugak
hausten, badauzkagulako jada arautuak eraldatu nahi ditugun instituzioak. Ez
dugu, beraz, nahitaezko konexio hartara jo beharrik gure oinordetza sistema
birmoldatzeko. Arazoa, beraz, ez dago kanpoan. Ez dago eskumen tituluan edota
honen dimentsioan. Baketsua da bide hori, kasu honetan. Non dago, orduan,
konfliktoa? Zergatik ez dugu orain arte indarrean daukagun mosaiko ilun eta
zaharkitu hau ordezkatu? Korapiloa etxean daukagulako. Gure artean. Ez dago,
zoritxarrez, adostasunik, egin beharreko ibilbidea marrazteko orduan. Ez dago
elkarrekin lan egiteko gogorik, antza. Ezta asmorik ere, batzuen partetik.
Euskal Zuzenbide zibila lantzen lehenbizi nor hasi zen aldarrikatuz itxi egiten
dira ateak. Harrigarria bada ere, eta inolako irizpide zintzorik gabe, betikoak
eta ‘etorri-berriak’ bereiziz. Gure Zuzenbide zibilari arnasa emango dioten
belaunaldi berriei elkarlanean aritzeko bidea mozten dien lehiaketa
heldugabeari eutsiz. Horri egin behar diogu aurre, lehenbizi. Aukera historiko
honen atarian.


10.3.-Eraldaketaren bidea irudikatzea gure esku dago: garatu dezagun egungo
legeria autonomikoa, denok batera eta pausoz pauso

Indarrean dugun 1992ko Legeak aldaketa sakona behar duela argi geratu da
azaldutakoaren ostean. Nahiz eta sakontasun horren dimentsioaren inguruan ere
jarrera ezberdinak sumatzen diren. Hala ere, harrigarria dirudien arren, aldatu
beharrekoak adostasun gehiago pilatzen du aldatzeko jarraitu beharreko bideak
baino. Estatu mailan, aldiz, batzuek oso argi dute (…el desarrollo del Derecho
civil propio muestra una falta de sentido de Estado; se trata de un tema
importante manipulado por fuerzas políticas independentistas o separatistas; ha
de recuperarse, en el futuro, una cierta aspiración armonizadora y, en lo
posible, unificadora de la legislación civil en España, José Luis MOREU
BALLONGA-ren hitzetan). Gu, berriz, ibilbide-orririk gabeko aintziran igerian.
Elkarri begiratzeko zailtasun mordoarekin. Adostasuna eta elkarlana ezinbesteko
tresna direla ohartu gabe.

Heldu da ordua euren Zuzenbide zibila askoz ere gehiago eta hobeto garatu
dutenen ereduari arretaz begiratzeko. Lurralde hauek –Katalunia, Aragoi,
Galizia eta Valentzia, batez ere- apustu egin dute euren Foru-Zuzenbide
zaharrak Zuzenbide zibil moderno bilakatzeko. Lege-testu zaharretan
oinarrituta, baina egungo errealitateari adi so eginez, diseinatu dituzte
egungo ordenamendu zibil dinamiko eta malguak. Lurralde
horietan,politikak,praktikaketaunibertsitateakbat egin dute. Kohesioz aritu
dira, elkarlanean, oztopo instituzionalak gaindituz. Helburu bakarraren alde:
euren biztanleen eguneroko arazo gehienak arrakastaz konponduko dituen legezko
euskarri adostu bat eskaintzea. Biztanleriak oniritzia eman die, zalantzarik
gabe, jaso duen produktua ona izan delako. Eta produktua ona izan da
aurretiazko aholkularitza tekniko egokia eman zaiolako. Legebiltzarrari eta
gobernu autonomikoari lan teknikoa egin dien adituen batzordea sortu dutelako
lehenbizi, kolore eta esparru guztietako profesionalak elkarren ondoan lanean
jarriz. Administrazioak eman behar du bultzada, bai, baina teknikariek
irudikatu behar dute etorkizuneko legeria. Dakitenek dute legegintza-garapena
egoki bideratzeko erantzukizuna; ekimen politikoa legebiltzarrari dagokion
bitartean.Tempus-ak ere errespetatu egin dira, jakina. Ez da berrikuntza
prozesua egun batetik bestera burutu. Erreparatu dezagun, bestela, Aragoi edo
Kataluniako ereduetan. Zatika egin dute lana, pausoz pauso, atalez atal.
Kalitateak bere pisua badu. Izan behar du!

Gurean badago mahai gainean proposamen bat baino gehiago. Zehazki hiru direla,
esango nuke nik Behintzat, azken hilabeteotan plazaratu direnak. Alde batetik,
Zuzenbidearen Euskal Akademiak eta Bizkaiko Abokatuen Bazkunak 2012ko
maiatzaren 31an onartutako proposamena1.. Egun daukagun 1992ko
Legeablokeanaldatzea planteatzen duen bakarra. Bestetik, EHUko Zuzenbide Zibila
Sailetik argitaratu dena (2011n gazteleraz eta 2013an euskaraz), atalkako
berritze harekin bat egin eta, lehenengoz, oinordetza sistema aldatzea
proposatzen duena, indarrean dagoen eta momentuan berritzen ez den arau sorta
bizirik mantenduz2. Babestu Bizitza elkartetik dator hirugarrena3, Euskal
Autonomia Erkidegoari Aiarako Foruak jasotzen duenmortis causaxedatzeko
askatasun osoa zabaltzea aldarrikatzen duena. Egia da proposamen orok
zilegitasun bera duela aztertua eta onartua izateko. Hori zalantzabako kontua
da. Baina egia da ere, bide ezberdinak geure muturren aurrean izanik, badugula
euskal gizartearekiko egokiena hautatzeko erantzukizuna. Eta egokiena ez da,
nire ustez, legebiltzarrak bata edo bestea aukeratzea, besteak baztertuz, indar
politikoen joera puntuala eta ‘interesatua’ aprobetxatuz. Hau joko politiko bat
baino gehiago bada, edo izan beharko luke, bederen. Aragoin eta Katalunian egin
duten moduan, hemen ere batzorde tekniko bat eratu behar du Eusko
Legebiltzarrak. Banakako agerraldietatik abiatuta, badu urrunago heltzeko
erantzukizun politikoa eta etikoa euskal gizartearekiko. Mahai gainean dauden
proposamenak eztabaidatu behar dira. Oraingoan bai. Ezin da Bizkaikotxokotxiki
batetik Autonomia Erkidego osorako legeztatu legeria berri honetan parte hartu
nahi dituzten beste agente guztiak baztertuz.Txokohorretan dihardutenak gure
lurralde autonomikoan ematen diren arazoen eta horien konponbide guztien
jakitun balira bezala. Herri kohesioak kontrakoa agintzen du: konpromisoa,
leialtasuna, elkarlana, apaltasuna. Guztion artean gure legeria lantzea, inor
baztertu gabe. Funtsean, desadostasunak ez dira hain larriak. Bai ordea
protagonismo eta egozentrismo kontu onartu ezinak. Hau ez da lehiaketa bat. Eta
hala ikusiz gero, duela hogeita bat urte egin ziren akatsak errepikatzeko
arriskua handia da. Bestalde, batzuk afera hauteorikoenetapraktikoenarteko
ezberdintasunean kokatzen saiatu badira ere, saiakera hori manipulazio ariketa
trakets bat bezala agertu dela aitortu beharra dago. Abokatu asko ez datoz bat
Akademiatik eta Abokatuen Bazkunetik datorren proposamenarekin. Hainbat notario
ere ez. Ezagupen teknikoak beharrezkoak dira, teoria eta praktika ondo
uztartuz, jakina. Unibertsitatea ez da bizi arazoetatik at, arazoen muinean
baizik. Abokatu askori aholkularitza teknikoa eskainiz. Korapiloa ez dago hor,
ez. Hori aitzakia besterik ez da.

Euskal Zuzenbide zibila oraindik ere bizi bada hein handi batean Adrian CELAYA
IBARRA Jaunari zor zaio. Hark ere argi du hemen dioguna(…he de reconocer que el
proyecto nacía en Bizkaia, era casi exclusivamente vizcaíno y es posible que
nos alejara del deseado Derecho civil vasco). Oraintxe irekia dugun atea ez da,
ba, korrika lege berri bat ateratzeko modukoa. Atea handiagoa da, ederragoa.
Hogeita bat urte itxaron baditu euskal gizartearen zati batek, hilabete batzuk
gehiago itxaron ditzake, finean onartuko den legezko euskarriak itxaronaldia
merezi badu. Sakon hausnartu behar da aldaketa. Indarrean daukagun
legeriarenbackground-a Erdi Aroko jabetza-familia-oinordetza uztarketaren kopia
zaharkitua dela badakigu. Instituzioak ezin dira geure buruak tradizioari
lotuak mantentzearren nahitaez gorde behar. Batez ere 1992an bertan
tronkalekotasunetik eratorritako saka eskubidea hiri-lurrean ezabatu zela
kontuan hartuta (114.I. art.). Begiratu bat eman beharko litzaioke Eusko
Legebiltzarrak berak onartutako abenduaren 12ko 13/2008 Legearen Zioen
Adierazpenari eta bertan mahai gainean jartzen den familia ereduari. Legeria
bat errealitateari egokitzea ez da bere xedapenak makilatzea. Koherentziak
garrantzi handia hartzen du puntu honetan: seniparteak murrizketa handia jaso
eta, aldiz, foru-komunikazioa bere horretan mantendu? Partxeak erabiliz egiten
bada aldaketa-ariketa, fruitua ez da ona izango. Landu beharko da, agian,
zaintza partekatuaren gaia. Baita beste eremu zibil batzuk ere. Baina ez dugu
zertan dena batera egin. Oso burutsua ez litzateke izango dena azkar eta beste
alde batera begira egitea. Funtsezko hutsunez zein akats teknikoz jositako
testu batek ezin du aurrera egin itun politiko bat dela medio. Ez genuke halako
praxia bultzatu behar. Ez diogu mesederik egiten Euskal Zuzenbide zibilaren
etorkizunari. Bakoitzak bere mugak aitortzeko garaia heldu da. Ozenago esan
daiteke, argiago ez.


10.4.- Fruiturik gabeko hainbat saiakeraren ostean, hona hemen EHUko zuzenbide
sailak mahai gainean jartzen duen proposamena

Eusko Legebiltzarrak, Kataluniako ereduari jarraiki, 1982an Legebiltzarrean
bertan Batzorde Berezi bat eratu zuen Euskal Foru-Zuzenbidea eguneratzeko asmoz
(III. legealdia), Juan INFANTE ESCUDERO Jaunak eskatuta, Euskadiko Ezkerra
Legebiltzarreko Taldearen izenean. Talde honen eskaera, berez, Legebiltzarreko
Batzorde Bereziak eta Euskal Foru-Zuzenbidea eguneratzeko eratutako adituen
batzorde teknikoak batera jardutea zen(…en consecuencia parece apropiado, tal
como procedió hace tiempo la Generalitat, que el Parlamento Vasco nombre una
comisión de juristas de reconocida solvencia que, en colaboración con la
Comisión Parlamentaria I, pueda en un tiempo prudencial presentar a esta Cámara
una proposición de reforma de nuestro Derecho Foral). Eusko Legebiltzarrak
proposamen horri buruzko erabakia Legebiltzarreko Batzordearen esku utzi zuen,
beste adituen talde edo batzorde hura osatu gabe. Legebiltzarreko Batzordeak
adituen eskutik informazioa jaso zuen, bai (batez ere Bizkaiko jakitunen
aldetik), baina ez zuen inolako erabaki politikorik hartu. Soilikurgentea
zenalegeztatu behar zela ebatzi zuen eta, aitzakia horrekin, ekidin zuen Euskal
Zuzenbide zibilaren helmuga eta ibilbide orria zehaztu eta jorratu beharra.
Ondorioz, ekimena Bizkaiko Foru Aldundiak hartu zuen; Bizkaiko jakitun haiek
Legebiltzarrari emandako txostenei forma eman eta, horrela, 1959ko Konpilazioa
ordezkatzeko. Arabak ere, Bizkaitarren jarrera ikusita, bere Batzordea eratu
zuen, Aiarako Foruari zegokiona betetzeko. Isilik Gipuzkoa, hala onartu zuen,
ukitu batzuekin, Legebiltzarrak, indarrean dagoen 1992ko Euskal Herriko Foru-
Zuzenbide Zibilari buruzko Legea; 1999an Gipuzkoako Foruari dagokion
araudiarekin osatu zena.

Lurralde Historikoen Batzar Nagusiei testigantza hartuta, Eusko Legebiltzarrak
Ponentzia Berezi bat eratu zuen 2006an (VIII. legealdia), Foru-Zuzenbide zibil
eta berezia eguneratu eta berritzeko, Sozialisten Taldeak eskatuta. Ponentzia
gidatzen zuen Batzordean agerraldi ezberdinak egon ziren, Foru-Zuzenbidean
adituak diren pertsonek edo instituzioek eginak (2007 eta 2008 bitartean).
Hauteskunde autonomikoek eta legealdiaren aldaketak iraungi zuten Ponentzia
eta, horrekin batera, gure Zuzenbide zibila garatzeko beste aukera bat.

Egungo X. legealdian, Eusko Legebiltzarrak, kontrako botorik gabe, beste
Ponentzia bat eratu du. Hain zuzen ere, 2013ko otsailaren 21eko osoko bilkuran,
Erakunde, Segurtasun eta Justizia Batzordearen barne. Hala, 2013ko ekainean
agerraldi ezberdinak izan dira Euskal Zuzenbide zibila eguneratzeko eta 1992ko
Legea berritzeko helburuak gidatuta. Bertan, Zuzenbidearen Euskal Akademia eta
Bizkaiko Abokatuen Bazkunaren zein EHUko Zuzenbide Zibila Sailaren proposamenak
entzun dira, batez ere. Lehenengoek, 1992ko Legea era bateratuan eta berehala
berritzeko egitasmoarekin. Bigarrenak, gu geu, Euskal Zuzenbide zibila atalka
berritzearen ereduarekin bat eginez, oinordetza zuzenbidea berritzeko
proposamen zabala aurkezteko asmoz. Zabala diogu, gure borondatearen muina
argia delako: edozein erreformak, iraganeko akatsak ekiditearren, pluraltasuna
bermatuko duen ADITUZ OSATURIKO BATZORDE TEKNIKO baten aholkularitza behar du.
Eta batzorde tekniko honek eskaini behar dio Legebiltzarrari, elkarlanaren
fruitu, lege bihurtzeko egokia den testu bat.

Pausoz pauso joatearen beharra argia da, momentu honetan. Ez dago presarik,
gauzak ondo egin nahi baditugu. Oinordetza sistema eguneratu dezagun lehenbizi,
gerora Familia Zuzenbidea eta beste hainbat esparru zuhurtziaz eta harmonikoki
arautzeko. Kontuan hartu behar dira, batetik, gurean indarrean dauden bost
estatutu juridiko ezberdinakmortis causaoinordetzari dagokionez. Horiek
bateratu beharra, jakina. Bestetik, ordezko Zuzenbide gisa indarrean dagoen
1889ko Espainiako Kode Zibilaren desfase esanguratsua, gai honetan eta beste
askotan. Foru-komunikazioari buruz 1992ko Lege autonomikoak jasotzen duen
araudiak ordezko gisa egun hain kritikatua den irabazpidezko sozietatearena
dauka, alegia, Espainiako Kode Zibilean arautua dagoena. Ez da posible gurea
berritzea beste hura aintzat hartu gabe. Ez da nahiko, beraz, Erdi Aroko eskema
sozio-juridikoa azaletik aztertu eta ‘eguneratzen’ dela esatea, ordezko
Zuzenbideak dauzkan hutsuneak egoki aztertzen ez badira. Benetantiobibohura
jada indarrean ez dagoela argi ohartuko balitz, ez litzateke berritze
proposamen gisa orain daukagunarenremixmakilatu bat mahai gaineratuko. Afera
hau arrakastaz gauzatzeko asko irakurri eta ikasi egin behar da. Ikertu egin
behar da, adituei entzun. Apaltasunez jokatu. Iritziak kontrastatu. Dena hankaz
gora jarri, gero ordena berreskuratzeko. Baita praktikan sortzen diren arazoei
erreparatu ere, jakina. Ez dago osotasunik bi ikusmirak uztartzen ez badira.
Eta hori politikari eta legelari fin batek badaki.

Guk oinordetza-sistemaren azterketarekin hastea proposatu dugu 2013ko
Ponentziaren barruan, Legebiltzarrean. Oinarri Legearen ereduari jarraitzea
iradoki dugu. Jakina, guztion artean balioetsi, eztabaidatu eta adosteko asmo
zintzoak gidatuta. Gure asmoa ez da izan Legebiltzarreko Ponentziak gure testua
aho batez onartzea. Inola ere. Eztabaidarako materiala aurkeztu dugu, beste
proposamenekin batera elkarlana sustatzeko helburuari jarraiki. Formula hau
aukeratu dugu, hain zuzen ere, artikuluz jositako testua baino malguagoa
delako, oinarri bakoitzaren azalpena atxikiz, hobe uler dadin kasuz kasu
proposatzen den aldaketa. Eredu honek 7/1981 Legearen 52. artikuluan
aurreikusten den legegintza delegazioari bidea ireki egiten dio. Eztabaidari.
Araudi berria oinarrituko duten zutabeen inguruan Legebiltzarrean ordezkaritza
duten indar politikoen arteko akordioa lortzeko lanari. Oinarriak onartuta,
batzorde tekniko batek ekingo lioke bere garapenari. Amaitua, Jaurlaritzak
Legebiltzarrari igorriko lioke bertan onartu dadin. Oinarriak lau bloke
ezberdinetan banatzen dira: (1) Nahitaezko oinordetza; (2)Mortis
causaoinordetza antolatzeko tresnak edo bideak; (3) Oinordetza-fiduzia; eta (4)
Legezko oinordetza. Izatezko bikoteei buruzko araudiaren inguruan hausnarketa
serioa behar dela mahaigaineratzen du, halaber, gure proposamenak. Baita
zuzenbide iragankorrari buruzko zenbait alorri dagokionez. Laburbilduz, eta
makina bat urte ikertzen, pentsatzen, idazten eta irakasten daramatzagula
kontuan hartuta, hauexek dira gure proposamenak ukitzen dituen aspektu
esanguratsuenak. Eztabaidari irekiak, beti ere.

   1. Nahitaezko oinordetzaridagokionez, nahitaezko oinordekoak ondorengoak,
      aurreko ahaideak eta ezkontide alarguna izatea proposatzen dugu.
      Kausatzaileak ondorengoen artean senipartea banatzeko askatasuna
      mantenduko luke, zalantzarik gabe. Hala ere, mantenu eskubide bat
      aurreikusten da banatzeko askatasun hori dela eta beharrizanak aseak ez
      dituzten senipartedunentzat, baita derrigorrezko mantenua ere ondasun
      nahiko jaso ez dituen minusbaliotasuna duen pertsonarentzat. Aiarako
      xedatzeko askatasun osoak indarrean jarraituko luke. Tronkalekotasunak,
      aldiz, baserrira mugatuko luke bere funtzionamendua, egungo
      errealitatearekiko koherentzia mantenduz, ez hainbeste Erdi Arotik
      datorkigun ‘tradizioarekin’.
   2. Askatasun zibilaren printzipioaren argira eta tresna eraginkorra eta
      bizkorra behar dugula kontuan hartuta, honako berrikuntza hauek
      proposatzen diratestamentu mankomunatuareninguruan: a) Egileek ez dute
      ezkontide edo inskribatutako bikote izan behar. Biztanle orok egin
      dezake, ahaidetasun edo bikote lotura nahitaezko izan gabe; b) Adin txiki
      emantzipatuek eta adin nagusiek besterik ezin dute egin; c) Notario
      aurrean egiletsi beharreko testamentua da, forma irekian beti ere; d)
      Testamentu mankomunatuaren kontzeptua zabalduko litzateke, gutxienez
      borondate ezberdinak barnebiltzeko tresna gisa hartuz; e) Ez da sumatuko
      egileen klausulen arteko elkarrekikotasuna eta, antzematekotan, jaso
      diren azken borondateen ondarezko edukira mugatuko da, klausulon
      baliozkotasun erregimenari eta aldebakarreko errebokazioari eraginez.
   3. Oinordetza itunaridagokionez, hauexek dira gure proposamenaren zutabeak:
      a) Tresnaren modernizazioa; bere familia edo ezkontza oinarria ezabatu
      eta zenbait elementurekin duen lotura zaharkitua gainditu; b) Garbiketa
      teknikoa: erredakzio argiagoa, zuzena eta egokia. Egitura koherenteagoa.
      Ezkontza kapitulazioak itunarekin berdintzea ukatzen da, baita ituna
      dohaintzekin nahastea ere; c) Egileen gaitasunari buruzko aurreikuspenak
      sartu, itunaren izaera pertsonalegia argitu, uko egiteko itunak eta
      xedatzekoak araudian txertatu, elkarrekiko izendapena eta hirugarrenaren
      aldekoa gehitu, ituna onartzeak kausatzailearen heriotza ondoren duen
      efektua argitu, inbentario onuraren erabilpena azaldu eta, besteak beste,
      aldebakarreko errebokazioaren nondik norakoak barnebildu.
   4. Oinordetza-fiduziarigagozkiola, bestalde, proposamenak zenbait hutsune
      eta akats tekniko betetzera eta konpontzera dator, indarrean dauden
      araudiekiko behin eta berriz iradoki diren hobekuntzak txertatzera,
      alegia. Figura aberasten da eta arrazionalizatu, baita ere, bere baitan
      dituen funtzioetatik bat ere urratu gabe. Zehazki, honatx gure ideia
      berriak: a) Komisarioak bere jarduketa eremu batera mugatu beharko du eta
      eremu hori aldez aurretik finkatua egon beharko da; b) Kausatzailearen
      etorkizuneko oinordeko izan daitezkeenak ezingo dira komisario izendatu;
      c) Izendapena eskritura publiko sinplean jasotzea ahalbidetuko da,
      iraganeko akats teknikoak gainditzeko asmoz; d) Enkargua aurrera
      eramateko epe mugagabea soilik onartuko da komisarioa biziarteko
      gozamenduna den kasuetan; e) Epe arrunta bi urtean jarri da, beti ere
      luzatzeko aukera eta berau judizialki mugatzeko beta kontuan hartuta; f)
      Lehenengo ezkontza-erregimena likidatu beharko da, ondasun zehatzak
      esleitu baino lehen, alegia.
   5. Legezko oinordetzariburuz, berriz, azken hitz batzuk. Ezkontide
      alargunaren posizioa hobetzen da, honek aurreko ahaideek baino lehenago
      oinordetzen baitu. Lehentasun hau malgutzen da, hala ere, aurreko
      ahaideei dagokien heren bateko senipartearekin, ezkontidearekin batera
      oinordetzekotan erreklamatu ahal izango dutena, hain zuzen ere.
      Tronkalekotasunaren eragina mantenduko da legezko oinordetzan.

Hona hemen, laburki azalduta, gure proposamenaren ardatz sorta. Denak
eztabaidara irekiak. Denak eztabaidatuak eta landuak izateko prest. Denak
elkarlanaren zerbitzura.

10.5.-Azken orduko albistea: hona hemen Eusko Legebiltzarrak Euskal Zuzenbide
Zibila eguneratu eta berritzeko 2013an eratu duen ponentzia berezian, aurkeztu
diren proposamenak aztertu ondoren, ebatzi berri duena

Eusko Legebiltzarra, 2013ko irailaren 20:

(…)

3.1. Eusko Legebiltzarrak uste du ikuspegi sozialetik beharrezkoa eta urgentea
delaizaera_orokorreko_lege_berri_bat_prestatzea_eta_onestea, Euskal Herriko
Foru Zuzenbide Zibilari buruzko 3/1992 eta 3/1999 legeen erregulazioa
eguneratzeko eta Euskal Zuzenbide Zibilaren muin bat ezartzeko, funtsezko
osagai gisa euskal auzotasun zibilean oinarritua, eta konpromisoa hartzen du
lan horri berehala erantzuteko.

3.2. Konpromiso ireki horrek barruan hartu behar ditu aipatutako legeetan
erregulatutako eremuak eta kontuan izan behar ditu, gainera, operadore
juridikoen, ikertzaileen, mundu juridikoko elkargo profesionalen eta
inplikatuta dauden ehun sozialeko erakundeen ekarpenak. Halaber, beharrezkoa da
egun Euskal Zuzenbide Zibila osatzen duten instituzioak aztertzea, azterketa
horretan sartuz instituzio horiek, hala badagokio, errealitate sozial
berrietara hedatzea. Orobat, beharrezkoa da gainditzea Euskal Zuzenbide
Zibileko gai batzuk nozitzen ari diren erregulazio-sakabanaketa, horien
erregulazioa sartuz instituzio eguneratuak jasoko dituen lege-testu batean.

3.3.Proposatzen_da_ezen,_3.1._puntuan_aipatzen_den_izaera_orokorreko_legea
onetsi_ondoren,_eta_beste_autonomia-erkidego_batzuetan_bezala,_Euskal_Zuzenbide
Zibileko_batzorde_bat_sortzea,_zein_aholku-organoa_izango_baita,_Eusko
Jaurlaritzako_sail_eskudunari_atxikia,_eta_zeinetan_ordezkaritza_izango_baitute
aipatutako_sektoreek. Batzordearen xedea izango da ikerketa, ebaluazio eta
aholkuko lan jarraitua egitea Eusko Legebiltzarrarentzat, bai eta Euskal
Zuzenbide Zibilaren formulazio ahalik eta osatuena erdiestea epe egoki batean.

Ba, bi gehi bi, gure herrian, lau dira. Indarrean dagoen 1992ko Legea atalka ez
eta kolpe bakar batean berritzeko proposamena nork egin duen argi dago:
Zuzenbidearen Euskal Akademiak eta Bizkaiko Abokatuen Bazkunak.
Legebiltzarraren ebazpenaren 3.1 puntuarekin bat datorren bakarra, esango nuke
nik. Galdera bat datorkit burura, orduan, ebazpen hau irakurtzean:
Legebiltzarraren Ponentzia honen helburua baldin badaEuskal Zuzenbide Zibilaren
formulazio ahalik eta osatuena erdiestea epe egoki batean, zergatik ez du
Ganbarak orain eratzen, helburu horri begira, 3.3 puntuan aipatzen duen eta guk
eskatzen dugun orotariko aditu juridikoz osatutako aholkularitza-organoa? Ez
litzateke ‘egokiagoa’ (politikoki, juridikoki eta etikoki) organo egonkor hori,
hain zuzen ere, lege berria atera baino lehen eta berau ateratzeko sortzea?
Alegia, aholkularitza-taldea, Legebiltzarrak,ad hoc, lege berria egiteko
eratzea? Zer daurgentea: ahalik eta lasterren lege-testu bat ateratzea edota
aurkezten den lege-testua kalitatezkoa eta kontrastatua izatea? Zergatik
korrika egin behar da orain? Zergatik testu itxi bat onartu guztion artean
testu hobeagoa sortzeko aukera baztertuz? Ez da ondo ulertzen. Ala bai. Ondoegi
ulertzen da. Ahots baxuz askok esan digute hori litzatekeela proposamenik
zintzoena, zuzenena. Adituen batzorde aholkularia gaurdanik eta izaera
egonkorrarekin eratzea. Baina gero, kate pertsonalek itota, faltsukeriak
agintzen duela dirudi. Euskal gizarteak jasan behar ez duen fideltasun
partikularren ondorio latza. Absurdua.

Duela oso gutxi arteForu-Zuzenbidearen banderazutik mantentzen zuten guzti
horiek, orain, bat batean,Euskal Zuzenbide Zibilaren ikurraaltxatu dute. Pena
da, finean, izen kontua besterik ez izatea batzuentzat.






1
http://www.forulege.com/dokumentuak/legeria/05_Propuesta_de_Ley_Civil_Vasca.pdf


2
http://www.derechocivil.ehu.es/s0125con/es/contenidos/informacion/
publicaciones/es_publicac/adjuntos/
2011%20ESTUDIO%20SOBRE%20DERECHO%20SUCESORIO%20VASCO.pdf


3
http://w390w.gipuzkoa.net/WAS/CORP/DJGPortalWEB/servlet/
djg.filenet.BajarArchivoCifradoServlet?id=pKTKA&plugin=S


