







Nahaste sexualak eta identitate sexualeko nahasteak
    * ***** Disfuntzio sexualak edo desira sexualeko disfuntzioak *****
    * ***** Parafiliak: exhibizionismoa, fetitxismoa, frotteurismoa,
      paidofilia… *****
    * ***** Identitate sexualeko nahasteak *****
    * ***** Espezifikatu gabeko nahaste sexuala *****
Desira_sexualeko_nahasteak
Desira_sexual_hipoaktiboa
A irizpidea: fantasien eta jarduera sexualerako desiraren gabezia edo absentzia
modu iraunkor eta errepikatzailean. Gabezia edo absentziaren erabakia klinikoak
egin behar du, jarduera sexuala ukitzen duten faktore hauek kontuan hartuta:
pertsonaren adina, sexua eta bizitza testuingurua.  
B irizpidea: asaldurak ondoez nabarmena edo pertsonarteko harremanaren
zailtasunak sortzen ditu.
C irizpidea: nahaste sexuala ez du hobeto azaltzen beste nahaste baten
presentziak (ez bada beste disfuntzio sexual bat) eta ez da gertatzen
sustantzia (droga, sendagai) baten efektu fisiologiko zuzenengatik edo
gaixotasun mediko batengatik bakarrik.
Motibazio gutxi du kinada egokiak aurkitzeko eta frustrazioa gutxitu egiten da
harreman sexualetarako aukera kentzen zaienean pertsona hauei.
Diagnostiko diferentziala
Desira sexual hipoaktiboa bereizi egin behar da gaixotasun mediko batengatik
gertatutako nahaste sexualetik.
Desira sexual hipoaktiboa eta gaixotasun medikoa dagoenean, baina desira
hipoaktiboa gaixotasun medikoarengatik bakarrik ez dela gertatzen dakigunean,
diagnostika liteke faktoreen konbinazio batengatik gertatutako desira
hipoaktibo moduan.
Sustantziek eragindako nahaste sexuala sustantzien eraginez bakarrik gertatzen
da. Sustantzia horiek kontsumitzearekin batera desira sexual hipoaktiboa
behatzen denean, eta nahaste sexuala sustantziak bakarrik sortua ez dela
dakigunean, diagnostika liteke desira sexual hipoaktiboa, faktoreen
konbinazioagatik.
Sexuarekiko_abertsioaren_nahastea
A irizpidea: bikote sexualarekin eduki daitezkeen kontaktu genital guztiak (edo
ia guztiak) ekiditera eramaten duen abertsioa, ertzekoa, iraunkorra eta
errepikakorra.
B irizpidea: asaldurak ondoez nabarmena edo zailtasunak sortzen ditu pertsona
arteko harremanetan.
C irizpidea: nahaste sexuala ez da hobeto azaltzen beste nahaste baten bidez
(ez bada nahaste sexual baten bidez).
Pertsonak barne-herstura, beldurra edo abertsioa jasaten du beste pertsona
batekin harreman sexual bat edukitzen saiatzean.
Kontaktu genitalarekiko abertsioa sexuaren alderdi partikular batean (baginan
sartzean, jariakin genitaletan) zentratzen da.
Pertsona batzuek era guztietako kinada sexualekiko abertsioa sentitzen dute.
Diagnostiko diferentziala
Sexuarenganako abertsioaren nahastea beste disfuntzio sexual batzuei elkartuta
ager liteke (adibidez, dispareunia). Hau gertatzean, bi nahasteak diagnostikatu
behar dira.
Sexuarekiko abertsioaren nahaste adizionala ez da diagnostikatu behar, I.
ardatzeko beste nahaste baten presentziak hobeto azaltzen badu abertsioa
(nahaste depresibo nagusia, nahaste obsesibo-konpultsiboa…).
Emakumearen_kitzikapen_sexualeko_nahastea
A irizpidea:
kitzikapen faseari dagokion lubrikazio erantzuna lortu eta mantentzeko
gaitasunik eza iraunkorra eta errepikatua, jarduera sexuala amaitu artean.
B irizpidea
: nahasteak ondoez nabarmena eta zailtasunak sortzen ditu pertsona arteko
harremanetan.
C irizpidea:
nahaste sexuala ez da hobeto azaltzen beste nahaste baten presentziagatik (ez
bada nahaste sexualagatik) eta ez da gertatzen sustantzia baten (droga edo
farmakoak) efektu fisiologiko zuzenengatik edo gaixotasun mediko batengatik.
Diagnostiko diferentziala
Kitzikapenaren nahasteak gaixotasun mediko baten edo sustantzien kontsumoaren
efektuengatik bakarrik gertatzen badira, bi diagnostikoak egin behar dira:
sustantziek eragindako nahaste sexuala eta gaixotasun medikoak eragindako
nahaste sexuala.
Kitzikapen sexualaren nahastea emakumearengan beste nahaste sexualekin batera
(adibidez, emakumearen orgasmoaren nahastea) aurkez liteke. Hau gertatzen bada,
bi nahasteak diagnostikatu behar dira.
Emakumearen kitzikapen sexualaren nahastearen diagnostiko adizionala ez da egin
behar, nahastea hobeto azaltzen bada I. ardatzeko beste nahaste baten bidez
(adibidez, depresio nahaste nagusia). I. ardatzeko nahastea baino lehen
gertatzen bada nahastea edo arreta kliniko independentea eskatzen badu,
diagnostikoa egin behar da.
Gizonaren_zutitze_nahastea
A irizpidea:
jarduera sexualaren amaierara arte zutitze egoki bat lortu eta mantentzeko
gaitasunik eza iraunkorra eta errepikatua.
B irizpidea:
ondoez nabarmena edo pertsona arteko harremanetarako zailtasuna eragiten ditu
asaldurak.
C irizpidea:
zutitze nahastea ez da hobeto azaltzen beste nahaste baten presentziagatik (ez
bada disfuntzio sexuala) eta ez da gertatzen sustantzia baten(droga edo
sendagaiak) efektu fisiologiko zuzenengatik edo gaixotasun mediko batengatik.
Zutitze-nahaste mota ezberdinak:
    * **** Harremanen hasieratik zutitzea lortzeko gaitasunik eza. ****
    * **** Zutitze normala erdiesten du, baina galdu egiten du sartzen
      saiatzerakoan. ****
    * **** Masturbazioan edo goizean jaikitzean bakarrik aurkezten du zutitzea.
      ****
Diagnostiko diferentziala
Kitzikapen sexualaren arazoak gaixotasun mediko baten (diabetes mellitus,
esklerosis askotarikoa…) efektu fisiologiko zuzenengatik edo sustantzien
kontsumoagatik (hipertentsiorako sendagaiak, antidepresiboak…) bakarrik
gertatzen direnean, orduan gaixotasun medikoagatiko edo sustantzien
kontsumoagatiko nahaste sexuala diagnostikatu behar da.
Gizakiarengan zutitze nahastea gertatzen denean, gaixotasun mediko batekin
batera, baina zutitze disfuntzioa gaixotasunaren edo kontsumoaren ondorioz
bakarrik ez dela gertatzen dakigunean, efektu konbinatuengatik gertatzen den
zutitze nahastea diagnostikatu behar da.
Ez da zutitze nahastearen diagnostiko adizionalik egin behar, nahaste sexuala
I. ardatzeko bete nahaste baten bidez hobeto azaltzen bada (depresio nagusiaren
nahastea, nahaste obsesibo-konpultsiboa).
Diagnostiko adizionala egingo da nahaste sexuala I. ardatzeko nahastea baino
lehen gertatzen denean edo arreta kliniko independentea eskatzen duenean.
Emakumearen_orgasmoko_nahastea
A irizpidea: orgasmoaren gabezia edo atzeratze iraunkorra edo errepikaria,
kitzikapen sexual normalaren fase baten ondoren. Emakumeek aldakortasun handia
agertzen dute orgasmoa eragiten duen kitzikapen motan edo intentsitatean.
Emakumearen orgasmoaren nahastea diagnostikatuko da iritzi medikoaren arabera
emakumearen orgasmo gaitasuna bere adinari, esperientzia sexualari eta jasotako
kinada sexualei dagokiena baino txikiagoa denean.
B irizpidea: asaldurak ondoez nabarmena eta pertsonarteko harremanetarako
zailtasuna eragiten du.
C irizpidea: orgasmoaren nahastea ez da hobeto azaltzen beste nahaste baten
presentziagatik (beste nahaste sexual batengatik ez bada) eta sustantzia baten
(drogak edo sendagaiak) edo gaixotasun mediko baten efektu fisiologiko
zuzenengatik bakarrik ez da gertatzen.
Diagnostiko diferentziala 
Disfuntzio sexuala gaixotasun mediko baten edo sustantzien kontsumoaren efektu
fisiologiko zuzenengatik bakarrik gertatzen denean, gaixotasun mediko
batengatiko edo sustantziek eragindako nahaste sexuala diagnostikatu behar da.
Gaixotasun mediko batekin edo kontsumoarekin batera orgasmoaren nahaste bat
gertatzen denean, baina nahastea gaixotasunaren edo kontsumoaren efektuengatik
bakarrik gertatzen ez denean, faktore konbinatuek eragindako orgasmoaren
nahastea diagnostikatu behar da.
Orgasmoaren nahastea beste nahaste sexualekin batera aurkez liteke (kitzikapen
sexualaren nahastea emakumearengan). Hau horrela bada, bi asaldurak
diagnostikatu behar dira.
Orgasmoaren nahastearen diagnostiko adizionala ez da egingo, I. ardatzeko beste
nahaste baten presentziak hobeto azaltzen badu nahastea (adibidez, depresio
nagusiko nahastea).
Gizonaren_orgasmo-nahastea
A irizpidea: orgasmoaren gabezia edo atzeratze iraunkorra edo errepikaria,
kitzikapen sexual normalaren fase baten ondoren, harreman sexualen normalen
buruan. Gizonaren orgasmoaren nahastea diagnostikatuko da iritzi medikoaren
arabera haren orgasmo gaitasuna bere adinari, esperientzia sexualari eta
jasotako kinada sexual motari, intentsitateari eta iraupenari dagokiena baino
txikiagoa denean.
B irizpidea: asaldurak ondoez nabarmena eta pertsonarteko harremanetarako
zailtasuna eragiten du.
C irizpidea: orgasmoaren nahastea ez da hobeto azaltzen beste nahaste baten
presentziagatik (beste nahaste sexual batengatik ez bada) eta sustantzia baten
(drogak edo sendagaiak) edo gaixotasun mediko baten efektu fisiologiko
zuzenengatik bakarrik ez da gertatzen.
Diagnostiko diferentziala
Bereizi egin behar da mutilaren orgasmo-nahastea gaixotasun medikoak eta
sustantzien kontsumoak eragindako nahaste sexualetatik. Gaixotasun mediko
batekin edo kontsumoarekin batera orgasmo-nahaste bat gertatzen denean, baina
nahastea gaixotasunaren edo kontsumoaren efektuengatik bakarrik gertatzen ez
denean, faktore konbinatuek eragindako mutilaren orgasmo-nahastea diagnostikatu
behar da.
Gizonaren orgasmo-nahastea beste nahaste sexualekin batera aurkez liteke
(gizonaren zutikatze-nahastea). Hau horrela bada, bi asaldurak diagnostikatu
behar dira.
Orgasmo-nahastearen diagnostiko adizionala ez da egingo, I. ardatzeko beste
nahaste baten presentziak hobeto azaltzen badu nahastea (adibidez, depresio
nagusiko nahastea).
Diagnostiko adizionala ezar liteke orgasmora heltzeko zailtasuna I. ardatzeko
nahastea baino lehen baldin badator edo arreta kliniko independentea eskatzen
badu.
Disfuntzio sexuala gaixotasun mediko baten edo sustantzien kontsumoaren efektu
fisiologiko zuzenengatik bakarrik gertatzen denean, gaixotasun mediko
batengatiko edo sustantziek eragindako nahaste sexuala diagnostikatu behar da.
Isurketa_goiztiarra
A irizpidea: orgasmoa eta isurketa kitzikapen sexual minimo batekin, sarketaren
aurretik, sarketan edo sarketa egin bezain laster, pertsonak nahi baino
lehenago, gertatzen da iraunkorki eta modu errepikatuan. Klinikoak kontuan
eduki behar ditu kitzikapen fasearen iraupenean eragiten duten faktoreak, hala
nola, adina, bikotearen edo egoeraren berritasuna eta ekintza sexualaren
maiztasuna.
Gehiengoak masturbazioan koitoan baino denbora luzeagoz atzera dezake orgasmoa.
B irizpidea: asaldurak ondoez nabarmena edo zailtasunak eragiten ditu pertsona
arteko harremanetan.
C irizpidea: isurketa goiztiarra ez da gertatzen sustantzia baten efektu
zuzenengatik bakarrik (adibidez, opiazioen abstinentzia).
Dispareunia
A irizpidea: genitaletako min errepikari eta iraunkorra, harreman sexualekin
lotuta, bai gizonetan, bai emakumeetan. Mina harremanen aurretik edo ondoren
ager liteke.
B irizpidea: asaldurak ondoez nabarmena edo zailtasuna eragiten du pertsona
arteko harremanetan.
C irizpidea: asaldura ez da gertatzen baginismoagatik edo lubrikazio
gabeziagatik bakarrik; ez da hobeto azaltzen beste nahaste baten
presentziagatik (ez bada beste disfuntzio sexual bat) eta ez da gertatzen
sustantzia baten (drogak, sendagaiak) edo gaixotasun mediko baten efektu
fisiologiko zuzenengatik bakarrik.
Diagnostiko diferentziala
Min sexuala gaixotasun mediko baten (baginaren gutxiegizko lubrikazioa,
endometriosisa, menopausia ondorengo baginaren atrofia…) edo sustantzien
kontsumoaren (flufenazina, tioridazina…) ondorioz bakarrik gertatzen dela
pentsatzen denean, gaixotasun mediko batek edo sustantzien kontsumoak
eragindako nahaste sexuala diagnostikatu behar da.
Normalean ez da dispareuniaren diagnostiko adizionala egiten I. ardatzeko
nahaste baten presentziak hobeto azaltzen badu nahaste sexuala edo arreta
kliniko independentea eskatzen badu.
Baginismoa
A irizpidea:
baginako kanpoko hereneko gihar perinealen espasmo inboluntario iraunkor eta
errepikariak, koitoarekin interfentziak egiten dituztenak.
B irizpidea:
asaldurak ondoez nabarmena eta zailtasunak eragiten ditu pertsona arteko
harremanetan.
C irizpidea:
nahastea ez da hobeto azaltzen beste nahaste baten (adibidez, somatizazio
nahastea) bidez eta ez da gertatzen gaixotasun mediko baten ondorio fisiologiko
zuzenengatik bakarrik.
Diagnostiko diferentziala
Baginismoa bereizi egin behar da gaixotasun medikotik (adibidez, endometriosisa
edo baginako infekzioa).
Baginismoa eta gaixotasun medikoa batera doazenean, baina baginako espasmoak
gaixotasunaren ondorio zuzenak ez direnean, faktore konbinatuek eragindako
baginismoaren diagnostikoa egiten da.
Diagnostiko hau ez da egiten baginako espasmoak I. ardatzeko beste nahaste
batek (adibidez, somatizazio-nahasteak) azaltzen baditu.
Diagnostiko adizionala egin liteke baginako espasmoak I. ardatzeko nahasteen
aurretik datozenean.
Gaixotasun_mediko_bati_(adierazi_gaixotasuna)_dagokion_nahaste_sexuala
A irizpidea:
klinikoki esanguratsua den nahaste sexuala, ezinegon nabarmena edo
pertsonarteko harremanetarako zailtasunak sortzen dituena, bereizgarri kliniko
nagusi moduan.
Nahaste mota hau koito garaiko minaren moduan, desira sexual hipoaktibo moduan,
gizonaren zutitze disfuntzio moduan aurkez daiteke.
B irizpidea:
historia klinikotik, esplorazio fisikotik edo laborategiko aurkikuntzetatik
abiatuta, disfuntzio sexuala osoki azaltzen dute gaixotasun mediko baten
ondorio fisiologiko zuzenek.
C irizpidea:
nahastea ez du hobeto azaltzen beste nahaste mental baten presentziak
(adibidez, depresio nagusiaren nahasteak).

Gaixotasun mediko baten ondorioz sortutako nahaste sexualak:
    * Desira sexual hipoaktiboa emakumearengan eta gizonarengan: desira sexual
      kaxkarra..
    * Gizonaren zutitze nahastea
    * Emakumearen edo gizonaren dispareunia: koitoari lotutako mina.
    * Beste nahaste sexualak: orgasmoaren nahastea

Diagnostiko diferentziala
Diagnostiko hau egiten da gaixotasunaren ondorio zuzenez bakarrik azal
daitekeenean.
Faktore psikologikoek eginkizun bat betetzen badute nahaste honen hasieran,
larritasunean, exazerbazioan edo iraunkortasunean, diagnostikoa nahaste sexual
primarioa da.
Nahaste sexuala gaixotasun mediko batengatik eta sustantzien kontsumoagatik
gertatu dela ziurtatzen badu klinikoak, bi diagnostikoak egin daitezke.
Sustantziek_eragindako_nahaste_sexuala
A irizpidea: klinikoki esanguratsua den nahaste sexuala, ondoez nabarmena edo
pertsonarteko harremanetako zailtasunak sortzen dituena.
B irizpidea: esplorazio fisikotik, historia klinikotik eta laborategiko
aurkikuntzetatik abiatuta, nahaste sexuala bere osotasunean sustantzien
kontsumoak azaltzen duela frogatu da, 1 edo bi kasuetan agertzen den moduan:
1. A irizpideko sintomak sustantziagatiko toxikatze garaian edo ondorengo 30
egunetan agertzen dira.
2. Sendagaiaren kontsumoa etiologikoki erlazionatua dago asaldurarekin.
C irizpidea: nahastea ez du hobeto azaltzen sustantziek eragina ez den nahaste
sexual batek. Sustantziek eragin gabeko disfuntzio sexual batek sintomak hobeto
azaltzen dituela argi geratzen da: sustantziaren kontsumoa edo sustantziarekiko
(edo sendagaiarekiko) mendetasuna baino lehen hasten direnean sintomak;
sintomak denbora dezentez irauten dutenean (adibide hilabete bat), toxikatzea
amaitu ondoren, edo gehiegizkoak direnean erabilitako sustantzia tipoa edo
kantitatea, edo kontsumoaren iraupena kontuan hartuta. Edo sustantzia eragina
ez den nahaste sexual independente baten frogak daude (adibidez, sustantziekin
erlaziorik ez duten pasarte errepikarien historia).
Oharra: diagnostiko hau egin behar da, sustantziengatiko toxikatzearen
diagnostikoaren ordez, soilik nahaste sexuala gehiegizkoa bada toxikatzearen
garaian gertatzen denarekin eta nahastea arreta kliniko berezia merezi izateko
bezain larria baldin bada.
Diagnostiko diferentziala
Sustantziek eragindako disfuntzio sexuala nahaste sexual primariotik bereizi
egiten da sustantziaren efektu zuzenak osoki azaltzen dituelako sintomak.
Sustantziek eragindako nahaste sexualak (nahaste mental baten edo gaixotasun
mediko baten tratamenduak eragina), gaixoak sendagaia (adibidez, farmako
antihipertentsiboa) hartzen duen bitartean hasi behar du.
Tratamendua amaitzean, nahaste sexuala desagertu egingo da egun batzuen edo
aste batzuen buruan. Nahaste sexualak irauten badu, nahastearen arduradun diren
beste zergati batzuk hartu behar dira kontuan. Klinikoak ziur badaki nahastea
sustantziaren kontsumoagatik eta gaixotasun medikoagatik gertatzen dela, bi
diagnostikoak egin behar dira.
Behar beste froga ez badago nahaste sexuala sustantziari edo gaixotasun
medikoari dagokiola edo primarioa dela erabakitzeko, espezifikatu gabeko
nahaste sexuala diagnostikatu behar da.
Parafiliak
Ohikoak ez diren objektuak, jarduerak edo egoerak inplikatzen dituzten bulkada
sexual indartsu eta errepikatzaileak, fantasiak edo portaerak, ondoez sozial,
laboral edo pertsonaren beste arlo garrantzitsu bateko ondoeza sortzen dutenak.
Bereizi egin behar da parafilia patologikoak ez diren fantasia edo portaera
sexualetatik. Fantasiak, portaerak edo objektuak parafilikoak izango dira
ondoez edo asaldura klinikoki esanguratsua eragiten badute bakarrik..
Pertsonaren zaletasun sexualek parafilia bat baino gehiagoren irizpideak
betetzen badituzte, denak diagnostikatuko dira.
Parafilia-motak: exhibizionismoa, fetitxismoa, froteurismoa, paidofilia,
masokismoa, sadismoa, trasbestismoa, voyeurismoa.
Hainbat izen hartu dituzte:“perbertsio sexuala”, “desbiderazio sexuala”, “joera
sexualaren nahastea”.
Bereizi egin behar dira parafiliak eta izaera sexualeko delituak.
Parafilia: ohikoak ez diren bulkada eta jarduera sexualak; ezin dira beste gabe
nahaste mental moduan hartu; ez dute hasieratik laguntza psikologikorik behar.
Nahaste parafilikoa: ondoeza sortzen du nahaste hori jasaten duen
pertsonarengan edo beste pertsonengan. Haren bizitzako hainbat arlotan sortzen
du ondoeza edo hiondamena. Parafiliak beste pertsonak ukitzen ditu, nahiz eta
pertsona horiek portaera hori onartzen ez duten.
Exhibizionismoa
Bereizgarri nagusia: norbere genitalak erakusten zaizkio horrelakorik espero ez
duen norbaiti, erakusten ari den bitartean masturbatzen delarik. Ez du eskuarki
pertsona arrotzarekin jarduera sexuala izateko entsegurik egiten. Batzuetan
irudikatzen du behatzailea sexualki kitzikatuko dela. Exhibizionisten heren bat
baino gutxiago da biktimarekin harreman sexualak eduki nahi dituena.
Nahastearen hasiera 18 urte baino lehen gertatzen da eskuarki, beranduago ere
hasi daitekeen arren. Helduaroan luzaz iraun dezake.
 Gutxienez 6 hilabeteko denboraldi batean, norbere genitalak espero ez duen
arrotz bati erakustea inplikatzen duten fantasia sexual errepikariak eta oso
kitzikatzaileak, bulkada sexualak edo portaerak.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute..
Kode penalean delitua da adin txikikoen edo elbarrien aurrean egiten bada.
Fetitxismoa
Objektu bizigabeak erabiltzen ditu kitzikatzeko eta sexualki asebetetzeko.
Eskuarki masturbatu egiten da, objektu fetitxea usaindu, begiratu edo
laztantzen duen artean.
Nerabezaroan agertzen da eskuarki, fetitxearen eta kinada sexualen arteko
elkartzea haurtzaroan gertatu bada ere.
Objektu fetitxeak: emakumearen barko jantziak, zapatak, takoiak.
Objektu bizigabeak ez ezik, gorputzeko zatiak ere erabiltzen ditu objektu
moduan; berez sexual moduan kontsideratuak ez diren giorputzaren zatiak.
Partzialismoa-parafiliarekin erlazionatua: gorputzaren zati jakinetan
zentratzen du sexualitatea, zati horiek eskuarki sexualak bezala kontsideratuak
ez badira ere.
Fetitxismoa
A.
Gutxienez 6 hilabeteko denboraldi batean, bizidunak ez diren objektuen
(adibidez, emakumearen barneko jantziak) erabilerarekin lotutako fantasia
sexual errepikariak eta oso kitzikatzaileak, bulkada sexualak edo portaerak.
Objektuarekin dagoela sarri masturbatzen da. Fetitxea beharrezkoa da
kitzikapenerako.
B.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute.
C.
Fetitxeak ez dira izango emakumea janzteko artikuluak bakarrik, transbestiek
erabiltzen dituztenak bezalakoak (fetitxismo transbestista) edo genitalak
kitzikatzeko asmoz diseinaturiko aparailuak (adibidez, bibratzailea).
Frotteurismoa
Beste pertsona batekin ukipen, presio edo igurztea inplikatzen duten ekintzak
egitea, haren onartu gabe edo nahi izan gabe.
Ekintza hauek toki jendetsuetan, hala nola, garraio publikoetan, jende asko
dabilen orduetan gertatzen dira eskuarki. Ekintza horiek egiten ari den artean
subjektuak irudika dezake biktimak onartutako ekintza sexual bat egiten ari
dela.
Nerabezaroan has liteke. Maiztasun handiena: 15 eta 25 urte bitartean.
Frotteurismoa
    * ***** Gutxienez 6 hilabeteko denboraldi batean fantasia sexual
      errepikariak eta oso kitzikatzaileak, bulkada sexualak edo portaerak,
      pertsona bat bere borondatearen kontra ukitu eta igurzteari lotuta. *****
***** Pertsonak bere genitalak biktimaren ipurmasailen kontra estutzen ditu eta
haren genitalak edo bularrak eskuez ukitzen saiatzen da. Horrela jokatzen duen
bitartean, biktimarekin benetako harreman bat bizitzen ari dela irudikatzen du.
*****
***** Frotteurismoaren ekintza gehienak pertsonak 15-25 urte bitartean
dituenean gertatzen dira. *****
***** B. Fantasiek, bulkada sexualek edo portaerek klinikoki esanguratsua den
ondoeza edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute. *****
Paidofilia
Paidofilia nahastea duten gehienak gizonezkoak dira. 8-12 urte bitarteko
haurrekiko erakarpena sentitzen dute. Batzuetan helduekiko beldurra sentitzen
dute. Beste batzuetan, haurrekiko eta helduekiko erakarpena sentitzen dute.
Paidofilia homosexuala sarriagotan gertatzen da heterosexuala baino.
Batzuetan biluztera eta ikustera mugatzen da nahastea, baina beste batzuetan
felazioak, cunnilinguusak edo sartzeak gertatzen dira.
%20 baino gutxiago dira jarduera sexual erasokor edo sadikoaren kasuak.
DSM-V: hebefilia edo pubertaroko haurrekiko erakarpena.
Paidohebefilia deituko da paidofilia ordez.
Paidofilia
    * ***** Gutxienez 6 hilabeteko denboraldi batean fantasia sexual
      errepikariak eta oso kitzikatzaileak, bulkada sexualak edo portaerak,
      pubertaro aurreko haurrekin edo haur handixeagoekin (normalean 13 urte
      edo gutxiagokoak) jarduera sexuala inplikatzen dutenak. *****
***** Nahaste hau duten pertsonek beren jarduera muga dezakete haurra
biluztera, begiratzera, haien aurrean biluztera, masturbatzera edo haiek
laztandu eta goxoki ukitzera. Besteak: felazioak, cunnilinguus; hatzen,
objektuen edo zakilaren sarketa. *****
***** B. Fantasiek, bulkada sexualek edo portaerek klinikoki esanguratsua den
ondoeza edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute. *****
C.Pertsonak gutxienez 16 urte ditu eta A irizpideko haurra edo haurrak baino
gutxienez 5 urte zaharragoa da.
***** Oharra: ez dira hemen sartu behar nerabezaroko azken urteetako pertsonak,
12-13 urteko pertsonekin erlazionatzen direnak. *****
Masokismo_sexuala
Jarduera masokistan eskuarki bikoteetan gertatzen dira, baina norbere buruari
ere aplika diezaioke pertsona masokista batek.
Tratu txar fisikoak, hitzezko irainak, umiliazioak, hiposifilia, asfixiofilia.
Masokismo_sexuala
Gutxienez 6 hilabeteko denboraldi batean fantasia sexual errepikariak eta oso
kitzikatzaileak, bulkada sexualak edo portaerak benetan beheratua, joa, lotua
izatea edo beste edozein sufrikario mota inplikatzen dutenak.
Ekintza masokistak beste norbaitekin edo norbere buruarekin egin daitezke:
lotu, bendatu, jo, ziztatu, deskarga elektrikoak, “hipoxifilia”.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute. Istripuak edo istripuzko heriotzak.
Sadismo_sexuala
Pertsona batek kitzikapena eta atsegina lortzen ditu beste pertsona bati
sufrikario fisikoa edo psikologikoa eraginez.
Jarduera anitz jartzen dira indarrean, beste pertsonaren borondatearen kontra.
Elkarreragin sadomasokistak onartuak izaten dira eskuarki.
Kitzikatzen duena biktimaren sufrikarioa da. . Fantasia sadikoen maiztasuna
fantasia horien gauzatzearena baino handiagoa da.
Jarduera sadikoa onartzen ez duten pertsonen gain egiten denean, errepikatu
egite da, harik eta pertsona atxilotua den artean, beste pertsona baten
askatasun sexualaren kontra joateagatik.
Sadismo_sexuala
A.
Gutxienez 6 hilabeteko denboraldi batean fantasia sexual errepikariak eta oso
kitzikatzaileak, bulkada sexualak edo portaerak benetako ekintza batzuk
inplikatzen dituztenak; ekintza horietan biktimaren sufrikario fisiko edo
psikologikoa (umiliatzea barne dela) sexualki kitzikagarria da pertsonarentzat.
Fantasiak gauzatzeko erabiltzen dituzten biktimak ados egon daitezke ala ez.
Beste pertsona menderatzen duela erakusteko: lotu, bendatu, jo, erre, bortxatu,
irato, mutilatu edo erail.
B.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute.
Fetitxismo_transbestista
Bereizgarri nagusia: gizon bat emakumez janzten da. Emakume jantzita bere burua
ikusteak sexualki aktibatzen du (autoginefilia). Emakume jantzien bilduma bat
gordetzen du eskuarki, eta jantzi horiek erabiltzen ditu tarteka
transbestitzeko. Gizon heterosexualetan gertatzen da nahaste hau.
A.
Gutxienez 6 hilabeteko denboraldi batean, transbestitzeko ekintza inplikatzen
duten fantasia sexual errepikariak eta oso kitzikatzaileak, bulkada sexualak
edo portaerak.
B.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute.
Diagnostikoa ez da egiten identitate sexualeko nahastean zehar agertzen bada
transbestismoa.
Fetitxismo_transbestista_diagnostikatzeko_irizpideak_(DSM-V)
A.Gutxienez 6 hilabeteko denboraldi batean, beste sexuko jantziak janztea
inplikatzen duten fantasia sexual errepikariak eta oso kitzikatzaileak, bulkada
sexualak edo portaerak.
B.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute.
- Fetitxismoarekin (emakumeen ehunen, materialen edo jantzien bidez kitzikapen
sexuala).
- Autoginefiliarekin (bere burua emakume moduan hautemateak sortzen duen
kintzikapen sexuala).
- Autoandrofiliarekin (bere burua gizon moduan hautemateak sortzen duen
kintzikapen sexuala).
Voyeurismoa
Beste pertsona bat jarduera sexualetan, biluzik edo biluzteko unean behin eta
berriro ikusiz kitzikatzen da eta atsegin sexuala lortzen du.
Voyeuristaren jomuga: beste pertsona behatuz, behatutako oroituz edo hor
sortutako fantasien bidez sexualki kitzikatzen da eta masturbatu egiten da.
Ez da nahastu behar voyeurismoa pertsona biluziak naturalki ikusteak sortzen
duen kitzikapen sexualarekin.
Voyeurismoa: pertsona behatuak ez daki behatua dela.
Eskoptofilia: pertsona behatuak badaki behatua dela eta horretarako baimena
ematen du.
Voyeurismoaren eta exhibizionismoaren arteko komorbilitatea sarri gertatzen da.
Baita, voyeurismoaren eta paidofiliaren artean ere. Edo voyeurismoaren eta
beste nahaste mentalen artean (depresioa, alkoholimosa, fobia soziala).
Voyeurismoa
    * ***** Gutxienez 6 hilabeteko denboraldi batean, biluzik dauden, biluzten
      ari diren edo jarduera sexualean bete-betean ari diren pertsonei ezkutuan
      begiratzeko ekintza inplikatzen duten fantasia sexual errepikariak eta
      oso kitzikatzaileak, bulkada sexualak edo portaerak. *****
***** Eskuarki ez da behatutako pertsonarekin harreman sexuala izatea bilatzen.
Orgasmoa masturbazio bidez lortzen da eskuarki eta voyeurismo-ekintzaren
garaian edo geroago, oroitzapenez lagundua, gerta daiteke. *****
***** B.Fantasiek, bulkada sexualek edo portaerek klinikoki esanguratsua den
ondoeza edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute. *****
Nahaste parafiliko derrigortzailea
DSM-V: “Nahaste parafiliko derrigortzailea” izeneko parafilia sartu du.
 A. Gutxienez 6 hilabeteko denboraldi batean, derrigortzen sexuala inplikatzen
duten fantasia sexual errepikariak eta oso kitzikatzaileak eta bulkada
sexualak.
B. Pertsonak ondoeza eta hondamendia sentitzen du erakarpen horiengatik edo
hiru pertsona edo gehiagorekin harreman bat derrigortuz sexualki kitzikatzen
saiatu da, pertsona horien borondatearen kontra eta abagune ezberdinetan.
C. Nahaste parafiliko derrigortzailearen diagnostikoa ez da aplikatu behar
sadismo sexualeko diagnostikoaren irizpideak betetzen baditu pertsonak.
Nahaste parafilikoen tratamendua
Baliabide nagusia: zikiratze kimikoa: farmako antiandrogenikoak erabiltzen dira
pertsonaren kitzikapen maila edo bulkada sexuala gutxitzeko:
- Medroxiprogesteronaren azetatoa: testosteronaren antagonista.
- Ziproteronaren azetatoa.
- Leuprolideren azetatoa.
Antidepresibo serotoninergikoen (litio, imipramina…) edo maniaren aurkako
farmakoen erabilera.
Zikiratze kimikoaren arazoa: droga utzi ostean berrizkaturen maiztasun handia.
Konponbidea: hormona antiandrogenikoen eta kognizio eta portaeraren terapiaren
konbinazioa.
Nahaste parafilikoen tratamendu programa
1. Nahastearen ebaluazio eta diagnostikoa
2. Tratamenduaren planifikazioa
3. Pertsonak parafilia duela onartzen du
4. Parafiliako esperientzia berriak(abusu eta eraso sexualak) kontrolatu eta
ekiditen dira.
5. Tratamenduaren onarpena eta aldaketarako motibazioa
6. Enpatian eta emozioen adierazpenean entrenatu
7. Sexualitateari eta parafiliari buruzko kognizio eta jarreren aldaketa
8. Beldur eta abertsio heterosexualak ezabatu
9. Kitzikapenaren eta sexualitatearen berrorientatzea
10. Trebetasun sozialen entrenamendua
11. Kitzikapen sexual desegokiaren gutxitzea edo ezabatzea eta zikiratze kimiko
posiblea
12. Berrizkaturen prebentzioa
Identitate sexualaren nahasteak
A irizpidea: Beste sexuarekin identifikatzen da modu nabarmen eta iraunkorrean
eta beste sexukoa izan nahi du (ez da kultur ohiturekin loturiko abantailak
lortzeko desiraz bakarrik).
Nahaste hau duen haurrak ondorengo ezagugarrien artetik lau edo gehiago edukiko
ditu:
1. Beste sexukoa izateko desira errepikatuak edo beste sexukoa dela behin eta
berriro adieraztea.
2. Mutiletan, transbestismorako edo emakumeen jantziak eramateko zaletasuna;
nesketan, gizonen jantziak bakarrik eramateko intsistentzia.
3. Beste sexuko paperak edo beste sexukoa izatearekin loturiko fantasiak
hobesten dituzte nabarmenki eta modu jarraituan.
4. Beste sexuko jolas eta denbora pasetan esku-hartzeko desira indartsua.
5. Beste sexuko lagunenganako preferentzia nabarmena.
Nerabe eta helduetan asaldura honako sintoma hauen bidez adierazten da: beste
sexukoa izateko desira sendoa; beste sexukotzat hartua izateko desira; beste
sexukoen moduan bizitzeko eta tratatua izateko deira; beste sexukoen erreakzio
eta sentipen tipikoak bizi dituelako konbikzioa.
***** B irizpidea: norbere sexuarekin ondoezik eta bere rolera egokitu gabe
sentitzen da modu jarraituan. *****
***** Mutiletan honako ezaugarri hauen arteko edozeinen bidez agertzen da
asaldura: *****
***** Mutiletan, zakila edo barrabilak izugarriak direlako edo desagertu behar
dutelako sentimendua; zakilik ez edukitzea hobe litzatekeelako sentimendua;
joko erasokorrekiko eta mutilen jostailu, jolas eta jarduerekiko abertsioa.
Nesketan, eserita txiza egitea baztertu; etorkizunean zakil bat edukiko edo
aurkeztuko duten sentimendua; bularrekiko, hilekorekiko edo emakumeen
jantziekiko abertsioa. *****
***** Nerabe eta helduetan sintoma hauen bidez agertzen da asaldura: lehen eta
bigarren mailako ezaugarri sexualak ezabatzeko kezka (adib. Hormonen tratamendu
bidez, kirurgia bidez edo beste prozedura batzuen bidez bereizgarri sexualak
aldatu eta beste sexukoen antza hartu); dagokion sexuarekin jaio delako sutea.
*****
***** C irizpidea: Asaldura ez da gertatzen gaixotasun intersexual batekin
batera. *****
***** D irizpidea: klinikoki esanguratsua den ondoeza edo narriadura soziala,
laborala edo pertsonaren jardueraren beste arlo garrantzitsuren batekoa
eragiten du nahasteak. *****
