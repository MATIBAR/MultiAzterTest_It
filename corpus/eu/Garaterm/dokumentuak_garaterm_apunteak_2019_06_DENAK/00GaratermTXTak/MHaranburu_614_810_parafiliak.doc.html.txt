







PARAFILIAK
Parafiliak
Kinada eta jarduera bereziekin eta ohikoak ez direnekin elkartzen da
sexualitatea parafilietan. Bulkada sexuala indartsua da eta ohikoak ez diren
objektuak, jarduerak edo egoerak inplikatzen ditu, modu errepikatuan.
Parafilikoaren objektuak eta portaerak nahiko iraunkorrak izaten dira. Gainera,
parafiliek izaera konpultsiboa dute eta egunean zehar objektu parafilikoen
bidez tentsio sexuala askatu behar izaten dute. Parafilikoaren fantasiak edo
portaerak ondoez soziala, laborala edo pertsonaren beste arlo garrantzitsu
batekoa eragiten dio pertsonari. Portaera sexual parafilikoak sarritan
baztertuak izan dira historian zehar, eta portaera horiei dei egiteko erabili
diren terminoak ere despektiboak zian dira: “joera sexualaren nahastea”,
“desbideratze sexuala” edo “perbertsio sexuala”.
***** Parafilia-motak: exhibizionismoa, fetitxismoa, froteurismoa, paidofilia,
masokismoa, sadismoa, trasbestismoa, voyeurismoa, parafilia espezifikatu gabeak
(nekrofilia, koprofilia, telefono eskatologia). Pertsona batek sarritan
parafilia mota bat baino gehiago agertzen ditu, bat nagusia bada ere. Pertsona
batek parafilia bat baino gehiagoren irizpideak betetzen baditu, denak
diagnostikatuko behar zaizkio. Parafilia batzuk beste nahaste mental batzuen
ondorio izango dira; adibidez, nortasuneko nahaste baten edo eskizofrenia baten
ondorio. *****
***** Bereizi egin behar dira parafiliak patologikoak ez diren fantasietatik
edo portaeretatik. Fantasiak, portaerak edo objektuak parafilikoak izango dira
pertsonaren harremanetan eta lan arloan edo beste arlo garrantzitsuren batean
endekapen eta hondamen esanguratsua eragiten badute, eta 6 hilabete baino
gehiagoz irauten badute. Batzuetan parafiliak egosintonikoak izaten badira ere,
eta pertsonari ondoezik eragiten ez badiote ere, kaltegarriak izan daitezke.
Adibidez, haur txikiekin harreman sexualak dituzten gizon asko ez dira gaizki
sentitzen horregatik. Horrek ez du esan nahi kaltegarriak ez direnik portaera
horiek. Horregatik ondoezaren irizpide subjektiboa kendu eta portaera
objektiboei dagozkien irizpideak jarri behar dira. *****
***** DSM-V-k bereizi egiten ditu parafiliak eta nahaste parafilikoak.
Parafilia: ohikoak ez diren bulkada eta jarduera sexualak; ezin dira beste gabe
nahaste mentaltzat hartu; ez dute hasieratik laguntza psikologikorik behar.
*****
Nahaste parafilikoa: ondoeza sortzen du nahaste hori jasaten duen
pertsonarengan edo beste pertsonengan. Haren bizitzako hainbat arlotan sortzen
du ondoeza edo hondamena. Bulkaden, fantasien edo portaeren izaerari egiten
diote erreferentzia parafiliek; aldiz, nahaste parafilikoak norberaren edo
besteen ondoezari egiten dio erreferentzia; parafilia diagnostikatzeko
bizitzako hainbat arlotan ondoeza edo endekapena sentitu behar du pertsonak.
Parafiliak praktikatzeak beste pertsonak inplikatzen ditu, eta kasu askotan
beste pertsona horiek ez dute onartzen praktika horretan esku-hartzea:
exhibizionismoa, sadismo sexuala, frotteurismoa edo voyeurismoa. Parafilia
diagnostikatu ahal izateko ez da nahikoa izango praktika errepikatua; DSM-V-ak
errepikapenen kopurua ere zehaztu egingo da, hots, biktimen kopuru zehatza
zehaztuko da. Gainera, parafiliak diagnostikatzeko galdesortak prestatuko dira.


Exhibizionismoa
Bereizgarri nagusia: norbere genitalak erakusten zaizkio horrelakorik espero ez
duen norbaiti, eta erakusten ari den bitartean zakila tentetua dauka eta
masturbatu egiten da. Desira, fantasia eta portaera sexual indartsua agertzen
du bere genitalak jende ezezagunari egoera desegokietan (elizetan, autobusetan,
parkeetan) erakutsiz. Exhibizionismoaren kasu gehienetan genitalak erakustea
bakarrik gertatzen da, baina kasu batzuetan masturbazio keinuak ere egiten
dira. Exhibizionistak ez du eskuarki pertsona arrotzarekin jarduera sexuala
izateko entsegurik egiten, baina kasu batzuetan eraso sexuala ere gertatzen da.
Edozein modutan, exhibizionisten heren bat baino gutxiago da biktimarekin
harreman sexualak eduki nahi dituena (Langevin et al., 1979). Exhibizionisten
azpitalde batek nortasun antisozialeko nahastea ere badu (Kaplan eta Krueger,
1997).
***** Batzuetan irudikatzen du behatzailea sexualki kitzikatuko dela;
gehienetan behatzailea aztoratzeko desira egoten da. Barne-hersturak gehitu
egiten du aktibazio sexuala: voyeurrak ez du atsegin bera hartzen striptease
bat ikustean. *****
Exhibizionistak bere atal sexualak erakusteko desira kontrolaezina sentitzen du
eta ez ditu kontuan hartzen bere portaeraren ondorio sozialak. Emakume gazteen
edo neskatilen aurrean egiten dute eskuarki exhibizioa; saiatzen da beste
pertsona ustekabean harrapatzen edo exhibizioaren bidez hura kitzikatuko duela
fantaseatzen.
Maiztasun gehieneko parafilia da. Mutilen artean askoz ere gehiagotan gertatzen
da, nesken artean baino. Nahastearen hasiera 18 urte baino lehen gertatzen da
eskuarki, beranduago ere hasi daitekeen arren. Helduaroan luzaz iraun dezake.
Gutxienez 6 hilabeteko denboraldi batean agertu behar ditu bere genitalak
espero ez duen arrotz bati erakustea inplikatzen duten fantasia sexual
errepikariak eta oso kitzikatzaileak, bulkada sexualak edo portaerak.
Voyeurismoarekin eta frotteurismoarekin batera gertatzen da sarritan.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute.
Kode penalean delitua da adin txikikoen edo elbarrien aurrean egiten bada.
***** Voyeurismoa *****
Beste pertsona eranzten ari dela edo biluzik dagoela ikusiz kitzikatzen da;
jarduera sexualean, biluzik edo biluzteko unean behin eta berriro ikusiz
kitzikatzen da eta atsegin sexuala lortzen du. Behaketa sekretuan eta ezkututik
egiten da, behatua denaren kontzientziarik edo baimenik gabe; behatua dena
sarritan ez du ezagutzen behatzaileak.
Voyeuristaren jomuga: beste pertsona behatuz, behatutako oroituz edo hor
sortutako fantasien, desiren eta portaeren bidez sexualki kitzikatzen da eta
masturbazio bidez heltzen da orgasmora. Eskuarki behatzaileak ez du hartueman
sexualik eduki nahi izaten behatua denarekin.
Ez da nahastu behar voyeurismoa pertsona biluziak naturalki ikusteak sortzen
duen kitzikapen sexualarekin. Voyeurista ikustearekin konformatzen da, eta
gutxitan jartzen da behatzen duen pertsonarekin kontaktuan.
Pertsona batzuentzat voyeurismoa da jarduera sexual bakarra; beste batzuek
praktika hori hobesten dute, baina ez da jarduera bakarra.
Parafilia gehienak bezala, voyeurismoa ere 15 urte baino lehen hasten da
eskuarki. Heterosexualengan du maiztasunik altuena. Sarritan gertatzen da
exhibizionismoarekin, paidofiliarekin, sadomasokismoarekin edo beste nahaste
mentalen batekin batera (depresioa, alkoholismoa, fobia soziala).
Voyeurismoa: pertsona behatuak ez daki behatua dela.
Eskoptofilia: pertsona behatuak badaki behatua dela eta horretarako baimena
ematen du.
      ***** Voyeurismoa *****
         1. ***** Gutxienez 6 hilabeteko denboraldi batean, biluzik dauden,
            biluzten ari diren edo jarduera sexualean bete-betean ari diren
            pertsonei ezkutuan begiratzeko ekintza inplikatzen duten fantasia
            sexual errepikariak eta oso kitzikatzaileak, bulkada sexualak edo
            portaerak. *****
      ***** Eskuarki ez da behatutako pertsonarekin harreman sexuala izatea
      bilatzen. Orgasmoa masturbazio bidez lortzen da eskuarki eta voyeurismo-
      ekintzaren garaian edo geroago, oroitzapenez lagundua, gerta daiteke.
      *****
      ***** B. Fantasiek, bulkada sexualek edo portaerek klinikoki esanguratsua
      den ondoeza edo narriadura soziala, laborala edo pertsonaren jardueraren
      beste arlo garrantzitsuren batekoa eragiten dute. *****
Fetitxismoa
***** Aktibazio sexual handia eragiten duten fantasia, desira eta portaerak,
objektu bizigabeak (adibidez, jantziak, zapatak, eskularruak, lurrinak) edo
gorputzaren zati bat (oina, ilea…) inplikatzen dituztenak, kitzikapen eta
asebetetze sexual horretara heltzeko. Beraz, objektu bizigabeak ez ezik,
gorputzeko zatiak ere erabiltzen ditu fetitxistak objektu moduan; berez sexual
moduan kontsideratuak ez diren gorputzaren zatiak; gorputzaren zati jakinetan
zentratzen du sexualitatea, zati horiek eskuarki sexualak bezala kontsideratuak
ez badira ere. *****
***** Gizonezkoak izaten dira eskuarki fetitxistak eta normalean masturbatu
egiten dira, objektu fetitxea usaindu, begiratu edo laztantzen duten artean.
Nerabezaroan agertzen da eskuarki, fetitxearen eta kinada sexualen arteko
elkartzea haurtzaroan gertatu bada ere. *****
Objektu fetitxeak eskuratzeko lapurretak egin behar izaten ditu sarritan
fetitxistak. Lapurreta horiek barne-herstura handia sortzen dute eta sarritan
kitzikapen sexualarekin loturik egoten da barne-herstura hori.
Pertsona batzuek ezkutuan eramaten dute fetitxismoa: ezkutuan laztantzen,
musukatzen, usaintzen edo txupatzen dute objektu fetitxea, masturbatzen diren
artean. Beste fetitxista batzuek, aldiz, objektu fetitxea jantzita daraman
kidea behar izaten dute. Fetitxista batzuek objektu-fetitxeak pilatzen dituzte.
Fetitxistak harreman konpultsiboa eduki ohi du sarritan fetitxearekin. Objektua
aurrean dagoenean kitzikapen maila altua lortzen du fetitxistak.
***** Fetitxismoa *****
A.
Gutxienez 6 hilabeteko denboraldi batean, bizidunak ez diren objektuen
(adibidez, emakumearen barneko jantziak) erabilerarekin lotutako fantasia
sexual errepikariak eta oso kitzikatzaileak, bulkada sexualak edo portaerak.
Objektuarekin dagoela sarri masturbatzen da. Fetitxea beharrezkoa da
kitzikapenerako.
B.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute.
C.
Fetitxeak ez dira izango emakumea janzteko artikuluak bakarrik, transbestiek
erabiltzen dituztenak bezalakoak (fetitxismo transbestista) edo genitalak
kitzikatzeko asmoz diseinaturiko aparailuak (adibidez, bibratzailea).



Fetitxismoa duenak sarritan beste parafiliak ere izaten ditu, hala nola,
sadismoa, masokismoa, paidofilia (Mason, 1997).
Fetitxismo transbestista: a
ktibaziosexualhandiaeragitendutenfantasia,desiraetaportaerak,emakumemoduanjanzteainplikatzendituztenak,kitzikapenetaasebetetzesexualhorretaraheltzeko.Gizonheterosexualetangertatzendaetanerabezaroanhastendaeskuarki;emakumearenjantziakeramatendituenbitarteanmasturbatuegitenda.Fetitxismo
transbestistan emakumeen jantziak jantzita kitzikatzen da gizona. Fetitxista
transbestistak erakartzen dituena ez da beste emakume bat, beren barnean duten
emakumea baizik (Zucker eta Blanchard, 1997). Imitatzaileak ez dira
transbestistatzat hartuko transbestitze horrek sexualki kitzikatzen ez baditu.
Ez dira nahastu behar transbestismoa eta generoaren identitate-nahastea duenak
beste sexuko jantziak janztea.
Transbestistak normalean ezkonduak izaten dira eta eskuarki ezkutuan eramaten
dute joera.
Transbestimoa eta masokismoa komorbidoak dira neurri handi batean.
      ***** Fetitxismo_transbestista_(DSM- Fetitxismo_transbestista_(DSM-V)
      IV-TR) *****
      ***** Bereizgarri nagusia: gizon bat ***** A.Gutxienez 6 hilabeteko
      emakumez janzten da. Emakume         denboraldi batean, beste sexuko
      jantzita bere burua ikusteak         jantziak janztea inplikatzen duten
      sexualki aktibatzen du               fantasia sexual errepikariak eta oso
      (autoginefilia). Emakume jantzien    kitzikatzaileak, bulkada sexualak
      bilduma bat gordetzen du eskuarki,   edo portaerak. *****
      eta jantzi horiek erabiltzen ditu    B.
      tarteka transbestitzeko. Gizon       Fantasiek, bulkada sexualek edo
      heterosexualetan gertatzen da        portaerek klinikoki esanguratsua den
      nahaste hau. *****                   ondoeza edo narriadura soziala,
      A.                                   laborala edo pertsonaren jardueraren
      Gutxienez 6 hilabeteko denboraldi    beste arlo garrantzitsuren batekoa
      batean, transbestitzeko ekintza      eragiten dute.
      inplikatzen duten fantasia sexual    - Fetitxismoarekin (emakumeen
      errepikariak eta oso                 ehunen, materialen edo jantzien
      kitzikatzaileak, bulkada sexualak    bidez kitzikapen sexuala).
      edo portaerak.                       - Autoginefiliarekin (bere burua
      B.                                   emakume moduan hautemateak sortzen
      Fantasiek, bulkada sexualek edo      duen kintzikapen sexuala).
      portaerek klinikoki esanguratsua den - Autoandrofiliarekin (bere burua
      ondoeza edo narriadura soziala,      gizon moduan hautemateak sortzen
      laborala edo pertsonaren jardueraren duen kintzikapen sexuala).
      beste arlo garrantzitsuren batekoa
      eragiten dute.
      Diagnostikoa ez da egiten identitate
      sexualeko nahastean zehar agertzen
      bada transbestismoa.
Masokismo_sexuala
Sacher-Masoch nobelagilearen pertsonaiek bezala, minetik ateratzen du atsegin
sexuala. Atsegin sexuala lortzeko bere burua minez eta gaizki tratatua edo
menderatua ikusi behar du. Gutxienez 6 hilabeteko denboraldi batean fantasia
sexual errepikariak eta oso kitzikatzaileak, bulkada sexualak edo portaerak
benetan beheratua, joa, lotua izatea edo beste edozein sufrikario mota
inplikatzen dutenak. Hartu-eman sadomasokistek bi pertsona inplikatzen dituzte
gutxienez: bata menderatzailea eta bestea mendekoa. Harreman osagarri horiek
sarritan gertatzen dira harreman homosexualetan eta heterosexualetan.
Masokistak ugariago dira bai gizonen eta bai emakumeen artean. Sadomasokisten %
20-30a emakumeak dira.
Ekintza masokistak beste norbaitekin edo norbere buruarekin egin daitezke:
lotu, begiak bendaz estali, jo, ipurdikoak eman, zartailuz jo, elektroshockak
eman, ziztatu, deskarga elektrikoak, “hipoxifilia”, eskuak lotu. Masokismo mota
arriskutsu bat asfixia autoerotikoa da: oxigeno gabe gelditzeraino norbere
burua irato.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute. Istripuak edo istripuzko heriotzak.
Sadismo_sexuala
Pertsona batek kitzikapena eta atsegina lortzen ditu beste pertsona bati
sufrikario fisikoa edo psikologikoa eraginez. Sadeko Markesak (1740-1814)
krudelki tratatzen zituen biktimak atsegin sexuala lortzeko asmoz.
DSM-IV-TR-ko dioenez, sexualki aktibatzaileak diren fantasiak, desirak eta
portaera errepikatuak eduki behar ditu gutxienez 6 hilabetez eta fantasia,
desira edo ekintza horiek beste pertsonen sufrikario fisiko edo psikikoa
inplikatu behar dute.
Jarduera sadiko batzuk harreman sexualetan amaitzen dira. Beste batzuetan,
atsegin osoa praktika sadikotik lortzen da. Emakumeen eta gizonen % 5-15
atsegina lortzen du tarteka jarduera sadiko-masokistak erabiltzen badira
(Baumeister eta Butler, 1997). Sadismo eta masokismo parafikikoak, atsegin
sexuala lortzen bide nagusi moduan, oso gutxitan gertatzen dira, eta gertatzen
direnean, gizon heterosexualetan gertatzen dira sarrienetan (Weiner eta Rosen,
1999).
***** Jarduera anitz jartzen dira indarrean, beste pertsonaren borondatearen
kontra. Sadiko gehienek masokistekin izaten dituzte harremanak. Horregatik,
elkarreragin sadomasokistak onartuak izaten dira eskuarki. Sadikoak atsegina
lortzen duelako bere kideari mina eraginez eta masokista asebetea sentitzen
delako mina eragiten dioten harremanetan. *****
***** Sadikoa kitzikatzen duena biktimaren sufrikarioa da. Baina sufrikario
hori esanahi fantastikoa duten harreman batzuetan txertatua dago. Fantasia
sadikoen maiztasuna fantasia horien gauzatzearena baino handiagoa da. *****
***** Jarduera sadikoa jarduera hori onartzen ez duten pertsonen gain egiten
denean, errepikatu egiten da, harik eta pertsona atxilotua den artean, beste
pertsona baten askatasun sexualaren kontra joateagatik. *****


***** Sadismo_sexuala *****
A.
Gutxienez 6 hilabeteko denboraldi batean fantasia sexual errepikariak eta oso
kitzikatzaileak, bulkada sexualak edo portaerak benetako ekintza batzuk
inplikatzen dituztenak; ekintza horietan biktimaren sufrikario fisiko edo
psikologikoa (umiliatzea barne dela) sexualki kitzikagarria da pertsonarentzat.
Fantasiak gauzatzeko erabiltzen dituzten biktimak ados egon daitezke ala ez.
Beste pertsona menderatzen duela erakusteko: lotu, bendatu, jo, erre, bortxatu,
irato, zatiren bat moztu edo erail.
B.
Fantasiek, bulkada sexualek edo portaerek klinikoki esanguratsua den ondoeza
edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute.



Frotteurismoa
Beste pertsona batekin ukipen, presio edo igurztea inplikatzen duten ekintzak
egitea, haren onartu gabe edo nahi izan gabe. Frotatzaileak bere zakila
igurzten du emakumearen izterren edo ipurmasailen kontra. Ukipen hauek toki
jendetsuetan, hala nola, garraio publikoetan, jende asko dabilen orduetan
gertatzen dira eskuarki. Ekintza horiek egiten ari den artean subjektuak
irudika dezake biktimak onartutako ekintza sexual bat egiten ari dela.
Nerabezaroan has liteke eta beste parafiliekin batera gertatzen da sarritan..
Maiztasunik handiena: 15 eta 25 urte bitartean.
Frotteurismoa
***** Gutxienez 6 hilabeteko denboraldi batean fantasia sexual errepikariak eta
oso kitzikatzaileak, bulkada sexualak edo portaerak, pertsona bat bere
borondatearen kontra ukitu eta igurzteari lotuta. *****
***** Pertsonak bere genitalak biktimaren ipurmasailen kontra estutzen ditu eta
haren genitalak edo bularrak eskuez ukitzen saiatzen da. Horrela jokatzen duen
bitartean, biktimarekin benetako harreman bat bizitzen ari dela irudikatzen du.
*****
***** Frotteurismoaren ekintza gehienak pertsonak 15-25 urte bitartean
dituenean gertatzen dira. *****
***** B. Fantasiek, bulkada sexualek edo portaerek klinikoki esanguratsua den
ondoeza edo narriadura soziala, laborala edo pertsonaren jardueraren beste arlo
garrantzitsuren batekoa eragiten dute. *****
Paidofilia
Asebetetze sexuala pubertaro aurreko haurrekin kontaktu fisiko eta sexuala
edukita lortzen dute. Paidofilia nahastea duten gehienak gizonezkoak izaten
dira eta gutxienez 16 urte eduki behar dituzte eta haurrak baino gutxienez bost
urte gehiago eduki behar dituzte, paidofilotzat hartuak izateko. 8-12 urte
bitarteko haurrekiko erakarpena sentitzen dute normalean, baina pubertaro
ondorengoenganako joera ere senti dezakete. Batzuetan helduekiko beldurra
sentitzen dute. Beste batzuetan, haurrekiko eta helduekiko erakarpena sentitzen
dute.
Paidofilia heteroxesuala edo homosexuala izan daiteke, baina homosexuala
sarriagotan gertatzen da heterosexuala baino.
Batzuetan ilea laztantzera, ukitzera, biluztera eta ikustera mugatzen da
nahastea, baina beste batzuetan felazioak, cunnilinguusak edo sartzeak
gertatzen dira. Haurraz abusatzen duenak ez du sarritan kontuan hartzen
biktimari egiten dion kaltea.
Paidofiloen gutxiengo bat sadikoa eta antisozialak dira eta beren biktimari
kalte handiak egitera iristen dira. %20 baino gutxiago dira jarduera sexual
erasokor edo sadikoaren kasuak.
Paidofiloek sarritan ezagutzen dituzte erasotzen dituzten haurrak, auzokoak edo
familiakoak direlako. Estresak, alkoholak eta disforiak gehitu egiten dute
erasorako probabilitatea. Erasotzaileak sarritan mutil nerabeak izaten dira
(Morenz eta Becker, 1995). Nerabe horiek sarritan abusuak jasandakoak izaten
dira (Worling, 1995).
Erasoak errepikatu egiten dira denboraldi batean zehar, eta denboraldi hori
luzea izan daiteke beste helduek erasoaz ezer jakin ez badute, edo terapiarik
jaso ez badute.
DSM-V: hebefilia edo pubertaroko haurrekiko erakarpena.
Paidohebefilia deituko da paidofilia ordez.
Intzestua
Paidofiliaren azpi-motatzat hartzen du DSM-IV-ak intzestua. Baina, intzestuan
familia bereko pertsonak daude inplikatuak eta intzestuko biktima paidofiliakoa
baino helduagoa izaten da eskuarki.
****** Kultura guztietan eragotzia, Egiptoko faraoien artean izan ezik. Arrazoi
biologikoak badaude aita eta alabaren edo anai-arreben arteko harreman sexualak
eragozteko, senideen arteko harremanetan probabilitate gehiago baitago
gaixotasuna garraiatzen dute bi gene azpirakorrak heredatzeko. ******
***** Paidofilia *****
   1. ***** Gutxienez 6 hilabeteko denboraldi batean fantasia sexual
      errepikariak eta oso kitzikatzaileak, bulkada sexualak edo portaerak,
      pubertaro aurreko haurrekin edo haur handixeagoekin (normalean 13 urte
      edo gutxiagokoak) jarduera sexuala inplikatzen dutenak. *****
***** Nahaste hau duten pertsonek beren jarduera muga dezakete haurra
biluztera, begiratzera, haien aurrean biluztera, masturbatzera edo haiek
laztandu eta goxoki ukitzera. Besteak: felazioak, cunnilinguus; hatzen,
objektuen edo zakilaren sarketa. *****
   1. ***** Fantasiek, bulkada sexualek edo portaerek klinikoki esanguratsua
      den ondoeza edo narriadura soziala, laborala edo pertsonaren jardueraren
      beste arlo garrantzitsuren batekoa eragiten dute. *****
   2. ***** Pertsonak gutxienez 16 urte ditu eta A irizpideko haurra edo
      haurrak baino gutxienez 5 urte zaharragoa da. *****
***** Oharra: ez dira hemen sartu behar nerabezaroko azken urteetako pertsonak,
12-13 urteko pertsonekin erlazionatzen direnak. *****



Masokismo_sexuala
Jarduera masokistan eskuarki bikoteetan gertatzen dira, baina norbere buruari
ere aplika diezaioke pertsona masokista batek.
Tratu txar fisikoak, hitzezko irainak, umiliazioak, hipoxifilia, asfixiofilia.
Nahaste parafiliko derrigortzailea
DSM-V: “Nahaste parafiliko derrigortzailea” izeneko parafilia sartu du.
 A. Gutxienez 6 hilabeteko denboraldi batean, derrigortzen sexuala inplikatzen
duten fantasia sexual errepikariak eta oso kitzikatzaileak eta bulkada
sexualak.
B. Pertsonak ondoeza eta hondamendia sentitzen du erakarpen horiengatik edo
hiru pertsona edo gehiagorekin harreman bat derrigortuz sexualki kitzikatzen
saiatu da, pertsona horien borondatearen kontra eta abagune ezberdinetan.
C. Nahaste parafiliko derrigortzailearen diagnostikoa ez da aplikatu behar
sadismo sexualeko diagnostikoaren irizpideak betetzen baditu pertsonak.
Parafilien etiologia
Ikuspegi psikodinamikotik, parafilia duenak harreman heterosexual
konbentzionalen beldurra du. Heldutasun sexualik eta sozialik ez du lortu.
Paidofilo batek beldurra du beste sexuko pertsona heldu batekin harreman
sexualak edukitzeko: harreman horietan zikiratua izango dela pentsatzen du.
Zikiramendu beldurrak sortutako barne-hersturak bere gizontasunaren froga diren
genitalak erakustera eramaten du. Voyeur batek ere nahiago du emakumearen
biluztasuna ikusi, ahal izanez gero, emakumea konturatu gabe, emakumearekin
harreman normalak eduki baino. Ezkututik ikusteak babestu egiten du.
Ikuspegi kognitibotik, parafiliak dituzten pertsonek txikitan abusu fisiko eta
sexualak jasan zituzten. Autokontzeptu baxua eta trebetasun sozial eskasak
garatu zituzten; bakarrik eta harreman intimorik gabe hazi izan ziren.
Parafiliek ordezkatzen dituzte harreman sexual konbentzionalak. Gainera, afektu
negatiboek eta alkohola ere parafilietara bultzatzen dituzte.
***** Portaeraren ikuspegitik, aktibazio sexuala objektu neutro batekin
(adibidez, bota bat) erlaziona daiteke, pertsona sexualki kitzikatua dagoenean
objektu hori behin eta berriro aurkezten bada. Adibidez, masturbazioak eragiten
duen atsegin indartsuaren bidez errefortzatzen diren fantasia sexual
goiztiarrek eragin dezakete nahi gabeko aktibazioa. Portaera bat (objektu baten
aurrean sexualki kitzikatzea) errefortzatu egiten da orgasmoarekin lotzen
delako. *****
Gizonezkoetan gehiagotan gertatzen dira parafiliak ikusmeneko irudi sexualekin
lotuagoak daudelako (1986, Money). Gizonezkoen kitzikapena emakumeena baino
lotuago dago kinada fisikoekin; emakumeena testuinguru sozialarekin lotuagoa
dago.


Parafilien terapiak
Terapia psikoanalitikoek ez dute emaitza oso positiborik eman. Portaera
terapien artean abertsio terapia eta asetze terapiak erabili izan dira. Objektu
erotikoa ikusten ari den bitartean voyeurrari edo fetitxea ukitzen ari den
artean fetitxistari shock elektrikoa ematea; edo emakumez janzten ari den
transbestista bati emetiko bat ematea izan daitezke abertsio terapiaren
adibideak. Asetze-terapiaren adibidetzat honako hau jar dezakegu: objektu
erotikoarekin kontaktuan dagoen artean behin eta berriro, denbora luzez,
masturbatzea.
Orgasmoaren berrorientazio-teknika ere erabili izan da. Hasieran objektu
parafilikoarekin kitzikatzen da, baina kitzikatze-egoera hori baliatuz objektu
normalekin lotzen da kitzikapena. Ohiko fantasiekin hasten da masturbatzen eta
isurketara heltzeko unean fantasia horiek ordezkatu egiten ditu
desiragarriagoak diren beste batzuez.
Berrizkaturaren prebentziorako terapian tentazioaren hasierako zeinuak
ezagutzen erakusten zaio pazienteari eta autokontrolerako neurri batzuk hartzen
ditu, aktibazioa oso indartsua bihurtu baino lehen.
Trebetasun sozialetan entrenatzea ere erabili izan da terapia moduan,
parafiliak dituztenek gabezia sozialak izaten dituztelako.
Tratamendu kognitibo moduan enpatian entrenatzea erabil liteke. Bere portaerak
besteengan eduki ditzakeen ondorenez pentsarazten zaio.
Tratamendu biologiko moduan zikiratzea erabiltzen zen iraganean. Gerora,
gehiago erabili izan dira drogak, hala nola, gizonezkoaren testosterona mailak
jaisten ditu medroxyprogesterona azetatoa. Droga honek kitzikapen sexuala
inhibitzen du eta legez kanpoko portaera sexualak ere bai. Albo-efektuen artean
egon daitezke antzutasuna edo diabetesa (Gunn, 1993).
***** Nahaste parafilikoen tratamendu biologikoari dagokionez, baliabide
nagusia: zikiratze kimikoa: farmako antiandrogenikoak erabiltzen dira
pertsonaren kitzikapen maila edo bulkada sexuala gutxitzeko: *****
- Medroxiprogesteronaren azetatoa: testosteronaren antagonista.
- Ziproteronaren azetatoa.
- Leuprolideren azetatoa.
Antidepresibo serotoninergikoen (litio, imipramina…) edo maniaren aurkako
farmakoen erabilera.
Zikiratze kimikoaren arazoa: droga utzi ostean berrizkaturen maiztasun handia.
Konponbidea: hormona antiandrogenikoen eta kognizio eta portaeraren terapiaren
konbinazioa.
Nahaste parafilikoen tratamendu programa
1. Nahastearen ebaluazio eta diagnostikoa
2. Tratamenduaren planifikazioa
3. Pertsonak parafilia duela onartzen du
4. Parafiliako esperientzia berriak(abusu eta eraso sexualak) kontrolatu eta
ekiditen dira.
5. Tratamenduaren onarpena eta aldaketarako motibazioa
6. Enpatian eta emozioen adierazpenean entrenatu
7. Sexualitateari eta parafiliari buruzko kognizio eta jarreren aldaketa
8. Beldur eta abertsio heterosexualak ezabatu
9. Kitzikapenaren eta sexualitatearen berrorientatzea
10. Trebetasun sozialen entrenamendua
11. Kitzikapen sexual desegokiaren gutxitzea edo ezabatzea eta zikiratze kimiko
posiblea
12. Berrizkaturen prebentzioa
Parafilien tratamenduak emaitza onak eman ditu. %80,1etik hasi eta %95,6ra
bitarteko emaitza positiboak eman ditu (Maletzky, 1998).


Bortxaketak
Bortxaketa batzuk espontaneoak eta inpultsiboak dira. Beste batzuk
planifikatuak dira. Bortxaketa batzuek bestea kontrolatzeagatik egiten dira.
Beste batzuk, toxikapenaren ondorioz egiten dira. Beste batzuk desira
sexualarengatik egiten dira. Bortxaketetan eskuarki sarketa orala, anala edo
baginala gertatzen da. Bortxaketa sadikoetan objektu arrotz bat sartzen da
baginatik, uzkitik; bularrak erasotzen dira; edo pertsona erail egiten da.
Ezagunaren edo hitzordu bortxaketak ezezagunen bortxaketak baino ugariagoak
dira. Hitzordu bortxaketetan sarritan emakume bortxatuari ematen zaio errua.
Bortxaketa batzuk Rohypnol lasaitzailea erabiliz egiten dira. Kolorerik eta
zaporerik ez dauka Rohypnol-ek eta edariarekin batera erraz harraraz daiteke.
Kalkulatzen da Estatu Batuetako emakumeen heren bat bortxatua izango dela bere
bizitzan zehar eta eraso sexualen %80a ez dela ezagutuko (Kilpatrick eta Best,
1990).
Bortxatuak diren emakume asko ez dira gazteak eta erakargarriak izaten.
Zaharrak, haurrak eta itsusiak ere bortxatzen dira. Bortxaketaren ondoren
hilabeteetan urduri, errudun eta umiliatua sentitzen da. Amesgaiztoak, fobiak,
mendeku gogoa, nahi gabeko haurdunaldia, erasotzaileak transmitituriko
gaixotasuna edo disfuntzio sexualak jasan ditzake.
Gerra garaietan bortxatzea normaltzat hartu izan da. Azken bi mundu gerretan,
Vietnam-go gerran edo Kuwait-ekoan menderatutako lurraldeetako emakumeak
bortxatu egin izan ziren. Gaur egun ia epaiketak egiten zaizkien gerra garaian
emakumeak bortxatu dituzten soldaduei. Bortxatzaileekin egindako ikerketen
arabera, baztertua edo umiliatua izateak, bakarrik edo haserretua sentitzeak
handitu egiten du bortxatzeko desira (McKibben, Proulx eta Lusignan, 1994).
Bortxatzaileek arazoak dituzte laguntasun-portaera eta sedukzio-portaera
bereizteko; emakumeek bidaltzen dizuten seinaleak, intimitaterik ez dutela nahi
adierazten dutenak, ez dituzte ongi interpretatzen bortxatzaileek.
Bortxaketa baten ondoren bakarturik eta ezer egin gabe gelditzea ez da egokia:
ospitalera joan eta behar diren azterketak egin behar dira: haurdun dagoen,
infekzioren bat baduen. Emakume bortxatuen terapia moduan erabiltzen diren
teknikak trauma osteko estreseko nahastean erabiltzen direnak berak dira:
gertaeraz terapeutarekin hitz egin, gertaerari buruzko erruduntasun sentimendua
desagerrarazi, erasotzaileari buruzko sentimendu negatiboak adierazi, traumaren
oroitzapenak birbizitu, barne-herstura jaisteko teknikekin batera.
Gizon bortxatzaileen tratamenduan teknika kognitiboak erabiltzen dira
emakumeenganako jarrera desegokiak zuzentzeko, haienganako enpatia gehitzeko,
sustantzien abusua gutxitzeko edo autokontzeptua hobetzeko. Gizon horien desira
sexuala gutxituko duten farmakoak ere erabiltzen dira.


Bortxaketa sadikoa
Bortxatzaile askok nortasun antisozialeko nahastearen bereizgarriak dituzte.
Pertsona normalak kitzikatu egiten dira harreman sexual normalen grabazioak
entzuten eta oso gutxi kitzikatzen dira bortxatze-harremanen grabazioak
entzuten. Bortxatzaileak kitzikatu egiten dira harreman sexual normalen
grabazioak entzutean eta berdin bortxatze-harremanen grabazioak entzutean
(Abel, Barlow, Blanchard eta Guild, 1977).
IDENTITATE SEXUALEKO NAHASTEA
Genero identitateko nahasteak
***** Pertsona batek duen artasun edo emetasun zentzua da. Korrelazio handia du
sexu biologikoarekin, baina ez korrelazio osoa. Pertsona bat bere sexu
biologikoarekin ongi sentitzen ez bada, haren genero fisikoa ados ez badator
haren identitate-zentzuarekin eta beste sexukoa izan nahi badu, generoko
identitate nahaste baten aurrean gaude. Genero identitateko nahasteak bi osagai
ditu: alde batetik, beste sexukoa izateko desira indartsua du edo beste sexukoa
dela baieztatzen du behin eta berriro; beste aldetik, sexu biologikoarekin
deseroso sentitzen da edo sexu horren genero-rola desegokia iruditzen zaio.
*****
***** Genero identitateko nahastea duten gizonak emakumeen jardueretan edo
emakume jantzita aurkitzen dira eroso, jarduera fisiko bortitzak ez dituzte
atsegin. Nahaste hori duten emakumeek ez dituzte emakumeen jantziak eraman nahi
izaten; neskatilen jostailuekin jostatzeko gogo gutxi dute. *****
***** Generoko identitate nahastea duten helduak dira transexualak. Haurrak
zirenean genero identitateko nahastea eduki zuten transexualek, baina genero
identitateko nahastea zuten guztiak ez dira transexual bihurtu. Genero
identitateko nahastea dutenak homosexual izatea errazagoa da, transexual izatea
baino. *****
Transexual gehienek beren sexua aldatu nahi izaten dute. Emakumetik gizonera
iragaten diren transexualak emakumeek erakartzen dituzte eskuarki. Gizonetik
emakumera iragaten diren transexualak homosexualak edo autoginefilikoak izan
daitezke.
Gizonetik emakumera iragaten den transexual homosexuala gizonaren gorputzean
harrapaturiko emakume moduan sentitzen da eta gizonek erakartzen dute. Sexuz
aldatu nahiko lukete, gizon heterosexualak erakartzeko.
Transexualismo autoginefilikoa genetikoki arrak direnetan gertatzen da.
Emakumea izateko fantasiak edo pentsamenduak sexualki aktibatzen du. Emakumeen
genitala dituela fantaseatzen du. Sexua berrizendatzeko kirurgia desiratzen du.
Transexual autoginefilikoak ez ziren txikitan oso femeninoak izan, transexual
homosexualak ez bezala.
***** Ez da nahastu behar genero-identitateko nahastea edo transexualismoa
transbestismo fetitxistarekin. Transbestismo fetitxistan asebetetze sexuala
lortzeko janzten dira beste sexuko jantziak. Genero-identitateko nahastean,
berriz, norbere bizitza osoa beste generokoaren arabera bizi nahi izaten da.
*****
Genero-identitateko nahastea oso bitxia da: Australian, 24.000tik 1 gizon
biologikoetan, eta 150.000tik 1 emakume biologikoetan (Ross, Walinder,
Lundstrom eta Thuwe, 1981). Alemanian 100.000tik 2,4 hartu zuen bere izena
aldatzeko erabakia (Weitze eta Osburg, 1996).
Kultura batzuetan genero-identitate nahastea dutenei shaman edo azti funtzioa
ematen diote (Coleman, Colgan eta Gooren, 1992).
Nahaste honen zergatien artean aipatzekoak dira: fetu arra emetu lezake edo
fetu emea arrago bihur lezake haur-aldi garaian estrogeno edo testosterona
maila handiagoa izateak. Amaren gehiegizko arretak edo kontaktuak ere eragin
dezake.
Tratamenduan berrizendatze-kirurgia erabiltzen da. Emakume bihurtu bahi duten
gizonei hormonak ematen zaizkie, bularrak hazteko (ginekomastia) eta beste
bigarren mailako ezaugarriak garatzeko. Bizarra elektrolisiaz kentzen da eta
gizonezkoaren genitalak kendu ondoren, bagina eraikitzen da. Emakumea gizon
bihurtzeko, zakila eraikitzen da, bularrak kentzen dira. Horrelako ebakuntza
bat egiteko gauzak ondo pentsatu behar dira, itzulezina delako erabakia.
Pertsona batzuek lehenik tratamendu psikosoziala egiten dute, kirurgiari heldu
baino lehen.
***** Identitate sexualeko nahastea (DSM-IV-TR) *****
***** A irizpidea: Beste sexuarekin identifikatzen da modu nabarmen eta
iraunkorrean eta beste sexukoa izan nahi du (ez da kultur ohiturekin loturiko
abantailak lortzeko desiraz bakarrik). *****
Nahaste hau duen haurrak ondorengo ezagugarrien artetik lau edo gehiago edukiko
ditu:
1. Beste sexukoa izateko desira errepikatuak edo beste sexukoa dela behin eta
berriro adieraztea.
2. Mutiletan, transbestismorako edo emakumeen jantziak eramateko zaletasuna;
nesketan, gizonen jantziak bakarrik eramateko joera iraunkorra.
3. Beste sexuko paperak edo beste sexukoa izatearekin loturiko fantasiak
hobesten dituzte nabarmenki eta modu jarraituan.
4. Beste sexuko jolas eta denbora pasetan esku-hartzeko desira indartsua.
5. Beste sexuko lagunenganako preferentzia nabarmena.
Nerabe eta helduetan asaldura honako sintoma hauen bidez adierazten da: beste
sexukoa izateko desira sendoa; beste sexukotzat hartua izateko desira; beste
sexukoen moduan bizitzeko eta tratatua izateko deira; beste sexukoen erreakzio
eta sentipen tipikoak bizi dituelako konbikzioa.
***** B irizpidea: norbere sexuarekin ondoezik eta bere rolera egokitu gabe
sentitzen da modu jarraituan. *****
***** Mutiletan honako ezaugarri hauen arteko edozeinen bidez agertzen da
asaldura: *****
***** Mutiletan, zakila edo barrabilak izugarriak direlako edo desagertu behar
dutelako sentimendua; zakilik ez edukitzea hobe litzatekeelako sentimendua;
joko erasokorrekiko eta mutilen jostailu, jolas eta jarduerekiko abertsioa.
Nesketan, eserita txiza egitea baztertu; etorkizunean zakil bat edukiko edo
aurkeztuko duten sentimendua; bularrekiko, hilekorekiko edo emakumeen
jantziekiko abertsioa. *****
***** Nerabe eta helduetan sintoma hauen bidez agertzen da asaldura: lehen eta
bigarren mailako ezaugarri sexualak ezabatzeko kezka (adib. Hormonen tratamendu
bidez, kirurgia bidez edo beste prozedura batzuen bidez bereizgarri sexualak
aldatu eta beste sexukoen antza hartu); dagokion sexuarekin jaio delako sutea.
*****
***** C irizpidea: Asaldura ez da gertatzen gaixotasun intersexual batekin
batera. *****
***** D irizpidea: klinikoki esanguratsua den ondoeza edo narriadura soziala,
laborala edo pertsonaren jardueraren beste arlo garrantzitsuren batekoa
eragiten du nahasteak. *****





