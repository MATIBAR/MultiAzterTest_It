BIG FIVE: BOST HANDIAK         BIG FIVE: BOST HANDIAK Cattell eta Eysenck-en teoriek ez dute lortu bereizgarrien taxonomia bateratu bat egiterik. Baina, badirudi nolabaiteko adostasuna lortu dela Bost faktore handien edo Bost faktoreen ereduaren inguru. Abiapuntu bezala, nortasunaren azterketa sistematiko bat egiteko hizkuntza aztertzea da baliabiderik egokiena. Nortasunaren bereizgarriak hizkuntzan bilduta aurkitu behar ditugula suposatzen du. Nortasunaren azterketarako hizkuntz lexikoaren azterketara dedikatu izan dira, Galton, Thurstone, Allport, Odbert, Fiske eta Goldberg. Eguneroko hizkuntzan isladatzen den nortasunaren egitura dimentsionatzeko proposamen bat da Bost Handien eredua. Bost faktore handiren existentziari buruzko oinarrizko adostasun bat badago ikerlari ezberdinen artean, baina faktore horietako bakoitza izendatzeko garaian ez dago adostasunik. Hona hemen egile ezberdinen proposamenak:Egilea I faktorea II faktorea III faktorea IV faktorea V faktoreaNorman Surgentzia Bihozkortasuna Eskrupulositatea Egonkortasun Kultura emozionala McCrae Kanporakoitasuna Bihozkortasuna Eskrupulositatea Neurotizismoa Esperientziara eta Costa irekitasuna Botwin Kanporakoitasuna Bihozkorra Eskrupulosoa Dominantea Gurtza intelektuala eta Buss Peabody Boterea Maitasuna Lana Afektua Adimena eta Goldberg John Surgentzia Bihozkortasuna Eskrupulositatea Egonkortasun Adimena/Esperientziara irekia Bost faktoreen arteko hirurei buruz oinarrizko adostasun bat badago: neurotizismoa edo ezegonkortasuna emozionala, kanporakoitasuna eta bihozkortasuna. Desadostasun gehiago dago, eskrupulositatearen eta kulturaren inguru. Bertsio guztien artean, gehiena hedatu dena, Costa eta McCrae-rena izan da. Faktore Handietako bakoitzak sei eskala ditu: Neurotizismoaren faktoreak, barne-herstura, etsaitasuna, depresioa, besteen aurrean deskontzertua, bulkadatsutasuna eta estresarekiko minberagarritasun bereizgarriak biltzen dituzten eskalak ditu. Kanporakoitasunaren faktoreak eskala hauek biltzen ditu: pertsonekin harreman beroak sortzeko joera dutenak, besteekin egoteko eta besteen laguntasuna bilatzeko joera dutenak, beren buruaz ziur egonik, besteen gainetik jartzeko joera dutenak, jarduera eta sentipen bilatzaileak eta emozio positiboen agertzaileak. Esperientziarekiko irekitasunak, barne mundu aberatsa sortzera doan fantasia aktiboa garatzeko joera, artearen eta edertasunaren preziaketa positiboa baimentzen duen jarrera estetikoa, sentimentuen irekitasuna eta jasokortasuna, ohituren eta errutinaren aurrean ekintza berriak hasteko jarrera, ideia eta balio berriekiko irekitasuna, eta gizartearen balioen eta joera baloratzaileen onarpena. Laugarren faktorea, bihozkortasuna deituraz identifikatzen da. Pertsonetaz fidatzeko, egiatia eta tolesgabea izateko, besteen ongizateaz arduratzeko, pertsonarteko gatazka situazioetan korformismoa agertzeko eta lausenguen aurrean apaltasuna agertzeko joera bezala agertzen da. Bostgarren faktorea, eskrupulositatea, beharkizunaren gehiegizko zentzuna, lanerako autoexigentzia zorrotza, eta ekin aurretik pentsatzeko joera bezala definitzen da. Bost Handien neurketarako tresna bat: NEO-PI eta NEO-PI-R geldesortak Ikuspegi lexikoari jarraituz, NEO-PI (1985) (Neurotizism, Extraversion, Openness-Personality Inventory) eta NEO-PI-R (1992) galdesortak eraiki dituzte Costa eta McCraek.. NEO-PI-R galdesortak, ebaluapen sistema tradizional baten bidez operazionalizatzen ditu Bost Handiak. Item bakoitzak dioenarekiko adostasun handiagoa edo txikiagoa, 1etik 5erako eskala baten bidez baloratzen du. Dimentsioen eta aurpegien deskribapena    1. Kanporakoitasuna Pertsonarteko elkarreraginen kantitate eta intentsitatea, jarduera maila, estimuluen premia eta gozatzeko gaitasuna neurtzen ditu. Altu puntuatzen duena, aktiboa, gizartekoia, baikorra, diztiratsua eta maitakorra da. Baxu puntuatzen duena, erreserbatua, bere baitan bildua, herabea, lasaia, lanera dedikatua eta exuberantzia gutxikoa da. Maitakortasun dimentsioarekin batera, gizarte harremanen eremu zabala biltzen du. Kanporakoitasunaren aurpegia hauek dira: - Bihozkortasuna: bestekiko loturak finkatzeko gaitasuna. - Gregarismoa: besteen konpainian egoteko zaletasuna. - Asertibitatea: aszendentzia, dominantzia. - Jarduera: okupatua egoteko, mugimendu kementsuak egiteko beharra. - Emozioen bilaketa: estimulazio iturrietara hurbiltzeko joera. - Emozio positiboak: alaitasunezko, zoriontasunezko emozioak sarritan sentitzeko joera.    1. Maitakortasuna Altu puntuatzen duena enpatikoa, bihotz onekoa, fidakorra, zerbitzala, sineskorra, egiatia eta eskuzabala da. Baxu puntuatzen duena, zinikoa, mesfidatia, mendekuzalea, manipulatzailea, haserrekorra eta saskarra (groseroa) da. Aurpegi hauek ditu:     * Konfiantza: bestei intentsio onak egozteko joera. Besteak ondraduak       direla eta asmo onak dituztela pentsatzen dute.     * Frankotasuna: egiatiak, tolesgabeak.     * Altruismoa: besteekiko kezka, eskuzabaltasuna.     * Jarrera bakegilea: lankidetza, begirunea, erasokortasunik eza,       barkatzailea.     * Apaltasuna: itzalean gelditzea, ez nabarmentzea gustatzen zaie.     * Besteekiko sentiberatasuna: besteekiko sinpatia eta kezka. Besteen       premiak kontuan hartzen dituzte.    1. Ardura edo kontzientzia Helburuetarantz zuzendutako jokaeran zenbaterainoko antolamendua, iraupena, kontrola eta motibazioa agertzen duen. Altu puntuatzen duena, antolatua, konfiantzakoa, langilea, disziplinatua, iraunkorra, goranahia, txukuna, eskrupulosoa eta puntuala da. Baxu puntuatzen duena, arduragabea, erlaxatua, borondate ahulekoa, hedonista, egitasmo gabea da. Hona hemen arduraren aspektuak:     * Gaitasuna: norbera gaitua eta eraginkorra den sentimentua.       Autoestimuarekin eta barne-kontrol lekunearekin erlazionatua dago.     * Ordenua: altu puntuatzen dutenak, garbiak, txukunak, ordantuak eta       antolatuak dira.     * Eginkizunaren zentzua: beren printzipio etikoei estuki atxikitzen       zaizkie, eta beren eginkizun moralak zehatz-mehatz betetzen dituzte.     * Lorkuntza premia: aspirazio maila garaiak dituzte altu puntuatzen       dutenek, eta beren helburuak lortzeko gogor lan egiten dute.     * Autodisziplina: lanak hasi eta burutzeko trebetasuna, asperra eta       distrakzioak gaindituz. Egindako lanarekin motibatzeko gaitasuna dute.     * Deliberazioa: ekin aurretik kontuz pentsatzeko joera. Altu puntuatzen       dutenak, zuhurrak dira.    1. Neurotizismoa Emozioen egonkortasun edo egonezintasunari dagokio. Sofrikarioo psikologikorako, ideia ez-realistetarako, gehiegizko gurari eta urgentzietarako eta moldakorrak ez diren jokaeretarako joera ebaluatzen du. Doitasun emozionalari dagokio. Neurotizismo garaia duenak, egonezintasun psikologikorako joera du; oso errealistak ez diren ideiak ditu, gehiegizko premiak edo frustrazioa eramateko zailtasunak. Kezkatua, urduria, hunkibera, emotiboa, insegurua eta hipokondrikoa izateko joera du. Neurotizismoan baxu puntuatzen duena, lasaia, erlaxatua, ez-emotiboa, indartsua, segurua eta presumitua da. Faktore honen aspektuak:     * Barne-herstura: tentsioa eta urduritasuna sentitzeko, kezkatzeko eta       bildurra esperimentatzeko joera.     * Etsaitasuna: haserrea, frustrazioa sentitzeko joera.     * Depresioa: erru-sentimendua, tristura, bakardadea.     * Barne-herstura soziala: lotsa, erridikuluamren zentzuna, gutxiagotasuna.       Beste pertsonen inguruan gaizki sentitzen dira.     * Bulkadatsutasuna: bulkadak eta premiak kontrolatzeko zailtasuna. Desirak       hain dira indartsuak, ezina gertatzen baitzaio haiei ezezkoa ematea, gero       damutuko bada ere.     * Minberagarritasuna: estresa kontrolatzeko zailtasunak. Ingurunearen       gehiegizko eskaerei aurre egiteko gaitasunik gabe sentitzen dira altu       puntuatzen dutenak. Emergentzi situazioetan, larrialdi kasuetan, izua       sentitzen dute, eta babesik gabe sentitzen dira.    1. Esperientziara irekitasuna Norbere kabuz egiten diren esperientzien bilaketa eta balorapen aktiboak ebaluatzen ditu. Ezezagunarekiko tolerantzia eta bilaketa. Altu puntuatzen duena, jakinguratsua, sortzailea, irudimentsua eta ez-tradizionala izan ohi da. Baxu puntuatzen duena, konbentzionala, errealista, interes gutxiduna eta ez- sortzailea izan ohi da. NEO-PI galdesortako berritasuna da, aurretiko galdesortetan ez baita agertzen. Esperientzien bilaketa eta preziaketa, ezezagunarekiko zaletasuna eta esplorazioa ebaluatzen ditu. Honako aurpegi hauek ditu:     * Fantasia: irudimen bizia eta fantasia aktiboa.     * Estetika: artearen eta edertasunaren preziaketa.     * Sentimentuak: norbere sentimentu eta emozioekiko irekitasuna; sentimentu       eta emozio horiek norbere bizitzan elementu garrantzitsutzat jotzen dira.     * Ekintzak: jarduera ezberdinekiko interesa: toki berrietara joan, janari       berriak probatu. Berritasunaren bilaketa.     * Ideiak: gauza berrietara, ideia ez-konbentzionaletara burua ireki;       argudio filosofikoekin gozatu.     * Balioak: balio sozialak, erlijiosoak eta politikoak berraztertzeko joera. Motiboak, emozioak eta pertsonarteko harremanak Bereizgarri batzuetan altu puntuatzearen eta jomuga edo motibo batzuen atzetik ibiltzearen artean harremana aurkitu da. Gizartekoia bezala deskribaturiko pertsona batek, besteekin egotea jarriko du helburu bezala; autoritatean altu puntuatzen duenak, beste pertsonak kontrolatzeko helburuak izanen ditu. Ikerlari batzuentzat, motiboen eta bereizgarrien artean bereizterik ez dago, motiboak bereizgarriaren zati baitira. Bost faktoreen bereizgarrietan ateratako puntuazioaren eta emozio berezi batzuek sentitzeko joeraren artean harremanak aurkitu dira. N-an altu puntuatzearen eta sentimentu negatiboak edukitzearen artean harreman bat aurkitu da; era berean, E-an altu puntuatzearen eta sentimentu positiboak edukitzearen artean harremana aurkitu da. Gainera, N-a ongizate psikologiko negatiboarekin erlazionatua dagoela ikusi da, eta E-a ongizate psikologiko positiboarekin erlazionatua dagoela.  Bost Handien eredua eta nortasunaren nahasteak Bost faktore handietan ertzeko puntuazioak ateratzean hitzegin dezakegu nortasunaren patologiaz. Nortasunaren patologia, bereizgarri normalen ertza ote da ba? Har dezagun nortasunaren nahaste konpultsiboaren adibidea. Emozio beroak eta goxoak adierazteko gaitasun mugatua du nortasun konpultsiboak. Beste bereizgarriak: gehiegizko zaletasuna lanerako, arauekiko ardura, menderatzaile- menderatu gaiekiko ardura. Bost Handien galdesortan, Ahalegin Kontzientean puntuazio garaia lortzen dute, eta puntuazio baxua Kanporakoitasunean; Neurotizismoan ere altu puntuatzeko joera dute, eta Atsegingarritasunean baxu puntuatzekoa. Har dezagun beste adibide bat: nortasunaren nahaste narzisista. Beren garrantziaz eta berezitasunaz gehiegizko zentzuna dute nahaste hori dutenek. Beren lorkuntzak eta talentua gainestimatzen dituzte, mugagabeko arrakastaren, boterearen, edertasunaren fantasiak dituzte; arreta eta mirespen premia gehiegizkoak, edozertarako eskubea izatearen sentipena. Bost Handien galdesortan, Atsegingarritasunean oso puntuazio baxua ateratzen dute hauek; aldiz, puntuazio altuak ateratzen dituzte Kanporakoitasunean eta Esperientziarekiko Irekitasunean. Atsegingarritasunean puntuazio baxua ateratzea, apaltasunean, altruismoan eta goxotasunean baxu puntuatzeari zor zaio. Iduri du, beraz, Bost Handien galdesorta erabilgarria dela nortasunaren nahasteak bereizi eta kontzeptualizatzeko. Bost faktoreetako bakoitza garrantzitsua da nortasunaren nahaste baterako edo gehiagotarako; patologiaren diagnostiko bakoitza, bost diemntsioetako batean edo gehiagotan ertzeko puntuazi oak ateratzearekin korrelazionatua dago. Patologia duenaren bereizgarriak, ertzekoak eta zurrunak dira; hau da, nortasunaren nahastea gertatzen da, pentsatzeko, sentitzeko eta jokatzeko moduak ertzekoak eta zurrunak direnean.
