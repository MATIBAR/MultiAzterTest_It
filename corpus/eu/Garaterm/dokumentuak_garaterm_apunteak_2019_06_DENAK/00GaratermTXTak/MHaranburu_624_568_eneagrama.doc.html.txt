







36

****** ENEAGRAMA ******
Nortasunaren bederatzi mota ezberdin bereizten ditu Eneagramak. Nortasun tipo
hauetako bakoitzak modu ezberdinean ikusten du mundua.
Jokaera normalaz eta goi mailako funtzionamenduaz arduratzen da Eneagrama,
patologiaz baino areago.
Eneagrama ez da sistema finko bat. Gutako bakoitzak bederatzi tipoetarako
gaitasuna badauka. Batzuetan, gure tipoko kezkek biltzen gaituzte, eta ez dugu
gure arreta beste ezertan jartzen. Baina, ez gara beti ikuskera bakarrean
gatibatuak egoten: gure kontzientzia zabal dezakegu gure tipoaren kezketati
haratago.
Pertsona tipifikatzen dugunean, autobetetzen den aurresatearen kasuan aurki
gindezke. Baina, tipoa ezagutzearen helburua, goragoko giza gaitasunetarako
zepasaltoa prestatzea da. Tipoa ezagutzearen helburua ez da beraz, norbait
etiketatzea.
Tipoa autoezagutzeko eragozpen nagusiena, amortiguagailuetan aurkitu behar
dugu. Amortiguagailu edo defentsa mekanismoz gordetzen dizkiogu geure buruari
karakterearen ezaugarriak: erreakzio formazioa, errepresioa, identifikazioa,
introjekzioa, isolamendua, projekzioa, razionalizazioa, ukazioa eta
narkozizazioa. Iritzien eta sentimenduen arteko kontraesanak biguntzeko
darabiltza bigungailu horiek. Baina, lozorroan sartzen gaituzte eta geure
buruaren ezagutza galeraz diezagukete. Amortiguagailuaren alde bateko
kualitatea ikusten dugu sarritan, eta bestaldean dagoen kontraesana deseroso
gertatzen zaigu geure buruaren kontzientzia hartzen dugunean. Beharrezkoa da
puntu itsuak, defentsa mekanismoak eta ezagutz disonantziak azaleratzea,
bizitza psikologiko heldu bat nahi duenarentzat.
Nortasun eskuratua
Nortasuna eta egoa edo nortasun faltsua bereizi behar dira; oinarrizko izaerari
erantzuten dion nortasuna eta bizitzan zehar eskuratzen den nortasuna.
Norberaren oinarrizko izaera propioa, jaiotzeko potentziala eta heziketan zehar
eskuratzen ditugun ideia eta sinesteak bereizten dira.
Oinarrizko izaeraren bederatzi aspektuak iradokitzen ditu Eneagramaren
bederatzi puntako izarrak. Bizitzan zehar galdu dugunaren bilaketak bizkortzen
du gure bizitza. Mundu materialaren kalteetatik esentzia babesteko garatzen da
nortasuna.
Haurraren amarekiko eta inguruarekiko harreman sentikor eta diferentziatu gabea
da oinarrizko lotura; haur txikiak ez du beraren eta besteen artean bereizten.
Mendebaldeko psikologiak ez du arretarik jartzen lehen komunikazio
indiferentziatu horretan, eta bizitza inkontzientera mugatzen dugu.
Berezitasun ezaugarria
Tipoa ezagutzeak garrantzia badu, horrela jakin baitezakegu tipoak nola
mugatzen dituen gure aukerak eta ikuspegi estu batera nola behartzen gaituen.
Karakterearen berezitasun nagusi baten inguru antolatzen da tipoa.
Bizitza emozionalaren bederatzi berezitasun identifikatzen ditu Eneagramak:
haserrea, harrokeria, iruzurra, bekaitza, zekenkeria, bildurra,
sabeldarraiokeria, haragikeria, nagikeria. Haur bat ongi garatzen bada, grinak
joera soil bezala agertzen dira.
Nortasuna behin eratuta gero, gure tipoari dagozkion kezketan jartzen dugu
arreta; gure tipoaren kosmoikuskera sostengatzen duen informazioarekiko
bihurtzen gara sentiberak. Ikusi beharra duguna ikusten dugu, gainerantzekoaz
ahantziz. Bizitzako situazio gehienetan, gure tipoari dagozkion kezketan
jarrita edukiko dugu arreta, baina ez guregandik at, gure bizitzako
esperientziak bizi eta gozatu izan ditugun lekuetan. Adibidez: jai batera goaz
biok; zu onarpen bila zoaz, eta ni, nire bildurrak gainditzera. Esperientzia
eta solasaldi berdinetatik ondorio ezberdinak aterako ditugu.
George Ivanovitch Gurdjieff irakasle errusiarrak sartu zuen Eneagrama
Mendebaldean, lehengo mendearen amaieran.
Oscar Ichazo bolibiarrak hobetu zuen sistema hau, eta Estatu Batuetara eraman
zuen 1970ean.
Eneagramo nortasun tipoak, funtzio psikologiko ezberdinak izendatzeko
erabiltzen diren metaforak dira; ingurunera moldatzeko erabiltzen ditugun
defentsa edo erreakzioa da gure nortasunaren oinarrizko tipoa. Nortasunaren
beste zortzi tipoak, gure psikismoaren beste potentzialitateak dira eta
garenaren zati garrantzitsuak dira. Eneagrama aztertzen badugu, gure nortasunak
nola funtzionatzen duen ikusteko eta hartatik askatzeko da; nortasun tipo
bakoitzaren autotraszendentziarako bidea erakusten du. Eneagramak, espirituaren
eta askatasunaren atalasean uzten gaitu; esploratu gabeko lurralde horretara
behin helduta gero, gure benetako nia, gure nortasunetik haratago dagoen nia
ezagutzen has gaitezke.
RHETI: Riso Hudson Enneagram Type Indicator
Galdekizun honen bidez, zuen oinarrizko nortasuna identifika dezakezue.
Eneagrama baten egitura ulertzeko, zirkulu bat marraztu eta bederatzi puntu
ekidistante markatu behar dira. Puntu bakoitzari zenbaki bat jarri behar zaio,
9a goiko puntan dela. Puntu bakoitzak, nortasunaren bederatzi tipoetako bat
ordezkatzen du.
Zirkunferentziaren bederatzi puntuak, barne lerro batzuen bitartez elkarrekin
lotuak daude.
Hiru, Sei eta Bederatzi puntuek, triangelu aldekide bat osatzen dute. Beste sei
puntuak ordenu honetan lotzen dira: Bata Lauarekin, Laua Biarekin, Bia
Zortziarekin, Zortzia Bostarekin, Bosta Zazpiarekin eta Zapia Batarekin.Sei
puntu hauek hexagono irregular bat eratzen dute.
Pertsonak ez dira aldatzen nortasunaren oinarrizko tipo batetik beste batera.
Nortasunaren tipoen deskribapenak unibertsalak dira eta gizonei nahiz emakumeei
aplikatzen zaizkie, ez baitago berez maskulinoa edo femeninoa den tiporik. Zure
oinarrizko tipoaren deskribapen osoa ezin dakizuke mugagabe aplika, zure
nortasun tipoko jokaera osasuntsu, ertain edo gaixoen artean fluktua
baizenezake. Eneagrama zenbakiez baliatzen da tipoak izendatzeko, karga
positibo edo negatiborik ez daramatelako. Ez dago besteak baino hobea den
tiporik; tipo guztiek dituzte beren abantaila eta desabantailak, baina kultura
batzuetan nahiago dituzte tipo batzuetakoak, besteetakoak baino.
RHETIaren bidez jakin dezakezu zure oinarrizko nortasun tipoa:
Bata: erreformatzailea, razionala, moralizatzailea, perfekziozalea, dogmatikoa.
Bia: laguntzailea, txeratsua, eskuzabala, edukizalea eta manipulatzailea.
Hirua: estatus zalea, bere buruaz ziurra, goranahia, narzisista eta etsaia.
Laua: artista, sortzailea, intuitiboa, autoinhibitua eta depresiboa.
Bosta: pentsalaria, perzeptiboa, orijinala, exzentrikoa eta fobikoa.
Seia: leiala, maitagarria, arduratsua, dependentea eta masokista.
Zazpia: generalista, adoretsua, ekoiztailea, neurririk gabea eta maniakoa.
Zortzia: liderra, bere buruarengan konfiantzaduna, erabakikorra, dominatzailea
eta mendekuzalea
Bederatzia: konziliatzailea, irekia, atsegina, pasiboa eta axolakabea.

Hirukoteak
Eneagramako nortasun tipoak hirukoteetan taldekatzen dira: Sentitzearen
Hirukotea, Egitearen Hirukotea eta Harremanen Hirukotea. Hirukote bakoitza hiru
nortasun tipok osatzen dute. Hirukote bakoitzean, tipoetako batek hirukoteko
bereizgarrien gehiegizko garapena du, besteak gutxiegizko garapena eta
hirugarrena bereizgarri horietatik askatua edo blokeatua dago.

Harremanen hirukotea



Egitearen hirukotea Sentitzearen hirukotea


Eneagramako Hirukoteak




9 Harremanetatik urrun

8 Harreman gehiegi 1 Harreman gutxiegi


7 Egite garatuegi 2 Sentitze garatuegi


6 Egitetik urrun 3 Sentitzetik urrun

5 Egitearen azpigarapena 4 Sentitzearen azpigarapena

Hirukoteen egitura dialektikoa
Sentimentuen Hirukotean, Biak gehiegi adierazten ditu bere sentimentuak,
besteekiko sentimentu positiboak gehiegi agertuz, baina sentimentu negatiboak
(haserrea edo nahikoa preziatua ez izatearren erresumina) erreprimituz.
Hirua da sentimenduetatik urrunen aurkitzen dena: bere sentimenduak albora
uzten ikasi du, bere errendimentuan eraginkorragoa izatearren. Lauak oso gutxi
adierazten ditu bere sentimenduak, lotsa sentitzen duelako bere buruarengatik,
bere premia, desira eta bulkadengatik. Zuzenki adierazi ordez, artearen edo
bizitza aszetikoaren bidez adierazten du.
Egitearen Hirukotean, Bostak, egin ordez, pentsatzeko joera du, eta gauzak
egiteko bera gaitasuna gutxi garatua gelditzen da. Gero ta konplexuagoak diren
pentsamenduetan murgiltzen dira, dakitenaren gain oinarrituta jokatu ordez.
Seiak, autoritate baten onarpen edo baimenik gabe ez du ekingo. Zazpiak
gehiegian garatu du bere ekiteko trebetasuna; beti gauzak egiten ari da.
Larritasuna ekiditeko, hiperaktibo eta maniako bihurtzen da.
Harremanen Hirukotean, ingurunearekin erlazionatzeko trebetasuna gehiegi garatu
du Zortziak; besteak baino garrantzitsuago jotzen dute beren burua. Denak
menperatzen dituzte, eta beraiek nahi dutenera egokitu behar dute besteek.
Ingurunekoekin erlazionatzeko trebetasunetik urrunen daudenak 9ak dira;
errealitatearen ikuspen idealizatu batetik erlazionatzen dira bizitzarekin.
Beren identitatearekin kontaktuan ez daude, besteekin fusionatzen baitira eta
beren identifikazioei menpekoturik aurkitzen baitira. Batak ez du garatu
besteekin erlazionatzeko trebetasuna, beti lortu nahiean dabilen idealetik
urrun ikusten baitu bere burua.

Hegoa
Inor ez da egokitzen nortasun tipo puru batera; gutako bakoitza nahasketa bat
da: gure oinarrizko tipoaren eta zirkunferentziako bi alboko tipoen nahasketa.
Oinarrizko tipoak dominatzen du nortasuna; hegoak osatu egiten du eta osagai
garrantzitsuak (batzuetan kontraesankorrak) eransten dizkio. Nortasunaren beste
alderdia da hegoa, eta kontuan hartu behar da geure burua eta besteak hobeto
ulertzeko. Hala ere, adostasunik ez dago pertsonek hego bat ala bi hego
dituztenari buruz.
Badirudi, hego dominante bat baduela pertsona orok; bigarren hegoak bere
garrantzia baldin badu ere, hego dominatzailea da garrantzitsuena. Adibidez,
Hiruan hegoa duten Biak eta Batean hegoa dutenak guztiz ezberdinak dira.
Gure hegoa zehazteko, lehenik gure oinarrizko tipoa identifikatu behar dugu;
gehienetan, Enneagram Type Indicator-ek indikatuko du zein den oinarrizko
nortasun tipoa eta hego dominatzailea. Gure hegoaren eragina ulertzeko modurik
onena, gure nortasun tipoaren alboko bi tipoen deskribapen guztiak irakurtzea
eta guri gehien zein egokitzen zaigun erabakitzea da.
Integrazioaren eta desintegrazioaren norabideak
Eneagramaren bederatzi tipoak ez dira kategori egonkorrak: gure garapena eta
endakatzea isladatzen dute. Eneagramaren zenbakiak segida batean elkartzen
dira: Integrazioaren (osasuna, autoaktualizazioa) eta Desintegrazioaren
(gaixotasuna, neurosia) norabidean. Osasunerantz edo gaixotasunerantz
mugitzearen arabera, norabide batean edo bestean joanen gara, Eneagramaren
lerroek esaten duten bezala.
Desintegrazioaren norabidea: 1-4-2-8-5-7-1 segidak determinatzen du. Honek esan
nahi du, Bata dena endakatzen bada, Laura pasatuko dela; Lau neurotiko bat,
Bira pasatuko dela; Bi neurotikoa, Zortzira iragango dela; Zortzi neurotikoa,
Bostera iragango dela; Bost neurotikoa Zazpira iragango dela, eta Zazpi
neurotikoa Batera iragango dela (14x2=28x2=57).
Triangelu aldekidearen segida berriz: 9-6-3-9 da; Bederatzi neurotikoa Seira
endakatzen da, Sei neurotikoa Hirura, eta Hiru neurotikoa Bederatzira.
Integrazioaren norabidea, desintegrazioaren segidaren aitzikoa da: 1-7-5-8-2-4-
1. Triangelu aldekidearen norabidea: 9-3-6-9.
Norberaren errepresentazio osoa edukitzeko, oinarrizko tipoa eta hegoa kontuan
edukitzeaz gain, integrazioaren eta desintegrazioaren norabide tipoak ere
kontuan eduki behar dira. Lau osagai hauek eratzen dute nortasun osoa.
Adibidez, Bia tipoak, Bat edo Hiru hegoa edukiko du, eta bere Integrazio
Norabidea Zortzi izango da, eta Desintegrazioarena, Laua.
Helburua, gutako bakoitza Eneagramren inguruan mugitzea da, tipo bakoitzak
sinbolizatzen duena integratuz, eta tipo guztien potentzisal osasungarriak
eskuratuz.
Ideala, nortasun orekatua lortzea da, tipo bakoitzaren potentzialitateak
erabiliz, situazioaren arabera.
Azturen continuuma
Nortasun tipo bakoitzari dagokion barne egitura badago. Azturen Continuuma
(bere bederatiz Garapen Mailekin) da egitura hori.
Denok etengabe aldatzen ari gara, batzuetan onerako, besteetan txarrerako.
Aldatzen garenean, gure nortasun tipoari dagozkion motibapen, aztura eta
defentsen espektroaren barnean egiten dugu. Tipo eta hego bereko bi pertsona
asko aldatuko dira, bata osasuntsua eta bestea gaixoa baldin bada.
AGINDUAK
Froga honek 144 baieztapen pare ditu. Derrigorrezko aukeraketa egin behar da:
hobetoen deskribatzen gaituen baieztapena aukeratu behar dugu.
Gure bizitzarik gehienean nolakoak izan garen erantzuten saiatu behar dugu.

PUNTUAKETA
A, B, C… zutabetako X-ak batu eta baturak taularen laukitxoetan jarri.
Baieztapen pare bakoitzeko X bat idatzi baduzu, eta batuketa ongi egin baduzu,
batura 144 izanen da. Ez bazaizu ongi ateratzen, berpasa ezazu. Zutabe bakoitza
nortasun tipo bati dagokio, taulan indikatzen den bezala. Tipoan zoriz jarri
dira, eta ez dute zenbakizko ordenurik. Nortasun tipo bakoitzari dagokion
zenbakia idatz ezazu zuzenketa orrian.
Nortasun tipoak zenbakizko ordenuan jarri dira orrialde horretan, Bitik hasi
eta Batean amaituz. Orrialdeko markak lerroz elkartu litezke grafikoa egiteko.
Zure puntuazio garaienak esango du zein nortasun tipotakoa zaren. Frogaren
emaitzak egiaztatzeko, zure nortasun tipoari dagokion profil laburra irakur
ezazu.
Tipo bakoitzaren puntuaketa ertaina 16koa da. Zure nortasunaren funtzioak
erabat orekatuak baleude, bederatzi tipoetako bakoitzean 16 puntuatuko zenuke.
Hala ere, normala ez da hori; normalena, ertainari buruzko aldaketak edukitzea
da. Ertainetik gorakoak eta beherakoak, edo puntuazio altua eta baxua ez dira,
beraz, patologiaren agerkari bezala ulertu behar.















BATA: PERFEKZIONISTA
NORTASUN ESKURATUA ESENTZIA

BURUA
Berezitasuna
ERRESUMINA
Goi Gogamena
PERFEKZIOA

BIHOTZA
Grina
HASERREA
Birtutea
PATXADA

SUBJEKTUAREN IZAERA

Sexuala: JELOSKORRA
Soziala: MOLDAGABEA
Autokontserbazioa: LARRITUA (KEZKATUA)


BIA: EMAILEA
NORTASUN ESKURATUA ESENTZIA

BURUA
Berezitasuna
ADULAZIOA
Goi Gogamena
BORONDATEA
ASKATASUNA

BIHOTZA
Grina
HARROTASUNA
Birtutea
APALTASUNA

SUBJEKTUAREN TIPOA

Sexuala: ERASOKORRA/SEDUZITZAILEA
Soziala: GORANAHIA
Autokontserbazioa: NI-LEHENA (PRIBILEGIATUA)



HIRUA: EXEKUTATZAILEA
NORTASUN ESKURATUA ESENTZIA

BURUA
Berezitasuna
BANITATEA
Goi Gogamena
ITXAROPENA

BIHOTZA
Grina
IRUZURRA
Birtutea
ONDRADUTASUN

SUBJEKTUAREN TIPOA

Sexuala: MASKULINITATE/FEMINITATE IRUDIA
Soziala: OSPETSUA
Autokontserbazioa: ZIURTASUNAGATIKO KEZKA










LAUA: ERROMANTIKOA
NORTASUN ESKURATUA ESENTZIA

BURUA
Berezitasuna
MALENKONIA
Goi Gogamena
JATORRIZKO ITURBURUA

BIHOTZA
Grina
BEKAITZA
Birtutea
EKUANIMITATEA
OREKA

SUBJEKTUAREN TIPOA

Sexuala: LEHIAKORRA/GORROTOTSUA
Soziala: LOTSATUA
Autokontserbazioa: AUSARTA



BOSTA: BEHATZAILEA
NORTASUN ESKURATUA ESENTZIA

BURUA
Berezitasuna
XURKERIA
Goi Gogamena
OROJAKILEA

BIHOTZA
Grina
ZEKENTASUNA
Birtutea


SUBJEKTUAREN TIPOA

Sexuala: IZKUTUKIAK KONPARTITU
Soziala: TOTEMEN BILAKETA
Autokontserbazioa: GAZTELUAREN BILAKETA


SEIA: ETSAIAREN ABOKATUA
NORTASUN ESKURATUA ESENTZIA

BURUA
Berezitasuna
KOLDARKERIA
Goi Gogamena
SINESMENA

BIHOTZA
Grina
BILDURRA
ZALANTZA
Birtutea
AUSARDIA

SUBJEKTUAREN TIPOA

Sexuala: INDARRA/EDERTASUNA
Soziala: ESANEKOA
Autokontserbazioa: BEROA/MAITEKORRA




ZAZPIA: EPIKUREOA
NORTASUN ESKURATUA ESENTZIA

BURUA
Berezitasuna
PLANIFIKAZIOA
Goi Gogamena
LANA

BIHOTZA
Grina
SABELDARRAIO
TASUNA
Birtutea
NEURRIA

SUBJEKTUAREN TIPOA

Sexuala: SUGESTIONAGARRIA
Soziala: SAKRIFIKATUA
Autokontserbazioa: FAMILIAREN DEFENDATZAILEA



ZORTZIA: BURUZAGIA
NORTASUN ESKURATUA ESENTZIA

BURUA
Berezitasuna
MENDEKUA
Goi Gogamena
EGIA

BIHOTZA
Grina
HARAGIKERIA
Birtutea
TOLESGABETASUNA

SUBJEKTUAREN TIPOA

Sexuala: EDUKITZAILEA/ESANEKOA
Soziala: LAGUNTASUN BILATZAILEA
Autokontserbazioa: BIZIRAUPEN ASEBETETZAILEA



BEDERATZIA: BITARTEKARIA
NORTASUN ESKURATUA ESENTZIA

BURUA
Berezitasuna
UTZIKERIA
Goi Gogamena
AMODIOA

BIHOTZA
Grina
NAGIKERIA
Birtutea
EKINTZA ZUZENA

SUBJEKTUAREN TIPOA

Sexuala: BATASUN BILA
Soziala: ESKUHARTZEA
Autokontserbazioa: APETITUA






BATA: PERFEKZIONISTA (DSM-III: nortasun obsesiboa)
Ez da bulkada naturalez fidatzen; bulkada horiek kontrolatu egin behar ditu.
Balio negatibotzat dauka atsegina. Bihotzean haserrea, hitzetan kontrolatua.
Ekintza inkontzienteetan adierazten du haserrea. Asmo onak eta bertutetxuegia.
Gauzak hobetzeko obsesioa: norbere eta besteen bizitza okerragotuz.
Perfekzionista: onena, onaren etsaia da. Nortasun obsesibo-konpultsiboa.
Karaktere honen egituraren sustraia, haserrean aurkitu behar da. Erresumindua
aurkitzen da, besteek baino ahalegin gehiago egin duelako. Adierazi gabeko
amorrua, gorrotoa eta gaitzespena. Kritika intelektualaren bidez adierazten du
haserrea; haserrea, ukatu, justifikatu eta razionalizatu egiten da. Norbere
nortasunaren kontrol gehiegia. Pentsamendu logiko-metodikoa: sormenaren eta
intuizioaren galera. Disziplinatua eta langilea da, atsegina gerorako uzten du,
eta eginkizunari heltzen dio aurrena.
Sermoiak botatzeko, besteak zuzentzeko eta kontrolatzeko joera. Perfekzionista
izanik, arauen eta funtzioen autoritate abstraktoari gehiago obeditzen dio,
pertsonen autoritate konkretuari baino. Superni indartsua.
Kruzado baten moduan joka dezake, kausa on baten izenean burhezurrak hautsiz.
Bere buruari atseginak ukatzen dizkio; egin “behar” lukeenaz hain dago
kezkatua, ezen gutxiegitan galdetzen baitio bere buruari zer lortu nahi duen
bizitzan. Bere desira naturalak galeraziak izan zitzaizkion haurtzaroan, eta
bere desirak blokeatzen ikasi zuen.
Perfekzionistak pentsatzen du badagoela soluziobide zuzen bat situazio
bakoitzarentzat. Jokaera zuzena da Batari interesatzen zaiona. Bi solairutako
etxe batean bizi da Bata: sabaian kritikoa bizi da, eta behealdea sentimenduzko
uhinek hartzen dute.
Bata purista izan ohi da, horrek aitzakia ematen baitio kausa zuzen baten alde
bere haserrea adierazteko; normalean ez dira beren haserreaz oso kontziente.
Perfekzionistaren haserrea, bere premia pertsonalak ez asetzeari zor zaio. Bere
benetako desirak erreprimitu egin ditu, eta haien ordez eginkizun edo
beharkizun batzuk jarri ditu.
Besteen kritikak asko mintzen ditu, autokritikak gainezkatzen dituelako.
Batak bere burua ahaztu du, bere desira errealen ordez zuzena dena egiteko
kezka obsesiboa bere gain hartuz.
Bat ospetsuak: Mary Poppins, George Bernard Shaw, Charles Dickens, Martin
Luther.

BIA: EMAILEA (DSM-III: nortasun histrionikoa)
Honentzako, maitasunaren izenean dena zilegi da. Pentsamendua baino
garrantzitsuagoa da emozioa. Indispentsablea dela iruditzen zaio: bera gabe ez
liratekeela konponduko.
Ematearen estrategia darabil, seduzitzeko eta autogoratzeko. Eskuzabaltasun
faltsua. Adulazioa (flattery: ego-flat), lausengua eta destaina darabiltza.
Bere harrokeria asebetetzen dutenak lausengatzen ditu, eta gehiengoa
destainatzen du.
II-III eta IV-ak, besteek ikusten eta baloratzen dutenaren funtzioan dira.
Autoirudiaren garrantzia.
Afektu eta onarpen premia izugarria du. Besteen premiak asebetez maitasuna eta
segurantza irabazten zuen haurra zen. Besteen umore aldaketak jasotzeko radar
sentibera du.
Besteen premietara eta kezketara egokitzen ditu bere sentimentuak; besteen
onarpena lortzen ez badute, onarpen bilaketa modu konpultsiboz egingo du,
besteen premietara egokituz eta beren desirak alde batera utziz.
Bia, norbera askoren jabe ikusten da: bere bizitzan garrantzitsuak diren
pertsonen premiak asetzeko aldatzen da.
Harremanaren hasieran, bestearen desirak asetzen saiatzen da Bia; harremanaren
amaieran, bestearen borondatearen pean dagoela iruditzen zaio, eta askatasun
behar nabarmena du.
Biak bere benetako sentimentuak ahanzten ditu, besteari atsegingarri bihurtu
beharrez. Biak seduktoreak dira, besteak manipulatu nahi bai dituzte, maitatuak
izateko.
Bi ospetsuak: Elvis Presley, Elisabeth Taylor, Maria Magdalena, Jerry Lewis.
Aspektu batzuk, harrokeriaren agerpen zuzenak dira, baina beste batzuk,
harrokeriaren korolarioak dira:
Maitasun premia indartsua du, baina bere independentziagatik izkuta liteke
batzuetan, adibidez, frustrazio baten ondoren, edo harrokeriaren beheratze
baten ondoren. Harrokeriatik maitasun beharra eratortzen da: bere burua bereizi
bezala senti baitezake, besteak maite duenean. Harremanetan gehiegi
konprometitzen dira, eta posesibo bihurtzen dira.
Atseginaren bilaketa konpultsiboa: hedonismoa: erotikoki maitatuak izan
beharra. Erakargarri izan beharra. Horregatik, seduzitzaileak dira.
Pertsona histrionikoa, maitakorra da; beroa, sentibera, enfatikoa, baina
azalekoa, iraunkortasunik gabea, ez-egonkorra. Jasotzeko ematen duena da.
Adulazioa ere, sedukzio bitarteko bat da. Seduzituak izan daitezkeenak bakarrik
lausengatzen ditu.
Harrokeriak barnean daraman premia erreprimitua da. Bere burua emaile bezala
ikusten du, jasotzaile baino gehiago: asebetea bezala, eskuzabaltasunez
betea.Beti ongi dago.
Premiaren errepresioa, hedonismoak sostengatzen du, eta besteen premiekin
identifikatzeak ere bai. II eneatipokoa, haurrek erakartzen dute sarritan:
babes premia dutelako.
Autoirudi idealizatuaren praktikan jartze histrionikoa: maitasun faltsua eta
asebetetze faltsua.

HIRUA: EXEKUTATZAILEA (“Marketing orientazioa”)
Hutsalkeria, iruzurra. Mundua antzerki bat da; denek itxura egiten dute.
Itxura egin behar da, arrakasta edukitzeko. Benetako sentimentuak ez dira
adierazi behar. Nik ez nuke problemarik eduki beharko; problemak dituztenekiko
konpainia ez baita hain atsegina.
Gatazka ekidin nahiz, ideologia kontserbakorra onartzen du.
Benetakotasunik eza da bere bereizgarria; bere irudiaz kezkatua dago.
Interesgunea ez dago norbere esperientzian, besteen aurresate eta fantasietan
baizik. Autoirudiaz, narzisismoaz kezkatua da.
Bere balioa objektiboki erakusteko mobilizatzen da. Arrakastaren bila doa,
modal egokiz.
Erakusten duen irudia, alaitasunez betea da. Sentimentuei dagokienez,
egiatitasunik ez du agertzen; besterik da, gertaerei buruz.
IIa komikoa da; IVa, tragikoa; IIIa, sentimentuekiko neutrala, sentimentu
kontrolatuak.
Beren lorkuntzengatik sariak jasotzen zituzten haurrak ziren Hiruak.Eskolatik
etxeratzean, lanak zer moduz egin zituzten galdetzen zitzaien, nola aurkitzen
ziren galdetu ordez. Ekintza eta irudia saritzen zen, lotura emozionalen eta
besteen bizitzarekiko konpromezuaren ordez.
Beren lorkuntzengatik sarituak edo maitatuak izatean, beren emozioak
erreprimitzen eta arreta estatusean zentratzen ikasi zuten. Lana gogor egitea
zen helburua, onarpena irabazteko.
Hiruek arrakasta handiak lortzen dituzte; aurkitzen diren edozein taldetan
arrakasta lortzen dute kamaleoi modukoak dira. Ez ditudi sofritzen dutenik, eta
bizi guztia iragan dezakete, beren barne bizitzarekin lotura galdu dutela
konturatu gabe. Kanpoko sariengatik lan egiten dute, lanari buruz dituzten
sentimentuak aztertu gabe.
Beren jarduera-arlo preferitua lanarena da; ideiatik ekintzara, pentsatzetik
egitera, berehala iragaten dira.
Beren eginbeharrak eramanda, izateko eta sentitzeko denbora luzerik ez du
hartzen eta horrek sormena kamusten die. Egun osoa eginkizunetan murgilduta
dabiltza, eta denborarik ez dute beren sentimentuak ager daitezen. Egiten
dutena baloratzen dute, direna baino areago.
Ekintzan ari direnean, beren sentimentauk zintzilik gelditzen dira, eta
kunplido bat egiten bazaie, beren lanari dagokiola pentsatzen dute.
Sentimenduak azaleratu behar luketenean, lana edo negozioak datozkie
burura.Lanari atxikiak dira.
Hiru ospetsuak: Ronald Reagan, Walt Disney, John F. Kennedy.
Itxurak ordezkatzen du izatea; arreta premia du: iraganean frustratu egin zen
ikusia izateko bere premia, eta itxura landuz asebete nahi luke orain.
Bakardade sentimentua ere badu, ikusia izateko desira frustratzen zaionean;
bestalde, lortzen duen edozein arrakasta, niaren faltsutasunari eta
manipulazioari egozten dio.
Eta galdera hau egiten dio bere buruari: maiteko al nindukete, nire diru edo
ospeagatik ez balitz?
Estatusagatik eta aberastasunagatik borroka egiten du.Eraginkorrak, zehatzak,
erritmo bizkorrekoak. Lehiakorrak. Irudiaren manipulatzaileak. Odol presio
altua: A tipoko nortasunak.
Sozialki dizdiratsuak, erakargarritasun sexual formal eta hotzekoak. Iruzurra
eta itxura egitea. Saltseko doaiak. Aurkeztaile onak. Moden arabera jarreraz
aldatzeko gaitasuna.
Kalkulatzaileak, hiperzelatariak, autoabandonatzeko gaitasunik gabeak.

LAUA: ERROMANTIKOA (Nortasun autoezabatzailea)
Karaktere masokista, autoirudi txiroa. Behar baino gehiago sofritzeko
aurrejarrera. Besteen maitasunarekiko menpekotasuna.
Bekaitza, malenkonia, asebetetzerik eza. Gabezia sentimentu mingarria; falta
zaionaren guraria; ongia, norberarengandik at dago. Bekaitzaren ondoren
naturala bezala, frustrazioa. Quevedo-ren arabera, bekaiztiak, frustratuak
sentitzen dira, infernuan ez dagoelako berentzat erreserbaturiko lekurik.
Kanpokoari erreklamazio indartsuak.
Ama onaren barneraketarako desira indartsua: bulkada kanibala. Ditiaroan,
bekaitzaren sorrera: senide kuttunarekiko jarrera: bestea izan nahi du haurrak,
bere burua baino gehiago, gurasoen maitasuna eskuratzeko. IV eneatipokoak ugari
dira emakumeen askapen mugimenduetan. Bulimiaren sindromea ere, IV eneatipokoen
artean sarritan.
Beren buruaren irudi txiroa dute: objektu txarraren barneraketaren ondorenez,
norbere buruaren irudi txarra. Sofrikarioaren bidez maitasuna lortzeko
itxaropen inkontzientea.
Galera sentimendua bizi du: bakardadea, malenkonia, nostalgia, ezezkortasuna.
Doluarekiko atxekimendua: sofrikarioan zentratzen da, amodioa lortzeko. Negar
eginez, bereganatu nahi du arreta.
Beren haurtzaroan utziak, gabezia eta galera sentipena dute sakonean. Sarritan
deprimitzen dira. Hiperaktibitateaz borrokatzen dute depresioa. Artegintzaz
bideratzen dituzte beren emozioak.
Ez daukatenak erakartzen ditu; ez daukatenaren kualitate positiboetan jartzen
dute arreta; eskuan dutenak ez du erakargarritasunik beraientzat. Urteetan
lortu nahi izan dutenak, behin lortuta gero, ez ditu asebetetzen; ez dutenera
zuzentzen dituzte begiak.
Arrakasta errealak saboteatzen dituzte. Bikotearekin bizitzeak deserosotasun
batzuk erakartzen badizkie, beren bikotea uxa dezakete.Behin aldenduta gero,
berriro beregana erakarri nahiko dute. Dutena mexpresatzen dute, eta ez
dutenaren atzetik abiatzen dira.
Bizitza arte bezala eta bizitza mina bezala konbinatzen dira erromantikoaren
bizitzan; sofrikarioak sentiberatu dezake, bizitzan esentziala dena
apreziatzeko.
Norberari ukatu zaion asebetetze emozional bat eduki dutela nesteek uste dute;
horrelagik du besteen bekaitza.

BOSTA: BEHATZAILEA (DSM-III: Nortasun eskizoidea)
Harreman gutxi du; bakardaderik ez du sentitzen. Bere premiak gutxitzen dituen
herabea da. Haserrea daierazteko zailtasun handia.
Hobe da bakarrik konpontzea. Zenbat eta konpromezu gutxiago, orduan eta
askatasun eta zoriontasun gehiago.Premia gutxi edukitzea da onena, inorengandik
ez dependitzeko.
Zekentasuna, xurtasuna eta desatxekimendua dira bere berezitasunak. Norbere
buruari eutsi, norbere burua menperatu. Zkentasun bildurtia: zerbaiti ihes
egiten uzteak, ezer gabe gelditzera eraman dezake.
Norbera urruntzen da harremanetatik.
Behatzailearen nia gaztelu bat bezala da: egitura garai eta sarrezina,
goialdean leiho txiki batzuekin. Pertsona guztiz pribatuak dira Behatzaileak.
Leku isolatuetan bizitzea gustatzen zaie, tirabira emozionaletatik urrun.
Txikiak zirenean, inbadituak sentitu ziren: gazteluaren ormak asaltatuak eta
pribatasuna bortxatua. Sistema landuak asmatzen dituzte Bostek, distantzia
ziurra ezartzeko, norbait gehiegi hurbilduz gero, beren babesa galtzen
dutelako. Eremutarrak izan daitezke, bizitza bakarti eta itxia eramanez.
Ez konprometitzea nahiago dute. Desira eta emozionalitate kementsuak kontrola
galtzera eramaten dutela pentsatzen dute. Pertsona oso independenteak dira.
Bakarrik bizita zoriontsuak izan litezke. Pribatasun nahia bakardade bihur
liteke, isolatzen denean, eta komunikatzeko gai ez denean.
Beren emozioetatik deskonektatuak, eta kontaktu bat lortzeko etsipenduak,
Bostek denbora eta ahalegin asko egin beharko dute beren gizatasunarekin
konektatzeko.
Bakarrik bizi nahiago dute. Biziki independenteak dira. Besteen onarpenaren
bila ez dabiltza; nahiago dute ekonomikoki independenteak izan. Beraientzat,
problema nagusia, sentitzeko bildurra da. Bosta emotiboagoa da bakarrik
dagoenean, lagunarekin dagoenean baino. Bestearen aurrean paraliza liteke, eta
bakarrik egon behar du zer sentitzen duen jakiteko. Kontaktu intentso eta
luzeekin nekatu egiten dira, eta erretiratu egiten dira beren posizioa
erabakitzeko. Bikotea hunkitua gerta liteke bapateko erretiratze honengatik.
Sentimentuetatik deskonektatzen dira, behatu ahal izateko.
Bostak zekenak izan litezke, beren independentzia galtzeko bildurrez.
Eskuzabalak ere izan litezke, ongi behatzen baitute, gutako gehienek
biziraupenerako behar duguna baino askoz ere gehiago daukagula.
Konpromezua ekiditen badute, ez ematearren da; etorkizunean ez ematearren.
Mugarik gabe, eragozpenik gabe, askatasun osoan egon nahi dute; konpromezurik
gabe. Zekentasuna eta irentsiak izateko bildurra.
Bakardadera ohituak, ez da bakarrik sentitzen. Harremanak uztea, premiak
gutxitzearekin erlazionaturik dago. Irentsia izateko bildurra, esanekoegiak
direlako. Harremanek norbere zaletasunak besterentzen baditu, tentsio inplizito
bat agertzen da: norbere burua aurkitu nahia.
Atsegina sentitzeko gaitasuna gutxitua dauka: anhedonia.
Harremanak gutxituak daude, eta ekintza ere bai. Ekintzak entusiasmoa eskatzen
du, eta hori ez da apatikoaren kasua.Bere asmoak ez ditu ekintzetan agertu
nahi; erreserba gehiegia adierazten du. Gerorako uzten ditu ekintzak.
Barnerakoia eta intelektuala da. Irakurketaren bidez bizi liteke. Bizitzaren
ordezkapen sinbolikoa, edo bizitzarako etengabeko prestakuntza.
Abstrakziorako gaitasun handia du: perzepzioak elaboratzen ditu, ekintzarako
prestatzeko. Konkrezioa ekidin egiten du.
Sentimentuak ezabatu, bizitza ekidin: ekintza ekidin. Antzutasun sentimentua,
barne-lehortasuna. Sentimenduaren txirotzea, bizitza intelektualaren bidez
konpentsatu nahi da.
Asko exigitzen dio bere buruari eta besteei ere bai. Barnetik da
perfekzionista.
Hipersentibera da, eta horren kontrako defentsa bezala, ez-sentibera bezala
agertzen da. Zerebrotonikoa da.

SEIA: ETSAIAREN ABOKATUA (DSM-III: Nortasun ekiditzailea eta paranoidea)
Jarrera borrokalaria, autoritateari dion bildurretik sortua: bildur
esperientziaren ekidite kontrafobikoa.
Norbere baliabideekin konpontzeko gai ez da. Bildurra du; koldarra da; besteak
akusatzen (salatzen) ditu. Bildurraren aurrean, ekintza inhibitzen du. Bildurra
edo koldarkeria ez dira sarritan jokaeran agertzen. Gainkonpentsazioz, ahalegin
heroikoa agertzen da. Bildurraren ukapen kontrafobikoa. Larritasunaren
presentzia, nabaria da.
Gaztetan, autoritatearekiko sinesmena galdu zuten Seiek. Beren gain agintea
zutenei bildurra zieten eta beren kabuz ekiteko gai ez ziren izan. Horregatik,
irudi babestaile trinko baten bila edo autoritatearen kontra joaten dira. Alde
batetik, lider bat behar dute, beren leialtasuna eskaintzeko erakunde
babestaile bat; bestaldetik, hierarkia autoritarioarekiko mesfidantza dute.
Arrakastarantz, kolpeka eta espasmodikoki egiten dute aurrera: “Bai, baina…”.
Bere onerako ekiteari bildur diote, eta jarraipen arazoak dituzte. Zalantza
sortzen zaio ekiterakoan, boterean dauden pertsonen interferentzia ekiditeko.
Helburuak lortzera doazen neurrian, larritasuna puntu gorenera heltzen da.
Ezinduen aldeko kausekin bat egin dezakete, beren autoritatearen kontrako
jarrerarengatik.
Seiak, ekintzak gerorako uzten ditu; lana amaitzeko problemak ditu.
Autoritatearekiko arazoak: menpekotasuna edo errebeldia. Besteen motiboengatik
susmoak egiten dituzte, batez ere autoritateen motiboengatik. Kausarekiko
leialtasuna. Eszeptizismoa eta zalantza.
Konfiantzarik ematen ez zuten autoritate irudiek heziak dira Seiak. Zigortuak,
beren gurasoak emozionalki ezegonkorrak zirelako. Besteak zelatatu beharra,
jasotzen zuten tratua erratikoa zelako, eta mehatxua aurrikusten ez bazuten,
ustekabean harrapatuak izan zitezkeelako.
Bizitzan arrakasta dutenak gehiegi estimatzeko joera; lider indartsuaren bila
ibiltzen dira. Liderraren asmo izkutuak ezagutzen saiatuko dira. Beren
boterearen zati handi bat liderrari projekta diezaiokete; irudi babestailea
idealizatzen dute; irudi babestaileak zuzena izan behar du. Liderra balantzaka
hasten bada, Seia autoritatearen kontra erreboltatzen da.
Iruimen boteretsua dute Seiek. Bizitzaren ikuspegi paranoikoaren berezitasun
intrinsekoa da irudimena, besteen jokaera aurrikusi behar baita. Seientzat,
okerrena gertatu liteke; txarrena irudikatzen dute, eta onena irudikatzea,
fantasia tolesgabea iruditzen zaie. Seien erreakzio fobikoa ulertzea erraza da:
arriskua hurbil ikusten dute, eta ihes egiten dute. Erreakzio kontrafobikoa,
arriskuaren bila joatea litzateke: Zortziaren antza dute. Kontrafobikoek,
bildurtzen dituen horretara hurbildu beharra dute, bestela, problema behin eta
berriro irudikatzera joaten dira.
Koldarra mila aldiz hiltzen dela esaten da. Seia fobikoak tigreari ihes egin
eta zuhaitzera igoko da; tipo kontrafobikoa, tigrearen kontra borrokatzera
joanen da, zuhaitzean gau osoan fantasia bildurgarriak bizitu ordez. Seia:
itzalari disparatzen dion gudaria.
Seiak ekintzak gerorako uzten ditu, izkutuko arriskuak askoz ere gehiago
nabarmentzen baitira, arrakasta itxaropenak baino.Amaitu gabeko projektuen
historial bat daukate Seiek. Arrakastaren inguru, hartara heldu gabe gelditzen
trebeak dira Seiak.
Sei ospetsuak: Woody Allen, Jane Fonda, Sherlock Holmes, Hamlet (fobikoa).
Larritasuna eta bildurra agertzen ditu. Bildurtra aldaketari, bildurra
hutsegiteei, bildurra ezezagunari, bildurra iruzurrari, bildurra saldukeriari,
bildurra maitatzeari.
Bildurraren ondorenez, jokaera zalantzatsua, ziurtasunik gabea; erabirik hartu
nahi eza; gehiegizko kezkak; bere buruarengan konfiantzarik eza; entseiu
gehiegi.
Bildurra paralizatu egiten du, eta bulkaden inhibipenak larritasuna elikatzen
du.
Hiperzelataria da: susmakorra eta zuhurregia.Esanahi izkutuen, pisten eta
ezezagunaren zain dagoen zelataritza.
Bildurragatik, ekiteko ziurtasunik ez du: behin ere ez du behar besteko
ziurtasunik.Beti, hobeto ezagutu nahi du. Eneatipoetan logikoena da. Adimenaren
eta arrazoiaren fanatikoa da.
Hiperzelataria, izaera paranoidea duena. Laguntasuna, etsaiaren aurrean lotura
paranoikoa bezala. Maitakor koldarraren babes bilaketa konpultsiboa.
Autoritateari bildurra eta hutsegiteko bildurra; horregatik, zuzena edo okerra
zer den jakiteko direktrizak behar ditu. Direktriz hauek, iragandako
autoritateenak dira.
VI eneatipokoen bildurra, guraso boteretsuak zigortzeko bildurretik dator;
haien aurrean esaneko agertzen zen bezala, orain ere, autoritatea egozten dien
pertsonen aurrean jarrera bera du.
VI eneatipokoek, menpekoak eraso egiten dituzte eta gainekoen aurrean menpeko
dira.Autoritate irudien idealizazioa.
Errudun sentitzen da: autoakusazioa; bere burua inbalidatzen duen aita
bihurtzen da. Bere burua jazartzen du eta besteak ere jazartzen ditu. Bere
buruaz zalantza egiten du, eta zalantzaz zalantza egiten du; besteetaz
susmatzen du, baina erratua egotearen bildur da. Ziurtasun gabezia kronikoa;
gida baten premia. Batzuetan oso ziur, anbiguetatearen kontrako defentsa;
besteetan, anbibalente. Maitatu eta gorrotatu aldi berean.

ZAZPIA: EPIKUREOA (DSM-III: sindrome narzisista)
Karaktere oral jasotzailea eta baikorra. Asaldagaitza; eskubide propioen
zentzuna, atseginerako orientazioa. Fantasian bizi da; ametsak errealitate
bezala hartzen ditu. Intrigatzailea.
Norbera eta besteak ongi egotearen gehiegizko zentzuna. Autoritatea gaiztoa
denaren sentimentua. Azkarra denak nahi duena egiten du.
Sabeldarraiotasuna, gehiago nahia, planifikazioa, indulgentzia. Hedonismoa,
atseginagatiko ahultasuna: tentaldien aurrean ahultasun orokorra.
Zazpiek ez dute larritasunik agertzen. Ez dirudite bildurtuak. Alaiak eta
irrifartsuak dira, planifikazioari eta dibertsioari emanak.
Zazpiek animatuak egon nahi dute.Abentura eta igurikapen garaiak interesatzen
zaizkie. 68ko iraultzan nagusi izan zen Zazpien bizitz estiloa.
Zazpiarentzat bizitzak mugarik ez du. Beti dago zerbait intersgarria egiteko.
Bizitza abentura ez bada, zertarako bizi?. Energia kantitate handia dute
Zazpiek, eta lana interesgarri zaien bitartean gogoz lan eginen dute.
Hiruek besteen gain boterea lortu nahi dute; Zazpiai, jarduera interesgarria
interesatzen zaie. Ez zaie gustatzen profesioaren arabera etiketatzerik. Ez
zaie hainbeste axola gailurreraino igotzea. Oporretarako dirua aurreratzeko
gogor lan egin dezakete, baina ez luxuzko kotxe bat edukizeko. Hiruarentzat,
bere lorkuntzetan oinarritzen dira bere balio pertsonalak; Zazpiarentzat,
barneko meritu pertsonalean. Ez daukate etengabe ahalegintzen jardun beharrik:
“Bizitza ona da, eta pozik nago naizena izateaz”. Besteek beren barne meritua
ez badute ezagutzen ere, beren buruak kontsolatuko dituzte.
Beren haurtzaroko oroitzapen atsegingarriak dituzte.
Eguna ahalbidez betea dago. Beti dago egiteko gauza interesgarrien zerrenda
bat. Pertsona antidepresiboak dira. Irudimen eta jokoaren nahasketa da
beraientzat lana.
Esperientziaren bilaketa; entusiasmoaren atzean, frustrazioa. Nabarmenera
jotzen du. Magikorako eta esoterikorako joera. Norbere kulturatik haratago
dagoenerako erakarpena. Joera hedonista: sofrikarioa ekiditea. Zilegitasuna eta
autoindulgentzia. Laissez faire. Play-boy orientazioa: dena ongi dago.
Autobarkamena ezina litzateke matxinatua izan gabe. Aurreiritzi konbentzionalen
kritika zorrotza. Humore bidezko kritika. Orientazio antikonbentzionala; baina,
nolabaiteko konformismoa: iraultzaren ideologoa, aktibista baino gehiago.
Ez dago autoritate onik. Autoritatearen aurrean benetako aurkakotza baino
gehiago, diplomazia.
Hierarkikoa ez den giro psikologiko batean bizi liteke. Disziplina gabezia:
egonezintasuna, konpromezu gabezia. Hedonista baten konpromezurik eza.
Fantasia katektizatzen du eta utopiarako orientazioa du: sabeldarraioaren
joera. Mundu gozo eta ez-frustratzailea interesatzen zaio. Seduzitzailea eta
xahutzailea da: anfitrioi ona. Humore onekoa.
Narzisista, exhibizionista, dena dakiena, ongi informatua.

ZORTZIA: BURUZAGIA (DSM-III: nortasun antisozial eta sadikoa)
Reich-en karaktere faliko-narzisita.Boterera, menperakuntzara eta bortxara
zuzendua. Indartsuek irabazi eta ahulek galdu egiten dute. Arrakastari
bildurrik ez zaio eduki behar.Arriskatu egin behar da. Bere indarraz
baliatzeari balio gehiegi damaio. Ongi dago sofrituaraztea, batek asebetetzea
bilatzen badu.
Haragikeria, mendekua, zigorra. Gehiegizko jarduera, larritasuna, abiadura.
Izkutuko bizitasun gabezia konpentsatzeko, biziago egon beharra du beti.
Somatotonikoa, hedonista, asperrerako joera, kitzikapen desira, egonarririk
eza, bulkadatsutasuna, galeraziarekiko atsegina, atseginagatik burrukatzeko
atsegina.
Zigortzailea, sadikoa, esplotatzailea, epe luzera mendekatzen dena, besteen
frustrazioarekin gozatzen duen sadikoa.
Balio tradizionalen gutxiespena, autoritatearekiko aurkakotza; aitaren
autoritatearen aurkako errebolta; aitaren boterea, legezkoa ez denaren
sentipena.
Etsaitasunarekin batera, menperakuntza, botere bilaketa, hantustea,
lehiakortasuna.
Hautzaro borrokalaria oroitzen dute Zortziek; indartsuak errespetatuak ziren
eta ahulak ez. Besteen intentzio negatiboekiko sentiberatasun handia izanik,
babesten ikasi zuten. Babesle bezala ikusten dituzte beren buruak.
Gatazkak ez ditu izutzen; justiziazale bezala aurkitzen dute beren identitatea,
eta ahulak defendatzeko beren desiraz harro daude. Babesa eskainiz adierazten
dute maitasuna, ez samurtasuna erakutsiz.
Auzi nagusia, kontrolarena da; agintea nork daukan. Agintea eduki nahiago dute.
Babeski gogor baten atzean, haur dependente baten bihotza estaltzen da; oso
azkar zirkunstantzi gogorretara exposatua egon den haurrarena.
Irudi anbiguoez sakonki mesfidatzen dira; beraientzat, indartsuek irabazten
dute, eta ahulek galtzen dute. Jarrera bat defendatzeko erronkarik ez badute,
berehala haserretzen eta aspertzen dira.
Gehiegizko energia askatzeko, gehiegikeriak egiten dituzte. Gaupasak,
tripazakukeriak, distrakzio bortxakoiak.
Ondasunen eta espazio pertsonalen kontrola eta beren bizitzan eragin dezaketen
pertsonen kontrola da kezkatzen dituena.
Lehiaketa giro batean aurrera egiten du Zortzi gazteek, irabazteko edozein
trebetasun naturalez baliatzen direla.
Beren muga pertsonalak ukatzen dituzte; min fisikoa eta emozionala ere ukatzen
dute.
Seguru sentitzen dira, aginduak emanez situazioa kontrola dezaketenean, eta
besteek obeditzea lortzen dutenean. Indartsu sentitzen dira, besteek obeditzen
dituzten arauak desafiatuz. Beren jokaera arautzeko edozein entseguri
erresistentzia jartzen diote; haserretu eta erreboltatu eginen dira, kanpoko
interferentziatik askatzea lortu bitartean.
Mendekuzko pentsamenduek babeste dituzte larritasunetik eta arriskutik.
Gorrotoari esker, jokoak bizi dirau. Beren mendeku gosea, zuzentasun
kontzeptuarekin nahasten dute.
Joko garbiaz kezkaturik, beste pertsonen izkutuko asmoetan jartzen dute arreta.
Jendeak dioenaren egia egiaztatu nahi dute. Borroka zuzena errespetatzen dute.
Presiopean finko mantentzen direnekiko identifikazioa; ez dute errespetatzen,
enfrentamentua ekiditen duena.
Beren haserrea modu zuzenean eta desinhibituan agertzen dute, eta horretaz
harro daude, sofritzen badute ere. Zerbait esan behar bada, Zortziak esan
egingo du. Hori dela eta, lagunak galdu ere egiten ditu.
Eztabaida bat hasten dutenean, irabaztean konzentratzen dira Zortziak, eta
beren botere erakusketaz besteek antipatia senti dezaketenik ez dute ikusten.
Ez dute frustraziorik jasaten. Eztabaida on batek bestearen asmo onetan
konfiantza sentituarazten die; horrela, harremanari buruz lasaiago egoten dira.
Zortzi ospetsuak: Gurdjieff, Pablo Picasso, Nietzsche.

BEDERATZIA: BITARTEKARIA (DSM-III-ko nortasun dependentea)
Inertzia psikologikoa; apatiaren robotizazioa: izateko sentimentuaren gabezia.
Zenbat eta gatazka gutxiago egon, hobe; hobe da gehiegi ez pentsatzea, ez
sofritzeko. Indolentzia.
Inertzia psikoespirituala; indolentzia, pereza, apatia. Ekintzarako motibazio
gabezia. Psikearen pereza. Gaizkiarekiko eta hutsegitearekiko adostasuna,
tolerantzia mozorrotua.
Barnekotasunaren galera. Apatia: joera kontserbakorra, gehiegi egokitua.
Su gabezia, grina gabezia, narkotizazioa, irudimen gabezia, sentimenduen
itzalketa.
Barneko ahotsekiko gogortasuna. Norbere esperientziarekin kontakturik nahi eza.
Pereza espirituala, autoukapena, norbere premiei arretarik eza, kontrol
gehiegia.
Zuhurra, arduratsua, fidakorra, eskuzabala, zama astunak bizkarrean eraman
ditzakeena; besteak bere burua baino gehiago maite ditu.
Autobesterentze, norberari uko egitea, hila egotera jolas egin. Besteentzako
gehiago da, norbere buruarentzat baino.
Bere buruaren kontzeptu apala; nabarmendu nahi eza.Horri uko egitean,
mediokritatea, samurtasuna, sinpletasuna. Baina, maitasun gosea dago bere
resignazioaren atzean. Besteen bidez biziz asebetetzen dute beren balio
propioaren zentzuna. Identitate galdua, familiak, aberriak, alderdiak, taldeak
ordezkatzen du.
Aztura-izakiak dira. Orekaz kezkatuak. Kontserbakorrak eta tradizionalistak ohi
dira. Robotizazioa, barnekotasunaren galera, beren buruaren besterentzea
Beren haurtzaroan ahaztuak izan ziren haurrak.Hitzegiten zutenean, gutxitan
entzuten zitzaien.
Beren oinarrizko premiak, ordezko eta azaleko beharrez ordezkatzen dituzte.
Gorputz energia eta haserrean gordetzen dituzte.
Besteen onarpena irabazi beharraren eta desobeditzearen (antiautoritarismoaren)
artean harrapaturik dago. Beren buruari dagokionez lo daude; beren arreta,
besteekin ados dauden edo ez ikustean jartzen dute, beren jarrera propioa
hartzen baino gehiago.
Bederatzia jarrera batean konprometitzen denean, besteak molestatzeko kezka
pizten zaio. Besteen gogoko izan edo haien kontra erreboltatu, bi alternatiben
artean aukeratu ezinez gelditzen da Bederatzia. Kanpotik begiratuta ados
daudela badirudi ere, “ezetzik” esan ez dutelako, barnean oraindik erabakitzeko
egon litezke.
Berentzako bizitzan esentziala denetik aldentzeko aztura batzuk diseinatzen
dituzte; beren lehentasunak ahanzteko modu landu asko dituzte.
Bederatzi perezatsuak, beti eginkizunez beteta daude, eta beraientzako
garrantzitsua dena amaitzeko gai ez dira.
Gauza askotaz arduratzen dira, ezeri uko egin gabe. Espazioak adornoz beterik,
denbora eginkizunez beterik: beretzako garrantzitsua dena egitea eragotziko
diote.
Oroitzapenei loturik, orainean ez dira konprometitzen.
Zeharka adierazten dute beren haserrea, tantaka-tantaka, horrela enfrentamendu
zuzena ekiditeko. Erabakiak hartzea oso gogorra gertatzen zaie; situazioa
usteltzen denean, erabakiak berez hartzen dira.
Beren bikotearen interes eta lehentasunak berenak balira bezala har ditzakete;
beren bikotea bihurtzen da erabakietarako erreferentzia gunea. Bederatziak,
bestearen sentimentuak bereak baino hobeto deskriba ditzake.
Bikote idealarekin erabat fusionatzeko desira dute; harremanei uko egiteko
zailtasun handia dute; harremanek esanahia galduta gero ere, ohituraz
harremanean jarraitzen dute.
Bederatziak lider onak dira, situazioak ekintza bide garbi bat agertzen badu;
baina, ez dira eroso sentitzen, lidergoak etengabe erabakiak hartzea eskatzen
badu.
Bitartekari onak dira, iritzi guztiekin identifikatzeko gai direlako.
Laguntasunezko eta lankidetzazko sentimentuak dituzte atsegin, eta besteen
iritziak ezagutzea interesatzen zaie.
Bederatzi ospetsuak: Luciano Pavarotti, Eisenhower, Alfred Hitchcock, Ringo
Star.
Bederatziek beren jarrera propioa galtzen dute solasaldi batean, besteen
iritziak bereganatzeko. Bestearen ikuspegia norberarena baino hobeto deskriba
dezakete.
Bederatzien arferkeria ez da ekintzari dagokiona, ekintza bide zuzenaren
hautemate gaitasunari dagokiona baizik. Oinarrizko desirak janari gehiegiz,
telebistaz, zaletasun konplexuz ordezkatzen dituzte.
