



                     4._GAIA:_“ESKUBIDE_ERREALEN_DINAMIKA”


I.-ARAUDIA
-Kode Zibila
-Hipoteka Legea
-Hipoteka Erregelamendua


II.-ESKUBIDE ERREALAK ESKURATZEA ETA TRANSMITITZEA


1.-Sarrera


Itxuraz,Kode Zibilak eraentza bateratu bat eskaintzen du jabetza eta beste
eskubide errealen dinamikaren gainean, hots, hauen eskuratze, transmisio eta
iraungitzeari dagokienez. Baina, egia esan, arau gehienak jabetza-eskubidearen
oinarrian gorpuzten dira, eta, ezin da era automatiko batean burutu beste
eskubide erreal mugatuekiko arau horien aplikazioa. Ñabardura ugari kontuan
hartu beharko dira, beraz, jabetza eta beste eskubide erreal mugatuen azterketa
bateratua egitean. Gainera, gai honetan Kode Zibilak jasotzen dituen arauak
aztertuko diren arren, kontuan hartu behar da, ondasun higiezinen gaineko
eskubide errealei dagokienez, Jabetza Erregistroari buruzko araudia, Kode
Zibilak ezarritakoa maiz moldatzen baitu. Legeria hau liburuki honen azken
atalean izango da aztergai.


Kode Zibilak III. Liburuan, De los diferentes modos de adquirir la
propiedadizenburupean, jabetza eta eskubide errealak nola eskuratzen diren
azaltzen du. Oinarrizko xedapen orokorra eskatzen du 609. artikuluak: La
propiedad se adquiere por la ocupación. La propiedad y los demás derechos sobre
los bienes se adquieren y transmiten por la ley, por donación, por sucesión
testada e intestada, y por consecuencia de ciertos contratos mediante la
tradición. Pueden también adquirirse por medio de la prescripción.Jabetza eta
beste eskubide errealak eskuratzeko moduen zerrenda honek izaera didaktikoa
duela azpimarratu izan da (RODRIGO BERCOVITZ), izan ere, Kode Zibilak,
jarraian, banan-banan aztertzen baitu 609. artikuluan aipatzen dituen baliabide
juridikoak: OKUPAZIOA (jabetza-eskubideari dagokionez, soilik), LEGEA,
DOHAINTZA, MORTIS CAUSA OINORDETZA, TRADIZIOA GALDATZEN DUTEN KONTRATUAK eta
USUKAPIOA (edo preskripzio eskuratzailea).


Jabetza eta beste eskubide errealak eskuratzeko zerrendatzen diren mekanismo
juridikoen artean, JATORRIZKOAK eta ERATORRIAK daude. Jatorrizkoek eskubidea
beste inoren laguntzarik gabe eskuratzeko beta ematen dute eta eskubidea,
librea, kargarik gabe, eskuratzen da (CASTAN). Eratorrien bidez, aldiz,
eskuratzaile berriak aurreko titularraren eskutik jasotzen du eskubidea, honek
zuen titulartasun bera eskuratzeko, baldintza eta karga berekin, egoera berean.
Ondoren kokatuko dira, beraz, KZko 609. artikuluak zerrendatzen dituen
baliabide juridikoak eskuratzeko jatorrizko moduen eta modu eratorrien
sailkapenean:


   1. OKUPAZIOA: jabetza-eskubidea eskuratzeko jatorrizko modua da, inorena ez
      den gauza aurkitu egiten duenean eskuratzaile berriak eta bere egiten
      duenean gauzatzen dena. Okupatu egiten du jabe berriak res nulliusden
      zerbait, alegia. Eskubide erreal mugatuak, ordea, ezin dira okupazioz
      eskuratu, jabearen parte-hartzea galdatzen duten negozio juridikoen
      bitartez soilik sor baitaitezke, ikusiko den bezala.
   2. MORTIS CAUSA OINORDETZA: testamentu bidezkoa zein legezkoa izan daiteke.
      Orobat, mortis causa oinordetza pertsona baten subrogazioa litzateke
      beste batek, hiltzean, uzten dituen ondasun, eskubide eta betebehar
      transmitigarrietan. Oinordekoek, beraz, titulu unibertsalez edo
      partikularrez, aurreko titularraren eskutik jasotzen dituzte ondasun,
      eskubide eta betebeharrok, haren tokian jarriz. Modu eratorria da, hala,
      jabetza eta beste eskubide errealak eskuratzeko, baina ez da euskarri
      honetan aztertuko. Irakasgai osoa osatzen du Oinordetza Zuzenbideak eta
      beste liburuki batean jasotzen da.
   3. LEGEA: legeak, esparru mugatuago batean, batzuetan, eskubide errealak
      sortzen ditu. Legegilearen aginduz sortzen dira, batzuetan, zortasunak
      edo/eta gozamen eskubideak [adib.: ezkontide alargunaren senipartea
      osatzen duen gozamen-eskubidea]. Jabetza-eskubidea ere legez eskura
      daiteke, batzuetan [33/2003 Legeko 17. artikulua, Administrazio Publikoen
      Ondareari buruzkoa]. Kasuz kasu aztertuko dira dagokion tokian,
      tratamendu orokor bat burutu gabe, alegia. Edozelan ere, legez
      eskuratutako jabetza eratorria edo jatorrizkoa izango da, aurretik,
      objektua, beste batena den ala ez.
   4. DOHAINTZA: dohaintza doktrinaren zati batek jabetza eta beste eskubide
      errealak eskuratzeko egintza juridiko gisa definitzen du. Beste egile
      askok, ordea, kontratu bat dela argudiatzen dute, bere aldebikotasunari
      erreparatu ondoren. Kontratua dela onartzekotan ere, egia da dohaintzak,
      jabetza eta beste eskubide errealak transmititzeko orduan, ez duela
      tradizioaren beharrik. Eskubidea zuzenean transmititzen da dohaintzaren
      bidez, Kode Zibilak galdatzen dituen formaltasunak betetzen baditu,
      euskarri juridikoak berak tradizioa ordezkatzen baitu. Horregatik
      bereizten da beste kontratuetatik. Edozelan ere, dohaintza-eskubideak
      eskuratzeko modu eratorria litzateke.
   5. TRADIZIOA GALDATZEN DUTEN KONTRATUAK: tradizioa, laster ikusiko den
      bezala, transmititzen den eskubidea entregatzea da, eskuratzaile
      berriaren eskuetan jartzea, hain zuzen ere. Kontratua transmisioa
      burutzeko titulua litzateke, eta tradizioa, tituluarekin batera behin-
      betiko eskualdaketa gauzatzeko bete beharreko ukanbeharra: entrega
      fisikoa, alegia [adib.: salerosketa; salerosketa-kontratua titulua
      litzateke, eta saltzen den gauza erosleari ematea, tradizioa, entrega].
      Hau ere, eskubideak eskuratzeko modu eratorria da. Kontuan hartu behar
      da, ordea, eskubide erreal batzuk kontratuz sor daitezkeela, tradizioaren
      beharrik gabe, eta dohaintzaren hipotesian sartzen ez direnak, zortasun
      negatiboak (KZko 533. art.) eta hipotekari dagokionez (KZko 1875. art.),
      adibidez.
   6. USUKAPIOA: edukitzari oso lotua dagoen instituzioa da usukapioa,
      preskripzio eskuratzailea, alegia. Zentzu batean, eskubide errealak
      eskuratzeko jatorrizko modua dela esan liteke, nahiz eta hemen ere
      ñabardura batzuk egin beharko diren. Denboraren poderioz, beste batena
      den ondasun edo eskubide bat egikaritzean lortzen du edukitzaileak
      eskubidearen titulartasuna, eta aurreko titularrak, bere axolagabekeria
      dela eta, eskubide bera galtzen du.


Gai honetan, beraz, mortis causa oinordetza, legea eta dohaintza ez dira
zehazki landuko, eskubide errealak eskuratzeko baliabide gisa, era orokor
batean. Mortis causa oinordetza, Zuzenbide Zibilaren baitan aurrerago jorratuko
den eremu zabal eta autonomo bat baita; dohaintza ere, beste irakasgai autonomo
batean, betebeharrak eta obligazioak lantzen direnean, ikusiko baita; eta legea
bera, suposamendu zehatz batzuetan bakarrik aipatuko baita, arlo honetan bere
esparrua oso mugatua da eta. Hala, okupazioa (eta horren ondoren akzesioaere,
jabetza eskuratzeko beste baliabide gisa), tradizioa galdatzen duten kontratuak
eta usukapioalanduko dira gai honetan, eta a non
dominoeskuratzearenazterketarekin bukaera emango zaio atalari.




2.-Okupazioa


Kode Zibilak 610.-617. artikuluetan arautzen du okupazioa. KZko 610. artikuluak
hau dio: Se adquieren por la ocupación los bienes apropiables por su naturaleza
que carecen de dueño, como los animales que son objeto de caza y pesca, el
tesoro oculto y las cosas muebles abandonadas.Nahiz eta okupazioak aplikazio-
eremu mugatua izan jabetza-eskubidea eskuratzeko baliabide gisa, batez ere
gizarte ‘garatuenetan’ –izan ere, estatuak hartu ohi baitu inorenak ez diren
ondasunen jabetza-, abandonatuak izan diren (res derelictae) edo inorenak ez
diren (res nullius) gauzen jabetza eskuratzeko jatorrizko modu gisa definitzen
du Kode Zibilak, aurreko titular baten transmisiorik ez baitago kasu honetan.
Okupazioz jabetza eskuratu ahal izateko ondasunek eskuragarriak izan behar
dute, hala ere, 610. artikuluak argi xedatzen duen bezala (apropiables).
Trafiko juridikoan egon behar dute, beraz, ondasunok. Okupatzea, hala, gauza
fisikoki hartzea da, bere edukitza eskuratzea, norberarena egiteko borondate
argiarekin (KZko 430 eta 438. art.).


Ez da gaitasun berezirik behar okupazioz ondasun baten jabetza eskuratzeko.
Gauzaren edukitza eskuratzeak esan nahi duena ulertzeko ahalmena besterik ez
zaio galdatzen eskuratzaileari, eta edukitza bere egin nahi izatea, noski.
Ulertzeko gutxieneko ahalmena eta eskuratzeko borondatea, beraz. Ondorio hori
KZko 443. artikulutik ere atera daiteke: Los menores y los incapacitados pueden
adquirir la posesión de las cosas; pero necesitan de la asistencia de sus
representantes legítimos para usar de los derechos que de la posesión nazcan a
su favor.Beraz, adingabeek eta ezgaiek gauzak okupa ditzakete, bere egin nahi
badituzte eta zer egiten ari diren ulertzen badute. Beste kontu bat da, haien
eskubidea egikaritzeko, kasuz kasu, haien legezko ordezkarien asistentzia
beharrezkoa izatea.


Garrantzitsua da, hala ere, bereizketa bat egitea. Okupazioz eskura daitezke
inorenak ez diren edo abandonatuak izan diren gauzak, baina ez galduak
daudenak, hots, jabeak non dauden jakin barik, bere jabetzari uko egin ez
dionean. Azken hipotesi horiek beste baliabide batek arautzen ditu:
AURKIKUNTZAk (hallazgo). Izan ere, norbaitek galdutako zerbait beste edonork
aurkitzen badu, jabeari itzuli beharko dio eta hura ezagutzen ez badu,
aurkikuntza gertatu den herriko alkateari, KZko 615. artikuluari jarraiki
[adib.: ez da gauza bera lurrean aurkitutako urrezko erlojua, jabeak galdu
duela presumitu baitaiteke, edo zarama-edukiontzi batean topatutako liburua,
jabeak hara bota duela uste baitaiteke]. KZko 615. artikuluak hau dio: El que
encontrare una cosa mueble,que_no_sea_tesoro, debe restituirla a su anterior
poseedor. Si éste no fuere conocido, deberá consignarla inmediatamente en poder
del Alcalde del pueblo donde se hubiese verificado el hallazgo. El Alcalde hará
publicar éste, en la forma acostumbrada, dos domingos consecutivos. Si la cosa
mueble no pudiere conservarse sin deterioro o sin hacer gastos que disminuyan
notablemente su valor, se venderá en pública subasta luego que hubiesen pasado
ocho días desde el segundo anuncio sin haberse presentado el dueño, y se
depositará su precio. Pasados dos años, a contar desde el día de la segunda
publicación, sin haberse presentado el dueño, se adjudicará la cosa encontrada
o su valor, al que la hubiese hallado. Tanto éste como el propietario estarán
obligados, cada cual en su caso, a satisfacer los gastos.Xedapen honen arabera,
beraz, galdutako gauza aurkitu duenak itzuli egin beharko du [“altxorra ez
denean”, dio arauak; eraentza berezi bat aplikatuko baitzaio altxorraren
kontsiderazioa jasotzen duen objektuari, aurrerago ikusiko den bezala], ezin
izango du aurkikuntzaren bertutez gauzaren jabetza eskuratu, berea ez baita,
beste norbaitena baizik. Eta ez badu itzultzen, ez zilegi zibila edo, kasuz
kasu, penala ere egotz dakioke. Xedapenak ‘edukitzaileari’ bueltatu behar
zaiola dio hasieran, eta bukaeran, aldiz, ‘jabeari’ egiten dio erreferentzia.
Bigarren kasuan legegilea edukitzaileari buruz ere ari dela azpimarratu beharra
dago, ez baitu, derrigorrez, ondasunaren jabea izan behar.


Horrela, argitu beharko da, hipotesi bakoitza aztertuta, galdutako gauzak diren
ala abandonatuak diren, lehenengo kasuan aurkikuntzaren eraentza aplikatuko
zaielako eta bigarren kasuan, okupazioarena. Batzuetan ez da argia izaten
bereizketa, eta arau batzuk irizpideak ematen saiatzen dira. Horra, KZko 617.
artikulua: Los derechos sobre los objetos arrojados al mar o sobre los que las
olas arrojen a la playa, de cualquier naturaleza que sean, o sobre las plantas
y hierbas que crezcan en su ribera, se determinan por leyes especiales.Itsasoak
berak sortzen dituen produktuak, beraz [arrainak, maskorrak, soinberak,
belarrak….), okupagarriak izango dira, Administrazioak ezartzen dituen arau
bereziak errespetatuz, noski; eta itsasora jaurti egin direnak, ordea
[itsasontzi-hondarrak, aingurak, bitxiak, arropa, txanponak…] aurkikuntzak
direla kontsideratuko da [ikus 60/1962 Legea, abenduaren 24koa, Salbamendu,
Aurkikuntza eta Itsasoko Erauzketari buruzkoa; 22/1988 Legea, uztailaren 28koa,
Kostaldeei buruzkoa; eta 27/1992 Legea, azaroaren 24koa, Estatuen Portuei eta
Merkataritza Ontziei buruzkoa].


Aurkitzailea, beraz, jabe bihurtuko da, okupazioz, KZko 615. artikuluak
ezartzen duen epea igarota, aurkitutako gauzaren edukitzailea agertzen ez
denean. Bitartean, onura-ustea (expectativa) besterik ez du izango
aurkitzaileak. Edukitzailea agertzen bada, KZko 616. artikuluak, halaber,
aurkitzaileak jaso beharreko saria aipatzen du: Si se presentare a tiempo el
propietario, estará obligado a abonar, a título de premio, al que hubiese hecho
el hallazgo, la décima parte de la suma o del precio de la cosa encontrada.
Cuando el valor del hallazgo excediese de 2000 pesetas, el premio se reducirá a
la vigésima parte en cuanto al exceso.Lehenengo, beraz, saria ordaindu beharko
du edukitzaileak (jabea izan ala ez), eta ondoren itzuliko zaio aurkitutako
gauza. Sari handiago bat eskaini badu edukitzaileak galdutakoa aurkitzen
duenarentzat, berak zin egindakoa bete beharko du eta eskainitako kopurua eman,
ez legegileak ezartzen duen gutxienekoa.


Atzerago esan bezala, ALTXORRAk ere berezko eraentza juridikoa jasotzen du Kode
Zibilean. Lege-testu honek 352. artikuluan definitzen du altxorra zer den: Se
entiende por tesoro, para los efectos de la ley, el depósito oculto e ignorado
de dinero, alhajas u otros objetos preciosos, cuya legítima pertenencia no
conste.Altxorrak ez du, beraz, res nullius izan behar. Jakin daiteke norbaitena
izan zela, baina beharrezkoa da legegilearen aburuz, denborarekin, oinordetza-
transmisioak tartean, zaila edo ezinezkoa suertatzea altxorra aurkitzen denean
bere jabea nor den jakitea. Jurisprudentziak, izatez, denbora-tarte bat galdatu
egin izan du zailtasun edo ezintasun hori berresteko eta Kode Zibilak 614.
artikuluan ezartzen duena aplikagarri suertatzeko: El que por casualidad
descubriere un tesoro oculto en propiedad ajena, tendrá el derecho que le
concede el artículo 351 de este Código.Erremisioz, KZko 351. artikuluak hau
dio: El tesoro oculto pertenece al dueño del terreno en que se hallare. Sin
embargo, cuando fuere hecho el descubrimiento en propiedad ajena, o del Estado,
y por casualidad, la mitad se aplicará al descubridor. Si los efectos
descubiertos fueren interesantes para las ciencias o las artes, podrá el Estado
adquirirlos por su justo precio, que se distribuirá en conformidad con lo
declarado.Bai aurkitzaileak, bai lur-sailaren jabeak (edo lur-sail horrekiko
enfiteusi-eskubidearen titularrak, KZko 1632. artikuluari jarraiki),
altxorraren jabetza-eskubidea okupazioz eskuratuko dute, KZko 610. artikuluaren
arabera. Beraz, beharrezkoa izango da aurkitzaileak (jabea edo ez) altxorra
bere egiteko borondatea adieraztea, esanbidez edo isilbidez, baita edukitza
fisikoa eskuratzea ere. Zientziarentzat eta arteentzat interesgarria suertatuko
balitz altxorra, estatuak eskuratuko luke jabetza nahi izanez gero, eta
altxorraren balioa KZko 351. artikuluaren arabera ordaindu beharko luke: edo
jabeari, edo erdibana jabeari eta aurkitzaileari.
Aldiz, okupazioari dagokionez, hala ere, komeni da ezberdintasunak
nabarmentzea, okupagarria izan daitekeen objektuaren arabera:


2.1.-Ehiza


KZko 610 eta 611. artikuluak uztartuz, nabarmena da inorenak ez diren animaliak
ehizaz okupa daitezkeela, eta hauekiko jabetza-eskubidea zuzenean eskuratu.
Hala ere, Kode Zibilak argi uzten du lege bereziek arautuko dituztela ehizari
dagozkion xedapenak. Autonomia-erkidegoek eskuduntza dute EK-ko 148.1.11
artikuluaren arabera, ehizari buruzko berezko legeria sortzeko eta gehienek
hala egin dute.


Estatuari dagokionez, ehiza 1970eko apirilaren 4ko Legeak arautzen du, eta
1971ko Erregelamenduak (506/1971 Dekretu bidez onartua, martxoaren 25ean).
Legearen 1. artikuluak argi uzten du araudiaren helburua: La protección,
conservación y fomento de la riqueza cinegética nacional y su ordenado
aprovechamiento en armonía con los distintos intereses afectados.Aipatu
Legearen 2. artikuluak definitzen du, izatez, ehiza bera: La acción ejercida
por el hombre mediante el uso de las artes, armas o medios apropiados para
buscar, atraer, perseguir o acosar a los animales definidos en esta Ley como
piezas de caza con el fin de darles muerte, apropiarse de ellos o de facilitar
su captura por tercero.Ehizatzeko eskubidea, azkenik, 3. artikuluak gorpuzten
du: El derecho a cazar corresponde a toda persona mayor de 14 años que esté en
posesión de la licencia de caza y cumpla los demás requisitos que establece la
Ley.


Legearen 4. artikuluak ehizaren objektu izan daitezkeen animaliak aipatzen
ditu, halaber: (…) los animales salvajes y los domésticos que pierdan esa
condición (…) y no los animales salvajes domesticados, en tanto se mantengan en
tal estado.Hala, Ehiza Legeak ezarritako irizpideei jarraiki burutzen bada,
ehiztariak ehizatutakoaren jabetza-eskubidea okupazioz eskuratuko du, ehizatzen
duen momentutik (22. art.).


2.2.-Arrantza


Ehizarekin gertatzen den bezala, autonomia-erkidegoek eskuduntza dute haien
lurralde-eremuan arrantzari buruzko legegintza sustatzeko, EK-ko 148.1.11
artikuluaren arabera. Estatu mailako legeria berezia ere badago, eta arau hauek
guztiak arrantza nork, noiz eta nola egin zehazten dute. Orobat, arrantza ur
pribatuetan egiten bada, eskuratutako arrain kopurua ur horien jabearena izango
da, okupazioz. Ur publikoetan arrantzatutakoa arrantzaleak eskuratuko du,
okupazioz baita, administrazioaren kontzesio baten eremupean erortzen ez
denean, noski, hipotesi horretan arrantzatutakoa kontzesioaren titularrarentzat
izango baita.


2.3.-Erlekumeak


KZko 612. artikulua arduratzen da erlekumeen jabetza-eskubidea okupazioz
eskuratzeaz. Hau dio xedapenak: El propietario de un enjambre de abejas tendrá
derecho a perseguirlo sobre el fundo ajeno, indemnizando al poseedor de éste el
daño causado. Si estuviere cercado, necesitará el consentimiento del dueño para
penetrar en él. Cuando el propietario no haya perseguido, o cese de perseguir
el enjambre dos días consecutivos, podrá el poseedor de la finca ocuparlo o
retenerlo. El propietario de animales amansados podrá también reclamarlos
dentro de veinte días, a contar desde su ocupación por otro. Pasado este
término, pertenecerán al que los haya cogido y conservado.


Erlekumeak ez dira, beraz, res nullius kontsideratuko, jabeak bi egunez libre
uzten dituen arte. Orduan, hark ez badu jarraitzen erlekumea mantentzen,
edukitzaileak okupazioz eskuratuko du, eta jabe bihurtuko da. KZko 612.
artikuluak irizpide bera mantentzen du mantsotutako animaliekiko: jabeak
erreklama diezazkioke edukitzaileari hogei egunean. Epe hori igarota, hark
eskuratuko ditu okupazioz, jabeak abandonatu dituela presumituko baita.


2.4.-Usoak, untxiak eta arrainak


KZko 613. artikuluak xedapen berezi bat ezartzen du hiru animalia hauekiko,
hipotesi zehatz batean: Las palomas, conejos y peces, que de su respectivo
criadero pasaren a otro perteneciente a distinto dueño, serán propiedad de
éste, siempre que no hayan sido atraídos por medio de algún artificio o
fraude.Gizakiak sortutako haztegiei buruz ari da araua, ez naturalei buruz,
alegia.


2.5.-Ondasun higiezinak


Doktrinak, 1964ko apirilaren 15eko Estatuaren Ondareari buruzko Legea
aldarrikatu arte, jabe ezagunik ez zuten ondasun higiezinak okupazioz eskura
zitezkeen eztabaidatzen zuen. Lege horrek, baita KZko 610. artikuluak ere, argi
uzten du okupazioz ondasun higikorrak soilik eskura daitezkeela. Beraz,
higiezinak araudi horretatik kanpo geratzen dira: ezin dira, okupazioz,
eskuratu. Estatuarenak izango dira, beraz, jabe ezagunik ez dituzten ondasun
higiezinak, beste hirugarren batek usukapioz eskuratu ez baditu lehenago,
noski. Ondasuna beste batek edukitzan badu eta usukapioz eskuratzeko epea
oraindik bete barik badago, estatuak, legezko jabe gisa, erreibindikatzeko
akzioa tarteratu beharko du jada berea denaren edukitza eskuratzeko.




3.-Akzesioa


3.1.-Kontzeptua eta motak


Akzesioa KZko 353. artikuluan aipatzen da jabetza-eskubidea eskuratzeko
baliabide gisa: La propiedad de los bienes da derecho por accesión a todo lo
que ellos producen, o se les une o incorpora, natural o artificialmente.Egia
esan, xedapen honek bi kontzeptu bateratzen ditu, eta doktrinak kritikatu egin
du bateratze hori. Gauza bat da ondasun baten jabeak ondasun horrek sortu edo
produzitu egiten duenaz gozatzeko duen eskubidea, produkzioz eragindako
akzesioa ere deitzen zaio [normalean jabeak izango du eskubide hori, baina
gozamen-eskubidearen titularrak ere izan dezake jabea izan gabe, baita
maizterrak ere (ikus KZko 354.-357. art.]; eta beste bat, akzesioa zentzu
hertsian, erantsiz sortutako akzesioa, xedapenaren bigarren zatian azaltzen den
fenomenoa, alegia. Jabe batek eskuratzen duen eskubidea berea den ondasun bati
atxikitako ondasunekiko, atxikimendua naturaren poderioz edo gizakiaren parte-
hartzea dela medio gauzatzen denean. Bigarren fenomeno hori landuko da atal
honetan.


Teoria ugari plazaratu dira akzesioaren izaera juridikoa zehazteko orduan
[garrantzitsuenak: batetik, akzesioa jabetza eskuratzeko modua dela argudiatzen
dutenak eta, bestetik, akzesioa jabeak duen ahalmen gisa kontsideratzen
dutenak]. Legegileak Kode Zibilean aipatzen dituen azkesio hipotesiei
erreparatuz, ordea, kontzeptu potoloenak erlatibizatzera eramaten du zentzunak;
izan ere, azkenean, akzesioak gauzetan edo ondasunetan gerta daitezkeen
fenomenoei egiten baitie erreferentzia, eta, ondorioz, gauza horietan izan
diren aldaketak gauza horrekiko eskubideetan ere islatzen baitira. Nirea den
gauza bati beste bat erantsi bazaio, naturalki edo artifizialki, beste hori ere
nirea izango da. Hori da, funtsean, legegileak argi utzi nahi duen mezua. Mezu
horren atzean legokeen filosofia, finean, gauza ‘nagusiak’ gauza ‘osagarria’
erakartzen duena da: ‘osagarria’, nolabait, haren parte bilakatzen da, eta
‘nagusiaren’ jabeak ‘osagarriarekiko’ jabetza ere eskuratzen du. Baina akzesioz
‘osagarriaren’ jabetza eskuratzeko derrigorrezkoa da atxikimenduak
atzeraitzultzerik ez izatea, hots, atxikimendua gauzatua izatea, sortu den
gauza berriari kalterik eragin gabe banaketa ezinezkoa izatea [EAG 1980ko
apirilaren 18ko epaia].


3.2.-Printzipio orokorrak


Akzesioak planteatzen duen arazo nagusia hau da: bi jabe daude eta bakoitzak
gauza baten jabegoa du; bi gauza horiek batu egiten dira eta ondasun bakarra
eratzen dute, eta suposamendu horretan, jabe berria nor izango den erabaki
behar da. Printzipioz, accessorium sequitur principale esamoldeari jarraiki,
gauza ‘nagusia’ eta ‘osagarria’ identifikatu behar dira, eta behin zehaztuta,
‘nagusiaren’ jabeak eskuratuko du ‘osagarriaren’ jabetza. KZko 375. artikuluak
grafikoki islatzen du arau hau: Cuando doscosas muebles, pertenecientes a
distintos dueños, se unen de tal manera que vienen a formar una sola sin que
intervenga mala fe, el propietario de la principal adquiere la accesoria,
indemnizando su valor al anterior dueño.Aipatutako fenomenoa gerta dadin,
beraz, gauza ‘nagusiaren’ jabeak fede onez jokatu behar du eta ‘osagarriaren’
jabeari honek galdutakoaren balioa itzuli beharko dio. Hala ere, KZko 375.
artikuluak argi uzten duen arau honek ez du izaera absolutua, izan ere, KZko
381. artikuluak hipotesiari beste konponbide bat egozten baitio: Si por
voluntad de sus dueños se mezclan dos cosas de igual o diferente especie, o si
la mezcla se verifica por casualidad, y en este último caso las cosas no son
separables sin detrimento, cada propietario adquirirá un derecho proporcional a
la parte que le corresponda atendido el valor de las cosas mezcladas o
confundidas.Suposamendu horretan, beraz, legegileak jabekidetza aurkezten du
konponbide gisa, ez ‘nagusiaren’ jabearen aldeko jabetza esklusiboa.


Ondasun higikorrei dagokienez, aurreko arauak indarra hartzen badu ere, ondasun
higiezinei dagokienez, hau dio KZko 358. artikuluak: Lo edificado, plantado o
sembrado en predios ajenos, y las mejoras o reparaciones hechas en ellos,
pertenecen al dueño de los mismos con sujeción a lo que se dispone en los
artículos siguientes.Lurra da, beraz, hipotesi honetan, nagusitasuna lortzen
duena. Lurraren jabeak eskuratuko luke suposamendu honetan bere gainean
eraikitako, landatutako eta ereindakoaren jabetza. Horregatik, printzipioz,
KZko 359. artikuluak presuntzio bat plazaratzen du: Todas las obras, siembras y
plantaciones se presumen hechas por el propietario y a su costa, mientras no se
pruebe lo contrario.Presuntzio hori hauts daiteke, beraz, jabeak eraiki,
landatu edo erein ez duela argi uzteko. Hori frogatuko balitz, eraiki, landatu
edo erein duena izango litzateke jabea, 358. artikuluari jarraiki. Batzuetan,
aldiz, erregela hori ez da indarrean jarriko. Neurriz kanpoko eraikinak
direnean, eraikitakoak lurraren balioa gainditzen badu, eraikinaren jabeak
eskuratuko luke lurraren jabetza, ondasun higikorrak aztertzean aipatu den
accessorium sequitur principale esamoldearen arabera. Aurrerago aztertuko da
salbuespen hori.


Banan-banan aztertuko dira ondoren akzesioaren ezaugarriak ondasun higikorrei
edo/eta higiezinei dagokienez.


3.3.-Akzesioa, ondasun higiezinetan


Ikusi den bezala, KZko 358 eta 359. artikuluek eskaintzen dituzte, ondasun
higiezinei dagokienez, arau orokorrak. Bi hipotesi bereizi behar dira, ordea:
batetik, norbere materialarekin beste norbaitena den lurraren gainean
eraikitzea, landatzea edo ereitea; bestetik, norbere lurrean beste baten
materialekin eraikitzea, landatzea edo ereitea.


3.3.1.-Beste norbaitena den lurrean eraikitzea, landatzea edo ereitea.


Hipotesi honetan, pertsona batek eraiki, landatu edo ereiten du berea ez den
lur batean. Suposamendu honetan, halaber, beste azpi-bereizketa bat egin
beharko litzateke: eraikitzea, landatzea edo ereitea norbere materialekin egin
izana edo, beste baten lurrean egiteaz gain, beste baten materialarekin egitea:
I.-Azken hipotesi hori, beste baten lurra eta beste baten materiala direnean,
KZko 365. artikuluak arautzen du: Si los materiales, plantas o semillas
pertenecen a un tercero que no ha procedido de mala fe, el dueño del terreno
deberá responder de su valor subsidiariamente y en el solo caso de que el que
los empleó no tenga bienes con qué pagar. No tendrá lugar esta disposición si
el propietario usa del derecho que le concede el artículo 363.Hiru pertsonak
parte hartzen dute, beraz, hipotesi honetan: materialen jabea; eraiki, landatu
edo erein duena; eta lurraren jabea, alegia. Printzipioz, beste norbaiten
materialak erabiliz eraiki, landatu eta erein egiten badu norbaitek beste
batena den lur batean, materialen jabeak hauek berreskuratzeko eskubidea izango
du, betiere eraikitakoa, landatutakoa edo ereindakoa kaltetu gabe eskura
baditzake. Hala ez bada, lurraren jabeak eskuratuko du akzesioz eraikitakoaren,
landatutakoaren eta ereindakoaren jabetza, eta materialen jabeak horien balioa
jasotzeko kreditu-eskubidea izango du. Fede txarrez jokatu badu eraikitzaileak,
ordea, balioaz gain materialen jabeak kalte-ordaina galdatzeko eskubidea ere
izango du. Materialen balioa edo/eta kalte-ordaina, eraiki, landatu edo erein
duenak ordaindu beharko du, eta honek ezin badu erantzun, subsidiarioki,
lurraren jabeak ordaindu beharko dio materialen jabeari honi zor zaiona. Gero,
eraiki, landatu edo erein duenaren kontra izango du lurraren jabeak kreditu-
eskubidea hari ordaindutakoa galdatzeko. Edozelan ere, hipotesi horretan,
lurraren jabeak badu KZko 363. artikuluak eskaintzen dion eskubidea erabiltzeko
aukera: El dueño del terreno en que se haya edificado, plantado o sembrado con
mala fe puede exigir la demolición de la obra o que se arranque la plantación y
siembra, reponiendo las cosas a su estado primitivo a costa del que edificó,
plantó o sembró.Beraz, lurraren jabeak eraikitakoa, landatutakoa edo ereindakoa
desegin dadila eskatzen badu, ez da emango KZko 365. artikuluak aurreikusten
duen erantzukizun subsidiarioa. Soilik izango du lurraren jabeak erantzukizun
hori, eraikitakoaren, landatutakoaren eta ereindakoaren jabetza eskuratzea
onartzen badu.


II.-Beste suposamendua norbere materialekin hirugarren baten lurrean
eraikitzean, landatzean edo ereitea da. Bi pertsonak hartzen dute parte, beraz,
hipotesi honetan: materialen jabeak eta lurraren jabeak. Hainbat kasu
aurreikusten ditu estatuko legegileak hipotesi orokor honi dagokionez,
eraikitzen, landatzen edo ereiten duenaren fede ona edo txarra bereizteko,
batik bat. Banan-banan aztertuko dira, laburki bada ere:


1.-Eraiki, landatu edo erein duena fede onekoa bada, KZko 361. artikuluak
honako eskubide hau onartzen dio lurraren jabeari: El dueño del terreno en que
se edificare, sembrare o plantare de buena fe, tendrá derecho a hacer suya la
obra, siembra o plantación, previa la indemnización establecida en los
artículos 453 y 454, o a obligar al que fabricó o plantó a pagarle el precio
del terreno, y al que sembró, la renta correspondiente.Lurraren jabeak izango
du, horrela, aukeratzeko eskubidea: edo eraikitakoaren, landatutakoaren eta
ereindakoaren jabetza eskuratzen du, balioa fede oneko eransleari ordainduz,
edo/eta honi lurraren balioa edo errenta bat ordaintzea galdatzen dio, eta hark
eskuratzen du sortutakoaren jabetza. Fede ona eraikitzeak, landatzeak edo
ereiteak irauten duen bitartean izan beharko du eransleak. Horrek esan nahi du,
eransleak beste batena den lur batean eraikitzeko, landatzeko edo ereiteko
zilegitasuna duela uste izatea, edo/eta lurraren jabearen baimena duela
pentsatzea, alegia. Lurraren jabeak ez du, beraz, automatikoki sortutakoaren
jabetza eskuratuko. KZko 361. artikuluak eskaintzen dion aukera egikaritu
beharko du aurretik.


2.-Eranslea fede txarrekoa bada, ordea, KZko 362. artikulua suertatzen da
aplikagarri: El que edifica, planta o siembra de mala fe en terreno ajeno,
pierde lo edificado, plantado o sembrado sin derecho a indemnización.Beraz,
fede txarrez aritu bada materialen jabea beste batena den lur batean
eraikitzen, landatzen edo ereiten, hots, horretarako eskubiderik ez duela
jakinik, eraikitakoa, landatutakoa edo ereindakoa galduko du kalte-ordainik
jasotzeko eskubiderik izan gabe. Gainera, KZko 363. artikuluari jarraiki,
lurraren jabeak eraikitakoa, landatutakoa eta ereindakoa desegiteko eskubidea
egikaritu dezake, materialen jabearen kontura, noski. Honek lurraren jabeari
sortutako kalteak ere ordaindu beharko dizkio, hark galdatuz gero (KZko 1902.
artikuluaren arabera).


3.-Biak fede txarrez aritu badira, lurraren jabea eta eranslea, KZko 364.
artikuluak dioenari erreparatu beharko zaio: Cuando haya habido mala fe, no
sólo por parte del que edifica, siembra o planta en terreno ajeno, sino también
por parte del dueño de éste, los derechos de uno y otro serán los mismos que
tendrían si hubieran procedido ambos de buena fe. Se entiende haber mala fe por
parte del dueño siempre que el hecho se hubiere ejecutado a su vista, ciencia y
paciencia, sin oponerse.Kasu horretan, beraz, KZko 361. artikulua suertatuko
litzateke aplikagarri, eta lurraren jabeak aukeratzeko eskubidea mantenduko
luke.
4.-Fede txarrekoa lurraren jabea bada soilik, Kode Zibilak ez du ezer
aurreikusten. Doktrinak hipotesi hori eztabaidatu izan du. Egile batzuen
iritziz, suposamendu horretan lurraren jabeak berau galduko luke edo,
behintzat, eransleak ezer ere ordaindu gabe berak eraikitakoa, landatutakoa edo
ereindakoa erabiltzeko eskubidea eskuratuko luke. Beste batzuen iritziz, ordea,
lurraren jabeak eransleari eraikitakoaren, landatutakoaren eta ereindakoaren
balioa ordaindu beharko lioke, eta, gainera, honi eragindako kalte-ordaina.


5.-Beste norbaiten lurra erabiliz eraikitzeak badu, bukatzeko, suposamendu
berezi bat azaltzeko beharra: ALDERANTZIKATUTAKO AKZESIOA edo NEURRIZ KANPO
ERAIKITZEA (accesión invertidaoconstrucción extralimitada). Soilik eraikitzeari
egingo zaio erreferentzia hipotesi honetan, ez landatzeari edo/eta ereiteari.
Eta gainera, gogoratu beharra dago, ondasun higiezinen akzesioa dagoela
aztergai; beraz, ondasun higiezin bat norberarena ez den lur batean
eraikitzeari dagokio honako suposamendu hau. Adibide gisa, norbaitek eraikin
bat sortzeko orduan, berea ez den lur bat edo lur-zati bat erabiltzen du. Nor
izango da lur horretan eraikitakoaren jabea?


Egileek ez dute egoki ikusten KZko 361. artikulua hipotesi honi aplikatzea.
Horrela, Espainiako Auzitegi Gorenak, orain arte, arau orokor gisa, oinarritzat
hartu den accessorium sequitur principale esamoldea kasu honetan alderantziz
aplikatzea proposatu izan du [1994ko uztailaren 29ko epaia]. Horregatik deitzen
zaio alderantzikatutako akzesioa: ondasun ‘nagusia’ lurra izan beharrean, eta
‘osagarria’ eraikina, kasu honetan, ‘nagusia’ eraikina dela estimatuko da eta
‘osagarria’ lurra. Alderantzikatutako akzesioa dela kontsideratzeko, beraz,
EAGk zenbait ukanbehar galdatzen ditu: 1) Beste norbaitena den lurra edo hegala
partzialki erabiltzea norberak eraikitzeko: hots, erabilitako lur gehiena
eraikitzailearena izatea eta zati baten beste norbaitena; 2) Eraikina lurretik
bereizteko ezintasuna; 3) Eraikitzailearen lurrean eraikitako eraikinak
bestearen lurrean eraikitakoak baino balio gehiago izatea; 4) Eraikitzailea
fede onekoa izatea, hau da, erabilitako lur-zati hori beste batena dela ez
jakitea. Ukanbehar horiek zurruntasunez galdatuko dira alderantzikatutako
akzesioaren efektuak aplikagarri suertatzeko, izan ere, eraikinaren jabeak
bestearen lurrean eraikitakoaren jabetza ere eskuratuko baitu, KZko 361.
artikuluak jasotzen duen arau orokorra argi salbuetsiz. Eraikitzaileak, kasu
horretan, erabilitako lurraren jabeari honen balioa ordaindu beharko dio,
eragindako kalteen ordainaz gain, noski [EAGren epaiak: 1981-6-15, 1984-10-1,
1985-11-12 eta 1994-7-29, besteak beste].


3.3.2.-Norberarena den lurrean eraikitzea


Hipotesi honi buruz KZko 360. artikulua aritzen da: El propietario del suelo
que hiciere en él, por sí o por otro, plantaciones, construcciones u obras con
materiales ajenos, debe abonar su valor; y, si hubiere obrado de mala fe,
estará además obligado al resarcimiento de daños y perjuicios. El dueño de los
materiales tendrá derecho a retirarlos sólo en el caso de que pueda hacerlo sin
menoscabo de la obra construida, o sin que por ello perezcan las plantaciones,
construcciones u obras ejecutadas.Bi pertsonak hartzen dute parte, beraz,
hipotesi honetan: lurraren jabeak eta materialen jabeak. Suposamendua, beraz,
honako hau da: norberak berea den lurrean eraikitzea beste baten materialekin.
Materialak berreskuratu ahal baditu jabeak, lurraren jabeak eman beharko
dizkio. Materialak eraikinetik banatzea ezinezkoa denean, orduan lurraren
jabeak bere egingo ditu eta balioa materialen jabeari itzuliko dio. Fede
txarrez jokatu badu, gainera, kalte-ordainak ere ordaindu beharko dizkio
lurraren jabeak materialen jabeari.


3.3.3.-Ibai-azkesioa (acción fluvial)


Kode Zibilak, 366. eta hurrengo artikuluetan arautzen dituen hipotesiei egingo
zaie orain erreferentzia: ibaien ibilgua fenomeno naturala da eta aldatu egiten
da. Ibaia ondasun higiezina dela jakina da eta batzuetan, ibaiaren ibilgua
aldatzen denean, beste ondasun higiezin baten jabeak akzesioz ibai-zatiaren
jabetza eskuratzen du. Lau suposamendu aztertuko dira: ALUBIOIA, ABULTSIOA,
IBILGU-ALDAKETA eta IRLA SORTZEA.


1) Alubioia


Ibaiak, erosioaren poderioz, denbora igaro ahala, ertzetan dauden lurretatik
harriak eta beste sustantzia batzuk atera eta beste batzuetara eramaten ditu,
sedimentatzen diren arte. Fenomeno horri alubioia deitzen zaio. KZko 366.
artikuluak aurreikusten du: Pertenece a los dueños de las heredades confinantes
con las riberas de los ríos el acrecentamiento que aquéllas reciben
paulatinamente por efecto de la corriente de las aguas.Beraz, sedimentu horiek
jasotzen dituzten lurren jabeek eskuratuko dute horien jabetza, legegilearen
arabera. KZko 367. artikuluak, halaber, urmael eta putzuen suposamendua
arautzen du: Los dueños de las heredades confinantes con estanques o lagunas no
adquieren el terreno descubierto por la disminución natural de las aguas, ni
pierden el que éstas inundan en las crecidas extraordinarias.Kasu horietan,
beraz, segurtasun juridikoa gailentzen da eta fenomeno naturalek eragin
ditzaketen ur-igoerek eta -jaitsierek ez dute inguruko lurren egoera juridikoa
aldatuko.


2) Abultsioa


Ibaien korrontearen indarrak, zenbaitetan, lur-zati bat edo zuhaitz batzuk lur-
sail batetatik bortizki atera eta beste batera eramaten ditu. Alubioiarekiko
aldea hain justuki bortizkerian oinarritzen da: alubioiak aldaketak astiro-
astiro eragiten ditu denboran zehar, eta erosioaren eta sedimentazioaren jokoa
sustatzen du. Abultsioak bat-batean, indarrez eragiten ditu. KZko 368 eta 369.
artikuluetan arautzen du fenomeno hau estatuko legegileak: Cuando la corriente
de un río, arroyo o torrente segrega de una heredad de su ribera una porción
conocida de terreno y lo transporta a otra heredad, el dueño de la finca a que
pertenecía la parte segregada conserva la propiedad de ésta(368. art.). Los
árboles arrancados y transportados por la corriente de las aguas pertenecen al
propietario del terreno adonde vayan a parar, si no lo reclaman dentro de un
mes los antiguos dueños. Si éstos lo reclaman, deberán abonar los gastos
ocasionados en recogerlos o ponerlos en lugar seguro(369. art.).
Bi artikuluek fenomeno bera arautzen dute, baina 368. artikuluak lur-sail
zatiari erreparatzen dio eta 369. artikuluak, berriz, zuhaitzei. Lehenengo
kasuan, jabeak lur-sailaren jabetza izaten jarraitzen du eta lur-sail horren
edukitza erreklamatu diezaioke eskuratu duenari. Egile batzuek diote,
analogiaz, 369. artikuluak dioena aplikatu beharko litzatekeela kasu honetan
erreklamatzeko epeari dagokionez. Hala, jabeak hilabete bat ere izango luke
lur-sail zati hori berera bueltatzeko. Lur-sailaren edo/eta zuhaitzen jabetza
erreklamatuz gero, bilketa-, garbiketa- eta garraio-gastuak jabeek ordaindu
beharko dituzte. Beraz, lur-saila eta zuhaitzak jaso dituenak jabetza akzesioz
eskuratuko du, betiere hilabete hori igarota jabeek erreklamatzen ez badituzte.


3.-Ibilgu-aldaketa


Suposamendu honetan, ibaiaren ibilgua aldatu egiten da fenomeno naturalak
direla eta. Hiru hipotesi aurreikusten ditu estatuko legegileak, 370, 372 eta
374. artikuluetan.
   1. Abandonatutako ibilgua. Ibai batek bere ibilgua aldatzen duenean eta
      lehengoa uzten duenean gertatzen den fenomenoa da hau. KZko 370.
      artikuluak hau xedatzen du: Los cauces de los ríos, que quedan
      abandonados por variar naturalmente el curso de las aguas, pertenecen a
      los dueños de los terrenos ribereños en toda la longitud respectiva a
      cada uno. Si el cauce abandonado separaba heredades de distintos dueños,
      la nueva línea divisoria correrá equidistante de unas y otras.Horrela,
      jabari publikoko ondasun bat, ibai bat, jabetza pribatua izatera
      igarotzen da, fenomeno hau dela eta.
   2. Ibilgu berria. Nabigagarria den ibai batean ibilgu berri bat irekitzen
      bada fenomeno natural baten ondorioz, ibilgu berria lur-sail pribatu
      batean sartzen bada, okupatzen duen espazioa jabari publikokoa izango da
      hortik aurrera. KZko 372. artikuluak horrela dio: Cuando en un río
      navegable y flotable, variando naturalmente de dirección, se abre un
      nuevo cauce en heredad privada, este cauce entrará en el dominio público.
      El dueño de la heredad lo recobrará siempre que las aguas vuelvan a
      dejarlo en seco, ya naturalmente, ya por trabajos legalmente autorizados
      al efecto.
   3. Ibilgua zatitzea.Gerta daiteke, halaber, ibai baten ibilgua zatitzea eta
      lur-sail bat edo honen zati bat ibai-adarren erdian geratzea, inguratua.
      Suposamendu hau KZko 374. artikuluak arautzen du: Cuando se divide en
      brazos la corriente del río, dejando aislada una heredad o parte de ella,
      el dueño de la misma conserva su propiedad. Igualmente la conserva si
      queda separada de la heredad por la corriente una porción de terreno.


4.-Irla bat sortzea


Irlak sortzeari dagokionez, bi hipotesi aurreikusten ditu legegileak.
Lehenengoa, itsasoan edo/eta nabigagarriak diren ibaietan sortutako irlei
buruzkoa da eta KZko 371. artikuluan arautzen da: Las islas que se forman en
los mares adyacentes a las costas de España y en los ríos navegables y
flotables, pertenecen al Estado.Estatuarenak izango dira, beraz. Bigarren
hipotesia, nabigagarriak ez diren ibaietan sor daitezkeen irlei buruzkoa da eta
KZko 373. artikuluak aurreikusten du: Las islas que por sucesiva acumulación de
arrastres superiores se van formando en los ríos, pertenecen a los dueños de
las márgenes u orillas más cercanas de cada una, o a los de ambas márgenes si
la isla se hallases en medio del río, dividiéndose entonces longitudinalmente
por mitad. Si una sola isla así formada distase de una margen más que de otra,
será por completo dueño de ella el de la margen más cercana.Egia esan,
praktikan, irlatik gertuen dagoen ertzaren jabeak izango du irla horren
jabetza. Ertzean dauden lur-sailak bat baino gehiago badira eta jabe ezberdina
badute, orduan irlaren jabetza zati proportzionaletan banatuko da haien artean.


3.4.-Akzesioa ondasun higikorretan
KZko 375.-383. artikuluetan arautzen ditu estatuko legegileak ondasun
higikorretan egon daitezkeen akzesio-suposamenduak. Hala ere, araudi
subsidiarioa da hau, izan ere, aplikatuko egingo da aldeek ezer ere itundu ez
dutenean. Beraz, gutxitan aplikatuko da Kode Zibilaren eraentza, gehienetan
aldeek ezarri ohi baitute sortu den gauza berriaren eraentza juridikoa. Kasu
legalak aztertuko dira, beraz.


1) Bat-egitea


Hipotesi honetan, bi ondasun higikor daude, bat ‘nagusia’ eta bestea
‘osagarria’. Jabe ezberdinak dituzte eta ondasun bakarra sortzeko batu egiten
dira. Jabe berria nor den erabaki beharko da, beraz, kasu honetan. Hau xedatzen
du, horri buruz, KZko 375. artikuluak: Cuando dos cosas muebles, pertenecientes
a distintos dueños, se unen de tal manera que vienen a formar una sola sin que
intervenga mala fe, el propietario de la principal adquiere la accesoria,
indemnizando su valor al anterior dueño.Hasieran, beraz, ondasun ezberdinak
dira, elkarrengandik ondo bereizten direnak, baina elkartuta gauza berri bat
osatzen dute eta, bat-egitea gertatzen denetik, ezin dira banatu ondasun
berriari kalterik eragin gabe. Banatzeko aukera balego, KZko 378. artikulua
aplikatuko litzateke, aldiz: Cuando las cosas unidas pueden separarse sin
detrimento, los dueños respectivos pueden exigir la separación. Sin embargo,
cuando la cosa unida para el uso, embellecimiento o perfección de otra, es
mucho más preciosa que la cosa principal, el dueño de aquélla puede exigir su
separación, aunque sufra algún detrimento la otra a que se incorporó.Gakoa,
beraz, gauza ‘nagusia’ eta ‘osagarria’ bereiztean dago eta, hain justuki, KZko
376 eta 377. artikuluek eskaintzen dituzte horretarako irizpideak: Se reputa
principal, entre dos cosas incorporadas, aquella a que se ha unido otra por
adorno, o para su uso o perfección(376. art.); Si no puede determinarse por la
regla del artículo anterior cuál de las cosas incorporadas es la principal, se
reputará tal el objeto de más valor, y entre dos objetos de igual valor, el de
mayor volumen. En la pintura y escultura, en los escritos, impresos, grabados y
litografías, se considerará accesoria la tabla, el metal, la piedra, el lienzo,
el papel o el pergamino.Hala ere, doktrinak xedapen honen interpretazio
zuzentzaile bat burutzen du eta bi artikuluak bateratuz eskaintzen diren hiru
irizpideetatik, bigarrenari ematen dio pisu gehien, hots, balio handiagoa duen
objektua bestearekiko gailentzen du. Bestalde, 377. artikuluak margoari eta
eskulturari buruz azpimarratzen duen irizpidea, hau da, erabilitako materiala
gauza ‘osagarria’ kontsideratzea eta sortutako obra gauza ‘nagusia’,
doktrinaren aburuz, bat-egitearen suposamendua ezean aurrerago jorratuko den
espezifikazio-hipotesi bat dela argudiatzen du, KZko 383. artikulua
aplikagarria dela esanez: El que de buena fe empleó materia ajena en todo o en
parte para formar una obra de nueva especie, hará suya la obra, indemnizando el
valor de la materia al dueño de ésta. Si ésta es más preciosa que la obra en
que se empleó o superior en valor, el dueño de ella podrá, a su elección,
quedarse con la nueva especie, previa indemnización del valor de la obra, o
pedir indemnización de la materia. Si en la formación de la nueva especie
itervino mala fe, el dueño de la materia tiene el derecho de quedarse con la
obra sin pagar nada al autor, o de exigir de éste que le indemnice el valor de
la materia y los perjuicios que se le hayan seguido.


Bat-egitearen ondorio juridikoak ezberdinak izango dira, hala ere, fede txarra
edo fede ona dagoen kasuetan:


1.-Bi jabeak fede onez aritu badira, gauza ‘nagusiaren’ eta ‘osagarriaren’
jabeak, printzipioz, jakina da gauza ‘nagusiaren’ jabeak ‘osagarriaren’ jabetza
eskuratzen duela, besteari balioa ordaindu ondoren (KZko 375. art.). Biak fede
txarrez aritu badira, ondorioa bera izango da (KZko 379. art.).
2.-Gauza ‘osagarriaren’ jabeak fede txarrez jokatu badu, gauzarekiko jabetza
galduko du, eta gainera ‘nagusiaren’ jabeari eragindako kalteak ordaindu
beharko dizkio.
3.-Gauza ‘nagusiaren’ jabeak fede txarrez jokatu badu, gauza ‘osagarriaren’
jabeak aukeratzeko beta izango du: edo ordura arte berea izan den gauzaren
balioa eskuratu, edo gauza bera berreskuratu, horretarako gauza ‘nagusia’
desegin behar bada ere. Bi kasuetan, kalte-ordainak galdatzea posible izango
du. Indemnizazio horri dagokionez, halaber, KZko 380. artikuluak hau dio:
Siempre que el dueño de la materia empleada sin su consentimiento tenga derecho
a indemnización, puede exigir que ésta consista en la entrega de una cosa igual
en especie y valor, y en todas sus circunstancias, a la empleada, o bien en el
precio de ella, según tasación pericial.Gainera, kasuz kasu, KZko 1902.
artikuluaren arabera, beste kalte-ordainen bat ere ordaindu beharra suerta
daiteke, izan ere, 380. artikuluak aipatzen duena galdutako ondasunaren
balioari dagokiona da.


2) Nahasketa


Nahasketa bi ondasun edo gauza higikorren batura litzateke, baina bat egitean,
bi elementuak elkarrengandik bereiztea eta banatzea ezinezkoa suertatzen denean
(adib.: bi metalen aleazioa). Bat-egitea eta nahasketa, hain zuzen, puntu
horretan ezberdintzen dira: bat-egitean bi elementuen banakotasuna mantentzen
da; nahasketan, ordea, ez. Egun teknika bereziak eta aurreratuak daude banaketa
hori burutzeko, egia esan (adib.: elektrolisia…), baina egile batzuen iritziz,
banaketaren kosteak, nahasketaren balioari gehituta, elementu bien balioa
gainditzen badu, banaketak kaltea eragiten duela ondorioztatu beharko da.


Nahasketa ondasun higikorren jabeen borondatez gerta daiteke, edo kasualitatez.
KZko 381. artikuluak hau xedatzen du: Si por voluntad de sus dueños se mezclan
dos cosas de igual o diferente especie, o si la mezcla se verifica por
casualidad, y en este último caso las cosas no son separables sin detrimento,
cada propietario adquirirá un derecho proporcional a la parte que le
corresponda atendido el valor de las cosas mezcladas o confundidas.Jabekidetza
ezartzen du, beraz, estatuko legegileak, konponbide gisa, bi hipotesi horietan.
Aldiz, nahasketa jabe baten borondatez bakarrik gertatu bada baina honek fede
onez jokatuta, KZko 382.I artikuluak hau azpimarratzen du: Si por voluntad de
uno solo, pero con buena fe, se mezclan o confunden dos cosas de igual o
diferente especie, los derechos de los propietarios se determinarán por lo
dispuesto en el artículo anterior(jabekidetza, proportzioz). Nahasketa egin
zuenak fede txarrez jokatu badu, ordea, KZko 382.II artikuluak hau dio: Si el
que hizo la mezcla o confusión obró de mala fe, perderá la cosa de su
pertenencia mezclada o confundida, además de quedar obligado a la indemnización
de los perjuicios causados al dueño de la cosa con que hizo la mezcla.


3) Espezifikazioa


Zehaztapena edo espezifikazioa beste batena den material batekin obra berri bat
egitea da (adib.: hirugarren baten marmolarekin estatua bat egitea; beste baten
zurarekin altzari bat egitea…). Egia esan, doktrinak kritikatu izan du
zehaztapena akzesioaren araudian kokatzea, ez baitago, hipotesi honetan, bi
elementuren baturarik, zentzu hertsian. Zerbait berria sortzen du norbaitek
beste batena den materialarekin. Printzipioz, gainera, espezifikazioaz hitz
egin ahal izateko, obra egiten duenak ezin du materialaren jabearekin aldez
aurretiko harreman juridikorik izan. Kanpo geratuko dira, halaber, jada
existitzen den ondasun baten konponketa edo berritzea. Gakoa, beraz,
suposamendu honetan jabea nor den hautatzea da: materialaren jabea ala obra
burutu duena.


KZko 383. artikuluak eskaintzen ditu hipotesia ebazteko irizpideak: El que de
buena fe empleó materia ajena en todo o en parte para formar una obra de nueva
especie, hará suya la obra, indemnizando el valor de la materia al dueño de
ésta. Si ésta es más preciosa que la obra en que se empleó o superior en valor,
el dueño de ella podrá, a su elección, quedarse con la nueva especie, previa
indemnización del valor de la obra, o pedir indemnización de la materia. Si en
la formación de la nueva especie intervino mala fe, el dueño de la materia
tiene el derecho de quedarse con la obra sin pagar nada al autor, o de exigir
de éste que le indemnice el valor de la materia y los perjuicios que se le
hayan causado.












4.-Usukapioa


4.1.-Sarrera


Kode Zibilak 609. artikuluan, gogoratu beharra dago, PRESKRIPZIOA aipatzen du
jabetza eta beste eskubide errealen titulartasuna lortzeko bide bezala. KZko
1930. artikuluak xedapen hura zehazten du, halaber: Por la prescripción se
adquiren, de la manera y con las condiciones determinadas en la ley, el dominio
y demás derechos reales. También se extinguen del propio modo por la
prescripción los derechos y las acciones, de cualquier clase que
sean.Preskripzioa, beraz, eskubideak eskuratzeko eta, aldi berean, galtzeko
bidea da. Preskripzioaren bitartez, eskubideen titulartasuna eskura daiteke,
eta orduan, preskripzioa eskuratzailea izango da, hots, USUKAPIOA. Preskrizio
azkentzailea edo iraungitzailea, berriz, eskubideen titulartasuna galtzeko bide
gisa taxutzen da. Batzuetan, biek topo egiten dute, eta bat gailentzen da, KZko
1962. artikuluak islatzen duen bezala: Las acciones reales sobre bienes muebles
prescriben a los seis años de perdida la posesión, salvo que el poseedor haya
ganado por menos término el dominio (…).Hipotesi horretan, ezin izango da
akzioaren azkentze-epea bukatu ez dela argudiatu, bitartean, epe laburrago
batean, beste batek eskubidearen titulartasuna eskuratu baitu usukapioaren
bertutez. Azken honi erreparatuko zaio atal honetan, beraz, preskripzio
azkentzailea Pertsonaren Zuzenbidean aztertu baitzen.


Usukapioa, berez, edukitza soiletik eskubidearen titulartasuna eskuratzea
ahalbidetzen duen tresna da. Pertsona batek, eskubidea edo gauza
edukitzeagatik, zenbait legezko ukanbehar betez gero, denboraren poderioz,
eskubide horren titulartasuna eskuratzen du. Hori da usukapioa, edo eskubidea
usukapitzea, nolabait esateko. Usukapioa, hala, edukitzaren efektu posible bat
da, izatezko egoera batetik, legeak hala ahalbidetzen duelako, titulartasun
juridiko bat finkatzeko bidea, alegia.


Usukapioaren funtsa edo funtzioa aztertzean bi ikuspuntu plazaratu dira egileen
artean: 1) Ikuspuntu subjektiboa, zeinaren oinarrian eskubidearen titularraren
alfergura, negligentzia edo abandonoa legoke. Tesi horren arabera, eskubide
baten titularrak ez badu berau defendatzen legegileak bere eskura uzten dituen
akzioen bitartez, denboraren poderioz, eskubide hori edo gauza hori edukitzan
duenak titulartasuna eskuratuko du, benetako titularrak utzi egin duelako,
‘paso’ egin duelako, alegia. Tesi horren kritika, hain justuki, subjektibotasun
horretan datza: nahikoa izango litzateke titularrak eskubidea abandonatzeko
borondaterik ez duela adieraztea, usukapioak bere jokoa ez agertzeko, edo/eta
akzioak egikaritu ezin izan dituela esatea bere portaerak ondoriorik ez
izateko; 2) Tesi horren ondoan, ikuspuntu objektiboago bat aldarrikatzen duena
dago, hots, egun doktrinaren gehiengoak jarraitzen duena. Usukapioaren
efektuak, beraz, ez dira negligentea izan den jabeari ezarritako zigorra,
trafiko juridikoaren segurtasunak galdatzen duen soluzioa baizik. Eskubideak
eta akzioak epe batzuen artean egikaritu behar dira eta titularrak ez badu ezer
egiten berea dena babesteko eta defendatzeko, ezinezkoa da portaera horri
efekturik ez egoztea. Jabe batek berea den ondasuna ez badu hogei urtean berea
balitz bezala tratatu, ordenamenduaren iritziz, ezin izango du, hogei urte
geroago, iritziz aldatu duelako, berea izan dena berreskuratu, betiere beste
batek hogei urte horietan gauza edo eskubide hori berea balitz bezala egikaritu
badu hirugarrenen aurrean. Zaharkitutako pretentsio juridikoak ekiditea
litzateke, beraz, usukapioaren helburua, eskubideak eta akzioak epe baten
barruan egikaritu daitezen bideratzea alegia.


4.2.-Motak


Hainbat usukapio mota bereiz daitezke:


   1. Ohiko usukapioa eta ezohiko usukapioa: ohikoa edukitzailea fede onekoa
      denean gertatzen da, baldin eta edukitzeko bidezko titulua badu.
      Ezohikoa, ordea, edukitzaileak fede onik eta bidezko titulurik ez duenean
      ematen da (KZko 1959. art.), edukitzaile izate soilagatik.
      Ezberdintasuna, funtsean, epea izango da: ohiko usukapioan epeak
      laburragoak izango dira titulartasuna preskripzioz eskuratzeko, eta
      ezohikoan, edukitzaileari galdatuko zaion epea luzeagoa izango da, hain
      zuzen titulua eta fede ona falta zaizkiolako. Hala ere, ezohiko edukitzak
      KZko 1941. artikuluak aurreikusten dituen ukanbeharrak bete beharko ditu.
   2. Ondasun higikorren eta higiezinen usukapioa: ondasun higikorrak
      usukapitzeko, halaber, epeak laburragoak izango dira ondasun higiezinekin
      alderatuz, epe luzeago galdatzen baitu legegileak hauekiko titulartasuna
      lortzeko.


4.3.-Usukapioaren eremua


4.3.1.-Eremu subjektiboa


Estatuko legegileak KZko 1931. artikuluan hau dio: Pueden adquirir bienes o
derechos por medio de la prescripción las personas capaces para adquirirlos por
los demás modos legítimos.Arau orokorra oso zabala da, beraz. Ez dago,
eskuratzeko gaitasunari begira, inolako arau espezifikorik. Horrela, objektu
bat edo eskubide bat edukitzan izateko beharrezkoa den gaitasuna izango da,
finean, berorren titulartasuna lortzeko beharrezkoa. Gogoratu beharra dago,
zentzu honetan, KZko 443. artikuluak edukitzari buruz galdatzen duena
adingabeei eta ezgaiei dagokienez; edukitzeko gaitasuna izango dutela baina
edukitzatik eratortzen diren eskubideez baliatzeko, ordea, haien legezko
ordezkarien asistentzia beharko dutela.


Beste arau garrantzitsu bat jasotzen du, bestalde, nahiz eta preskripzio
azkentzaileari dagokion baina analogiaz usukapioari ere aplikagarria suertatu,
KZko 1932. artikuluak: Los derechos y acciones se extinguen por la prescripción
en perjuicio de toda clase de personas, incluidas las jurídicas, en los
términos prevenidos por la ley. Queda siempre a salvo a las personas impedidas
de administrar sus bienes el derecho para reclamar contra sus representantes
legítimos, cuya negligencia hubiese sido causa de la prescripción.Preskripzioa,
beraz, bai eskuratzailea, baita azkentzailea ere, pertsona orori dagokio,
fisikoa zein juridikoa izan.
Eremu subjektiboarekin bukatzeko, beste bi arau zehatz aipatu behar dira:


-KZko 1933. artikulua: La prescripción ganada por un copropietario o comunero
aprovecha a los demás.Erkidego baten baitan, beraz, kide batek usukapioz
eskuratu badu bere ‘kuotaren’ titulartasuna edukitzatik abiatuta, erkidego
osoari suertatuko zaio probetxugarri, eta denek eskuratuko dute usukapioz haien
kuotaren titulartasuna. Horretarako, ordea, preskripzioz eskuratu duen kideak
komunitatearen izenean edo bere kontura eduki behar izan du gauza edo
eskubidea, erkidegoak edukitzan duena, alegia. Berarentzat bakarrik eduki badu,
berari bakarrik aplikatuko zaio usukapioaren eraentza.


-KZko 1934. artikulua: La prescripción produce sus efectos jurídicos a favor y
en contra de la herencia antes de haber sido aceptada y durante el tiempo
concedido para hacer inventario y para deliberar.Horrek esan nahi du, beraz,
jaraunspena banatugabea dagoen tartean, usukapioak bere efektuak sor
ditzakeela, jaraunsleek jaraunspena onartu baino lehenago eman daitekeen tarte
horretan, alegia, kausatzailea hil denetik onarpenera doana.


4.3.2.-Eremu objektiboa


Atal honetan zehaztuko da zein diren usukapioaren bidez eskura daitezkeen
gauzak eta eskubideak. Behin eta berriz, Kode Zibilak usukapioaren bidez
JABETZA eta BESTE ESKUBIDE ERREALAK eskuratu daitezkeela dio. Baina
jabetzarekin kontua oso argi badago ere, eskubide erreal mugatuetan, berriz,
ñabardura batzuk ezarri behar dira.


Gozamen-eskubidea, erabiltzeko eskubidea, biztantzeko eskubidea eta zortasun-
eskubideak dira [azken hauei dagokienez, itxurazkoak ez direnak eta etenak
kenduta] usukapioz eskura daitezkeenak, hala aipatzen baitu esanbidez estatuko
legegileak. Hala ere, azalera-eskubidea eta enfiteusi-zentsua ere usukapioz
eskura daitezkeela dio doktrinaren gehiengoak, bahiarekin gertatzen den bezala.
Hipoteka-eskubidea, aldiz, ezin da usukapio bidez eskuratu, ez baitakar ahalmen
fisikorik gauzarekiko eta, gainera, derrigorrezkoa delako Jabetza Erregistroan
titulartasuna hasieratik inskribatzea.


Gauzen usukapioari dagokionez, halaber, KZko 1936. artikuluak hau dio: Son
susceptibles de prescripción todas las cosas que están en el comercio de los
hombres.Beraz, trafiko juridikoan erabilia izateko legezko zilegitasuna izan
beharko du edukitzan izaten den objektuak, baita edukitzan izateko kualitatea
ere, noski. Hala, jabari publikoko ondasunak ezingo dira usukapioz eskuratu
[hondartzak, mendiak, enparantzak…], betiere erabilera publikotik baztertuak
izan ez badira. Noblezia-tituluak, halaber, usukapioz eskura daitezke berrogei
urtez erabili eta gozatu badira.




5.-Usukapioaren legezko ukanbeharrak


Usukapioz ondasun bat edo/eta eskubide bat eskuratu ahal izateko ezinbestekoa
da subjektu batek gauza edo eskubide hori EDUKITZAN izatea. Edukitza horrek,
hala ere, zenbait ukanbehar bete beharko ditu, KZko 1941. artikuluari jarraiki:
La posesión ha de ser en concepto de dueño, pública, pacífica y no
interrumpida.Usukapioz edukitzan izaten denaren titulartasuna eskuratzeko,
beraz, edukitzak JABE kontzeptuan eginikoa izan behar du, PUBLIKOA, eta ez
klandestinoa, PAZIFIKOA, eta ez beste norbaiti indarkeriaz kendutakoa, eta,
gainera, ETENIK IZAN EZ DUENA. Azken ukanbehar honi buruz bi hitz gaineratu
behar dira, hala ere.


Usukapioz gauza edo eskubide baten titulartasuna eskuratu ahal izateko,
edukitzak jarraikakoa izan behar du, hots, etenik jasan ez duena. Horrela,
legegileak ezartzen dituen epeak betetzean, edukitzak ukanbehar horiek baditu,
edukitzaileak eskubidearen edo gauzaren titulartasuna eskuratuko du. Nola
eteten da, bada, edukitza, usukapioaren efektuak galarazteko? KZko 1943.
artikuluak hau dio: La posesión se interrumpe, para los efectos de la
prescripción, natural o civilmente.Etetea naturala izango da, edozein
arrazoigatik, edukitza iraungitzen denean: gauza desagertu edo desegin denean,
edukitza kostubidez edo dohainik beste bati transmititu zaionean, borondatezko
errenuntzia burutu duenenean edukitzaileak edo/eta gauza edo eskubidea gizakion
komertziotik kanpo geratu denean (KZko 460. art.). 1943. artikuluak urtebeteko
epea aipatzen duenean, argi dago 460.4 artikuluak aipatzen duen hipotesiari
egiten diola erreferentzia, hots, beste norbaitek edukitzaileari bere edukitza
kendu dionean gertatzen dena, hain zuzen ere. Kasu horretan, urtebeteko epea
igaro bada edukitza-akzioak tarteratu gabe, edukitzaileak bere edukitza galtzen
du eta besteak berea ‘konbalidatzen’ du, jakina denez. Beste suposamendu
guztiek ez dute urtebeteko epea behar.


Bestalde, etetea zibila izango da, KZko 1945. artikuluaren arabera, epaile
batek usukapitzen ari den edukitzailea JUDIZIALKI ZITATU egiten duenean
prozedura baten parte hartzeko. Xedapen hau 1946 eta 1947. artikuluekin uztartu
behar da halaber: Se considerará no hecha y dejará de producir interrupción la
citación judicial: 1º. Si fuere nula por falta de solemnidades legales. 2º. Si
el actor desistiere de la demanda o dejare caducar la instancia. 3º. Si el
poseedor fuere absuelto de la demanda[1946. art.]; También se produce la
interrupción civil por el acto de conciliación, siempre que dentro de dos meses
de celebrado se presente ante el Juez la demanda sobre posesión o dominio de la
cosa cuestionada[1947. art.]. Horrela, edukitzaile bati zitazio bat heltzen
zaionean, edo kontziliazio-egintza egiteko deialdia jasotzen duenean, beste
batek bere edukitza kuestionatu egiten duela esan nahi du; prozedura bati
jarraituko zaiola eta epai batek erabakiko duela edukitza hori edo edukitzan
dagoen hori nori dagokion. Hala, edukitzailearen edukitza etena geratuko da eta
usukapioari begira ez da denbora-tarte hori zenbatuko. Bukatzeko, KZko 1948.
artikuluaren xedapena kontuan hartu behar da: Cualquier reconocimiento expreso
o tácito que el poseedor hiciere del derecho del dueño interrumpe asimismo la
posesión.


Usukapioa eten arren, edukitzaileak lortzen badu edukitza mantentzea
(prozedurak ez duelako aurrera egin edo/eta edukitza ez zaiolako kendu), epea
berriro kontatzen hasiko da, ez baitago, espainiar ordenamendu juridikoan,
usukapioaren suspentsioa onartzen duen xedapenik.
Halaber, usukapioaren betekizunei dagokionez, kontuan hartu behar da legegileak
ohiko eta ezohiko usukapioaren artean egiten duen bereizketa. Gogoratu beharra
dago, ohiko usukapioa fede oneko edukitzaileari dagokiola (edukitzeko titulu
zilegia bere eskuetan duena) eta ezohikoa, fede txarrekoari, alegia (edukitzeko
titulu zilegirik ez duena). Zentzu horretan, beraz, OHIKO USUKAPIOAk betekizun
gehiago ditu, ezohikoari galdatzen ez zaizkionak (KZko 1955.II eta 1959. art.).
Bi ukanbehar gehitu behar zaizkio, hala, ohiko usukapioari dagokionez,
edukitzaileari: FEDE ONA eta TITULU ZILEGIA. Bi ukanbehar horiek, ondasun
higiezinei dagokienez, KZko 1957. artikuluak aurreikusten ditu, eta fede ona,
1955. artikuluak ondasun higikorrei dagokionez, KZko 464.I artikuluaren
arabera, ondasun higikorretan, fede onak titulu zilegia automatikoki
dakarrelako.


a) TITULU ZILEGIA (justo título): ondorioz, eskubide baten titulartasuna
usukapioaren bidez eskuratzeko, edukitzaileak titulu zilegia izan behar du
eskuetan, hots, bere edukitza oinarritzen duen transmisio-negozio juridiko
baten existentzia. Baina edukitzailea, kasu honetan, ez da jabea, beraz,
negozio juridiko horrek eraginkortasun falta izan behar du (edo eskubidea
transmititu ziona ez zen benetako titularra, edo benetako titularra egonik,
hark ez zion titulartasuna transmititu edukitzaileari) edukitzaileak usukapiora
jo behar izateko eskubidearen titulartasuna eskuratzearren. Edozelan ere,
edukitzaileak eskuetan duen titulua jatorrizkoa izan daiteke, okupazioz
eskuratu duelako, adibidez, edukitzan duen gauza edo eskubidea, fede onez res
nullius edo abandonatutako gauza zela uste izan bazuen eskuratu zuenean.


Usukapioari begira, beraz, titulu zilegiak hiru betekizun bildu beharko ditu:
BIDEZKOA, BENETAKOA eta BALIOZKOA izan beharko du, alegia. Bidezkoa izan behar
duela esatean, edukitzaileak orain edukitzan duen eskubidea transmititzeko
titulu nahikoa eta egokia dela esan nahi da, nahiz eta, hipotesi honetan,
titularrak duen zilegitasun edo gaitasun faltagatik azkenean transmisioa burutu
ez [salerosketa-kontratua, dohaintza edo oinordetza, adibidez; ez lirateke
bidezko tituluak, ordea, komodatoa, alokairua eta gordailua]. Titulua bidezkoa
dela ez da presumituko, hala ere: El justo título debe probarse; no se presume
nunca (KZko 1954. art.). Benetako titulua izan behar duela esaten denean,
berriz, existentzia objektiboa izan behar duela esan nahi da, hots, titulu
simulatua ez izatea (nahiz eta simulazio erlatiboan, usukapioari begira, titulu
nahikoa izan, simulatua, azpian gordetzen den eskubidea eskuratzeko).
Bukatzeko, tituluak baliozkoa izan behar du (KZko 1953. art.), hau da, bere
ezinbesteko elementuetan akatsik ez egotea. Deusezagarria edo erreszindigarria
den tituluak eskubidea usukapitzeko balioko du, baina usukapioak ez du
deusezagarritasun- edo erreszindigarritasun-kausa ezabatuko, soilik
eskualdatzailearen titulartasun falta, alegia.


b) FEDE ONA: titulu zilegia elementu objektiboa bada, edukitzailearen fede ona
elementu subjektiboa izango da. Fede ona, hipotesi honetan, edukitzaileak
eskualdatzaileak eskubidearen titulartasuna transmititu ziola uste izatea da
(KZko 1950. art.). Ez da ezjakintasun soila, orduan, benetan eskubidea berea
dela uste izatea baizik. Hala ere, baloratu beharko da edukitzailearen
diligentzia falta, ezagutu behar zuen datu bat ezagutzen ez zuela adierazten
duen kasuetan. Edozelan ere, gogoratu beharra dago edukitzailearen fede ona
presumitu egiten dela, titulu zilegia ez bezala. Ondorioz, usukapioagatik
kaltetuak frogatu beharko du edukitzailearen fede txarra. Gainera, KZko 1951.
artikuluak hau dio: Las condiciones de la buena fe exigidas para la posesión en
los artículos 433, 434, 435 y 436 de este Código, son igualmente necesarias
para la determinación de aquel requisito en la prescripción del dominio y demás
derechos reales.Beraz, 1950. artikulua 433. artikuluarekin uztartuz, argi
geratzen da edukitzaileak, fede oneko izateko, ez dituela eskubidearen
transmisio-tituluak dituen akatsak ezagutu behar, hots, titularraren
zilegitasun falta, alegia.


Ordezkari bidez eskuratu badu edukitzaileak eskubidearen edukitza, nork izan
behar du, ordea, fede onekoa? DE CASTROren hitzak esanguratsuak dira:


La buena fe, tanto la requerida en los tratos y contratos como para
caracterizar la posesión, queda excluida por la mala fe tanto
delrepresentadocomo delrepresentante. La del representado supone impedimento,
al no merecer la especial protección derivada de la buena fe. La del
representante, más que por no haber manchado el negocio o el acto desde su
nacimiento, porque el representado ha de responder de la conducta del
representante en el ámbito del ejercicio de la representación.
En el caso de una adquisición por
persona jurídica, la buena fe no han de tenerla todos los miembros que la
componen, sino el órgano que, encargado de la gestión social, ha decidido la
adquisición, es decir, todos sus componentes, aunque el negocio se efectúe en
el miembro de aquel órgano que éste haya designado al efecto (v.gr. un
consejero o el Presidente del Consejo de Administración). Si la persona
jurídica ha actuado por medio de un representante (p. ej. el Consejo de
Administración de una sociedad anónima decide adquirir un inmuble para sus
oficinas y da poder al efecto a una persona extraña al Consejo para que lleve a
efecto la compra), estamos ante el caso del párrafo anterior.
En la
comunidad de bienes, donde por definición no hay personalidad jurídica distinta
de las de sus componentes, la cuestión se complica por lo dispuesto en el
artículo 1.933 específicamente para la usucapión. Si la prescripción ganada por
un comunero de buena fe aprovecha a los demás (que pueden ser de mala fe),
parece que habrá que atender exclusivamente a la buena o mala fe del comunero
usucapiente. Frente a ello cabría replicar que en tal supuesto cada comunero no
adquirirá por usucapión más que su cuota, por lo que el de buena fe la
adquirirá en plazo más corto que el de mala fe. Sin embargo, la literalidad del
precepto, que no distingue, será un obstáculo para acoger soluciones más justas
por no automáticas.


6.-Epeak
Orain arte aipatutako ukanbeharrez gain, usukapioaren bidez eskubide baten
titulartasuna eskuratzeko, denbora-tarte batek igaro behar du. Eta hori
ezberdina izango da ohiko eta ezohiko usukapioan, baita ondasun higiezinen eta
higikorren usukapioari dagokionez. Zerrenda egingo da ondoren:


1) OHIKO USUKAPIOA:


-Ondasun higiezinak: 10 urte. Eta 20 urte, absentzia kasuetan. KZko artikulu
batzuk hartu behar dira kontuan: El dominio y demás derechos reales sobre
bienes inmuebles se prescriben por la posesión durante diez años entre
presentes y veinte entre ausentes, con buena fe y justo título(KZko 1957.
art.); Para los efectos de la prescripción se considera ausente al que reside
en el extranjero o en Ultramar. Si parte del teimpo estuvo presente y parte
ausente, cada dos años de ausencia se reputarán como uno para completar los
diez de presente. La ausencia que no fuere de un año entero y continuo, no se
tomará en cuenta para el cómputo(KZko 1958. art.).


-Ondasun higikorrak: 3 urte. Hala dio KZko 1955.I artikuluak: El dominio de los
bienes muebles se prescribe por la posesión no interrumpida de tres años con
buena fe.KZko 464. artikuluarekin harremanetan jarri behar da xedapen hau, fede
onak titulu zilegia suposatzen baitu.


2) EZOHIKO USUKAPIOA:


-Ondasun higiezinak: 30 urte. Ikus KZko 1959. artikuluak dioena: Se prescriben
también el dominio y demás derechos reales sobre los bienes inmuebles por su
posesión no interrumpida durante treinta años, sin necesidad de título ni de
buena fe, y sin distinción entre presentes y ausentes, salvo la excepción
determinada en el artículo 539.


-Ondasun higikorrak: 6 urte. Hartara, KZko 1955.II artikulua: También se
prescribe el dominio de las cosas muebles por la posesión no interrumpida de
seis años, sin necesidad de ninguna otra condición.Kontuan hartu behar da, hala
ere, KZko 1956. artikuluak xedatzen duena: Las cosas muebles hurtadas o robadas
no podrán ser prescritas por los que las hurtaron o robaron, ni por los
cómplices o encubridores, a no haber prescrito el delito o falta, o su pena, y
la acción para exigir la responsabilidad civil, nacida de delito o falta.


KZko 1960. artikuluak, halaber, denboraren kontaketari dagokionez, hiru arau
xedatzen ditu: En la computación del tiempo necesario para la prescripción se
observarán las reglas siguientes: 1ª. El poseedor actual puede completar el
tiempo necesario para la prescripción, uniendo el suyo al de su causante. 2ª.
Se presume que el poseedor actual, que lo hubiera sido en época anterior, ha
continuado siéndolo durante el tiempo intermedio, salvo prueba en contrario.
3ª. El día que comienza a contarse el tiempo se tiene por entero, pero el
último debe cumplirse en su totalidad.Lehenengo araua legatudunarentzat
ezarrita dago, kausatzailearen edukitzari batzen baitzaio berea. Jaraunslea
balitz, ez litzateke accesio possessionisa gertatuko, edukitza bera
litzatekeelako kausatzailearena eta jaraunsleak eskuratzen duena.




7.-Efektuak


Usukapitzeko, edukitzaileari galdatzen zaizkion ukanbeharrak betetzen badira
eta legegileak ezarritako epea igaro bada, edukitzaileak eskubidearen
titulartasuna eskuratuko du. Hori bai, epaileak ez du ofizioz kontuan hartuko;
beraz, titular berriaren esku egongo da usukapioaren efektua hirugarrenen
aurrean aurkatzea. Usukapioari uko egin diezaioke, beraz, edukitzaileak [KZko
1935. art.: Las personas con capacidad para enajenar pueden renunciar la
prescripción ganada; pero no el derecho de prescribir para lo sucesivo.
Entiéndese tácitamente renunciada la prescripción cuando la renuncia resulta de
actos que hacen suponer el abandono del derecho adquirido], hots, jabe ohiaren
eskaeraren aurrean usukapioa ez aurkatzeari, alegia. Hala ere, nahiz eta
usukapioa aurkatzeari uko egin titular berriak, KZko 1937. artikuluak arau
garrantzitsu bat jasotzen du: Los acreedores, y cualquiera otra persona
interesada en hacer valer la prescripción, podrán utilizarla a pesar de la
renuncia expresa o tácita del deudor o propietario.Onartzen badu titulartasun
berria, ostera, eskubideak eskaintzen dizkion ahalmen guztiak egikaritu ahal
izango ditu titularrak. Atzeraeraginkortasunez, gainera, edukitza hasi zenetik,
eten ez bada; bestela, etena bukatzen denetik zenbatuta.


8.-Usukapio askatzailea


Edukitzaileak, usukapioa dela medio, gauza edo eskubidearen titulartasuna
eskuratzen badu, gauza edo eskubide horren gainean ezarrita zeuden eskubide
errealen titulartasuna ere lortzen al du? Ala, eskubidearen titulartasuna
eskuratuta, indarrean jarraituko al dute haren gainean ezarritako beste
eskubide erreal batzuek, hirugarrenak direnean horien titular? Usukapio
askatzailea hipotesi honetan gertatzen da, beraz: edukitzaileak usukapioaren
bidez, edukitzan izan duen eskubidearen titulartasuna lortzeaz gain, horren
gainean ezarritako beste eskubide errealen eskubidea lortzen duenean, hau da,
eskubide ‘nagusia’ren titularra izanik beste eskubide errealen titulartasuna
ere lortzen badu, konfusioz, eskubide ‘nagusi’ hori kargez libre geratuko da,
beste eskubide erreal horiek iraungi egingo baitira titularra berbera delako
[adib.: jabetza-eskubidea lortzen dut eta haren gainean ezarritako gozamen-
eskubidea ere bai].


Ezohiko usukapioari dagokionez, aurreko paragrafoan eginiko adierazpenak ez du
arazo larregirik sortzen. Baina, ohiko usukapioari dagokionez, ordea, gogoratu
behar da honek fede ona eta titulu zilegia galdatzen diola edukitzaileari.
Hala, titulu horretan beste baten aldeko gozamen-eskubide bat agertzen bada,
esaterako, ohiko usukapio bidez jabetza lortzeak ez dio edukitzaileari
‘askatasuna’ ekarriko, hots, ez da gozamen-eskubide horretaz aske geratuko.
Eskubide hori eskuratuko luke ezohiko usukapioaren bidez (fede ona eta titulu
zilegia galdatzen ez duena), epe luzeago bat igaro ondoren. Alderantziz,
jabetza-eskubidea ohiko usukapio bidez eskuratzekotan, tituluak ez badu beste
eskubide errealik dagoela aipatzen, edukitzaileak jabetza-eskubidearen
titulartasuna lortzearekin batera, eskubide ‘askea’ lortuko du, beste eskubide
errealek suposatzen duten kargarik gabe, alegia.


Edozelan ere, ondasun higiezinei dagokionez, Jabetza Erregistroari dagokion
araudia kontuan hartu beharko da (HLko 36. art., hain zuzen), baina liburuki
honen azken partean aztertuko da gai hori.




5.-Tradizioa galdatzen duten kontratuak


KZko 609. artikulua aztertzean ikusi den bezala, ‘tradizioa’ galdatzen duten
kontratuak edo negozio juridikoak jabetza eskuratzeko modu eratorri gisa
hartzen ditu estatuko legegileak. Orobat, garrantzitsua da oso, puntu honetan,
zein den espainiar ordenamendu juridikoak erabiltzen duen eskubide errealen
transmisio-sistema: salerosketa-kontratu bat gauzatzen dutenean erosleak eta
saltzaileak, noiz kontsideratzen da bihurtu dela eroslea erosi duen gauzaren
jabe? Noiz esan daiteke, beraz, eskubidearen eskualdaketa burutu dela?


Zuzenbide konparatuan, eskubide errealen transmisioari dagokionez, hiru sistema
daude indarrean. Banan-banan aztertuko dira, eta espainiar ordenamenduak zein
erabiltzen duen finkatuko da.


a) Tituluaren eta moduaren teoria


Teoria honen arabera, eskubide baten transmisioa gauzatzeko bi elementu dira
beharrezkoak: titulua eta modua. Titulua eskubidearen eskualdaketa ahalbidetzen
edo oinarritzen duen negozio juridikoa litzateke (adib.: salerosketa-
kontratua), eta modua, ordea, tradizioa (traditio) litzateke; hots,
eskubidearen edukitzaren traspasoa eskualdatzailearen eskuetatik
eskuratzailearenetara. Bi elementuen batura dela medio eskuratzen du erosleak,
esaterako, erosi duenaren jabetza: salerosketa-kontratuaren oinarrian (titulua)
eta erositakoaren edukitza jasotzean (modua). Titulua bakarrik baldin badago,
betebehar bat soilik sortuko da saltzailearen kontra, eroslearen alde
eskubidearen edo gauzaren eskualdaketa burutzeko. Eta modua baldin badago
bakarrik, edukitzaren transmisioa egongo da baina ez eskubidearen
titulartasunarena.


Europako Kode zibil batzuetan teoria hau gailendu zen XIX. mendearen bukaeran,
esaterako, Austriako Kode Zibila.


b) Adostasunean oinarritzen den eskualdaketaren teoria


Teoria hau tradizioak Erromatar Zuzenbidean denborarekin izan zuen
espiritualizazio-prozesuaren ondorioa da. Hasieran, tradizioa edo edukitzaren
traspasoa erreala zen, hots, fisikoa. Baina pixkanaka, tradizio-era sinbolikoak
onartzen joan ziren, edukitzaren eskualdaketa fisikoa ekidin eta gainditzen
zutenak. Azkenean, hain zen sinbolikoa tradizioa edo entrega, ezen
kontratugileen adostasun soilarekin burutzen baitzen eskubidearen eskualdaketa.
Zuzenbide Natural Arrazionalistaren Eskolak progresio hau arau gisa hartu eta
eskubideen eskualdaketak aldeen adostasun soilean oinarritu behar zuela erabaki
zuen (GROCIO, PUFENDORF).


Frantziako 1804ko Kode Zibilak bere egin zuen sistema hau eta bertatik Italiako
1942ko eta ondorengo 1965ko Kode Zibiletara igaro zen.


c) Traslazio-akordio abstraktuaren teoria


XIX. mendean alemaniar pandektistek, SAVIGNY abiapuntu gisa hartuta, tradizioa
era abstraktu batean interpretatu zuten. Haien ustetan, tradizioak ez du
tituluaren beharrik eskubidearen eskualdaketa burutzeko. Tradizioak,
edukitzaren transmisioa dakarren heinean, ez du baliozko titulu baten beharrik.
Nahikoa da aldeen adostasuna tradizioarekin batera eskubidearen eskualdaketa
gauzatzeko. Aldeen adostasun horri akordio abstraktua deitzen diote egile
horiek. Nahikoa da aldeak –esaterako, eroslea eta saltzailea-, saltzeko eta
erosteko ados ipintzearekin. Betebeharrak eta eskubideak sortuko ditu akordio
honek bientzat, baina transmisioa ‘entregarekin’ gauzatuko da, hots, erosi edo
saldu nahi dena eroslearen eskuetan jarri ondoren. Sistema honek izugarrizko
abiadura eskaintzen dio trafiko juridikoari eta ziurra da.


Alemaniako Kode Zibilak indarrean jarri zuen sistema hau. Bertan, ondasun
higikorrak tradizioaren bidez eskualdatzen dira, aldeen akordio abstraktu baten
oinarrian. Eta ondasun higiezinak, berriz, akordio abstraktuarekin eta Jabetza
Erregistroan jabetza-eskubide berria inskribatzearekin.


d) Espainiar ordenamendu juridikoan indarrean dagoen translazio-sistema


Espainiar zuzenbidean indarrean dagoen eskubideen translazio-sistema tituluaren
eta moduaren teorian oinarritzen da. Hala zioen, izatez, 1888ko Oinarri
Legearen 20. Oinarriak: Los contratos, como fuente de las obligaciones, serán
considerados como meros títulos de adquirir en cuanto tengan por objeto la
traslación del dominio o de cualquier otro derecho a él semejante.Eta jakina
da, halaber, KZko 609. artikuluak, jabetza eta beste eskubide errealak
eskualdatu eta eskuratzeko bide bezala “tradizioa galdatzen duten kontratuak”
aipatzen dituela. Hala, 1889ko Espainiar Kode Zibilak, 1851ko Proiektuak egin
zuen hautua –frantziar Kode Zibilak indarrean jarri zuen adostasunaren bidezko
sistema traslatiboa ezartzen zuen- baztertu, eta titulu eta moduaren sistema
aukeratu zuen. Baina, antza, azken sistema hau Gaztelako ordenamenduan ezaguna
zen jada. Ikus bedi, bestela, 1861eko Hipoteka Legeak bere Zioen Adierazpenean
esaten zuena: Nuestras leyes, siguiendo a las romanas, adoptaron la diferencia
entre el título y el modo de adquirir y establecieron que el título sólo
produjera acción personal, pero que la propiedad y los demás derechos en la
cosa, y, por tanto, las acciones reales que se dan para reivindicarlos, sólo
nacieran de la tradición.


Jurisprudentziak, bestalde, KZko 609. artikuluaren adierazpen hura (por
consecuencia de ciertos contratos mediante la tradición) zentzu batean
interpretatzen du: xedapenak aipatzen dituen kontratu horiek jabetza
eskualdatzeko balio dutenak dira, hots, salerosketa, dohaintza, permuta…). Eta
kontratu horiek titulu gisa funtzionatzen dute, tradizioarekin batera,
eskubidearen titulartasuna eskualdatzen dutenak, alegia. Doakoa edo
kostubidezkoa izan daiteke titulu hori halaber.


Tradizioarierreparatuz, ostera, zenbait hitz esatea komenigarria da puntu
honetan. Era xume batean azaltzearren, tradizioa, eskualdatzaileak
eskuratzaileari egiten dion ‘entrega’ dela esan daiteke, bigarrenak onartu
egiten duena, alegia. Plano teoriko batean azpimarratu beharko litzateke, hala
ere, tradizioa edo entrega soila ez dela nahikoa eskubide errealaren
transmisioa burutzeko. Tradensaren eta accipiensaren adostasuna beharrezkoa da,
zalantzarik gabe, eskualdaketa hori kontsumatzeko. Bi aldeek egon behar dute
eskualdaketarekin ados eta tradizioa burutzean adostasun hori adierazi. Hala
ere, egungo trafiko juridikoan, maiz ez da adostasun horren adierazpen formalik
egiten: gauza edo eskubidearen transmisio materiala egiten da bakarrik;
batzuetan, gainera, entrega hori sinbolizatzen duten egintzak burutzen dira,
edukitzaren transmisioa ‘fisikoa’ edo ‘materiala’ izan gabe (KZko 1462.II art.,
agiri publikoa egilestea). Eremu honetan, izatez, tradizioak sekulako garapena
izan duela zehaztu beharra dago: hasieran, Erromatar Zuzenbide klasikoan,
tradizioak eskualdatu nahi zen objektuaren transmisio materiala suposatzen
zuen; baina, denboraren poderioz, espiritualizazio-prozesu bat izan zuen eta
tradizio hori aurrera eramateko era sinbolikoak eta fikziozkoak asmatu
zituzten. Zein dira, beraz, egungo espainiar Kode Zibilean indarrean dauden
tradizio-formak? Zein dira, finean, edukitzaren traspasoa gauzatzeko formak,
oinarrian bidezko titulua izanik?


Lau xedapen hartu behar dira kontuan tradizio-formei buruz sintesi bat
plazaratzeko: KZko 438, 1462, 1463 eta 1464. artikuluak. Azken hirurak, egia
esan, salerosketa-kontratuaren araudiari dagozkio, baina era orokor baten
aplika daitezke, doktrinaren eta jurisprudentziaren iritziz. Arauok aztertuta,
orduan, tradizioa gauzatzeko bost modu daudela esan daiteke:


1) Tradizio erreala


Erreala deitzen zaio, gauzei egiten dielako erreferentzia (res); kasu honetan,
gauzen entrega edo transmisio fisikoari edo materialari, hain zuzen ere. Eskuz
esku egin daiteke, ondasun higikorrak badira; eta higiezinak badira, ordea,
hauek fisikoki okupatuz, alegia. KZko 1462.I artikuluak tradizio-forma horri
puesta en poder y posesióndeitzen dio.


2) Tradizio sinbolikoa


Hipotesi honetan, edukitzaren traspasoa materiala edo fisikoa izan beharrean,
transmisio hori sinbolizatzen duen beste gauza bat ematen dio transmititzaileak
eskuratzaileari. Kode Zibilean bi adibide argi ezartzen dira:
-KZko 1463.I artikulua: Fuera de los casos que expresa el artículo precedente,
la entrega de los bienes muebles se efectuará: por laentrega_de_las_llavesdel
lugar o sitio donde se hallan almacenados o guardados.Ez dago arazorik ondasun
higiezinei arau hau aplikatzeko, bestalde, nahiz eta xedapenak ondasun
higikorrak bakarrik aipatu. Ondasun higiezin baten edukitza transmititzeko,
izatez, normalean giltzak ematen zaizkio eskuratzaileari.


-KZko 1464. artikulua: Respecto de los bienes incorporales, regirá lo dispuesto
en el párrafo segundo del artículo 1.462. En cualquier caso en que éste no
tenga aplicación se entenderá por entrega el hecho de poner en poder del
comprador lostítulos_de_pertenencia, o el uso que haga de su derecho el mismo
comprador, consintiéndolo el vendedor.Ondasun gorpuzdunen kasuan ere
aplikagarri izan daiteke xedapen hau, hala ere, ondasuna bera fisikoki
transmititu beharrean, edukitza jasotzen duen dokumentua edo agiria
traspasatzen zaionean eskuratzaileari.


3) Aldeen adostasuna


KZko 1463.II artikuluak xedatzen du hipotesi hau: (…) y por el sólo acuerdo o
conformidad de los contratantes, si la cosa vendida no puede trasladarse a
poder del comprador en el instante de la venta, o si éste la tenía ya en su
poder por algún otro motivo.Ondasun higikorrei eta higiezinei aplikagarri
izango zaie xedapen hau. Adibidez, saltzaileak erosleari etxe baten jabetza
transititzen dio baina, aldi berean, erosleak, orain jabe berria, etxea alokatu
egiten dio saltzaileari. Kasu honetan (constitutum possesorium), saltzaileak
etxearen edukitza izango du, baina beste titulu baten oinarrian, eta ez jabe
gisa. Jabe berria eroslea izango da, baina honek ez du zuzeneko edukitza
izango, bai bitartekoa, jakina den bezala. Ez da, beraz, edukitzaren traspaso
materialik emango kasu honetan, saltzaileak edukitzailea izaten jarraituko
baitu. Gerta daiteke, alderantziz, eroslea orain arte etxea alokatua zuena
izatea, maizterra, hain zuzen ere; eta salerosketa-kontratuaren bidez, jabe
bihurtzea. Ez da edukitzaren trantsizio fisikoa edo materiala gauzatu beharko,
jadanik eroslearen eskuetan baitago etxea (traditio brevi manu).


4) Eskritura publikoa egilestea


Ondasun higikorrei zein higiezinei suertatzen zaie aplikagarri, zentzu honetan,
KZko 1462.II artikuluak xedatzen duena: Cuando se haga la venta mediante
escritura pública, el otorgamiento de ésta equivaldrá a la entrega de la cosa
objeto del contrato, si de la misma escritura no resultare o se dedujere
claramente lo contrario. Hala, kontratuaren muina jasotzen duen eskritura
publikoa notarioaren aurrean sinatzea izango da entrega fisikoa sinbolizatuko
duen tresna. Ez da beste aparteko adostasunik beharko: saltzea eta erostea
adostuz, eskritura bera sinatzean edukitzaren traspasoa eman dela
kontsideratuko da, eskrituran bertan kontrako borondaterik plazaratzen ez bada.
Hori bai, hipotesi honetatik kanpo, eskritura publikoa egilesteak ez du, beste
kasu guztietan, edukitzaren traspasoa ekarriko. Transmititzaileak eskubidearen
titulartasuna transmitituko dio eskuratzaileari, baina edukitza mantenduko du,
titulurik gabekoa. Eskuratzailea jabea eta edukitzailea dela estimatuko da
legezko efektu guztietarako, ordea. Tradensak eskuratzaileari berak duen
edukitza-egoera transmitituko dio, alegia: bitarteko edukitza badu, hori jasoko
du eskuratzaileak (adib.: saltzen dion etxea alokairuan badu); eta, saltzen
duen gauzarekiko edukitzarik ez balu, egoera hori ere eskualdatuko dio
eskuratzaileari. Honek erreibindikazio-akzioa izango du eskura, jada berea
denaren edukitza berreskuratzeko.


5) Gauza gorpuzgabeen tradizioa


Gorago azaldu den KZko 1464. artikulua hartu behar da kontuan hipotesi honi
dagokionez. Xedapen honek 1462.II artikuluari egiten dio erremisio zuzena, eta
beste hau aplikagarri suertatzen ez den kasuetarako, tituluen transmisioa edo/
eta eskuratzaileak gauzarekiko egin dezakeen erabilera hartzen ditu legegileak
tradizio-era gisa.


Hainbat tradizio-era daudela argi geratu da, beraz, aurreko zerrendarekin.
Finean, tradizioa ordenamendu juridikoak ahalbidetzen duen ‘euskarri’ bat
litzateke, aldeen artean eta hirugarrenekiko, jabetza edo eskubide erreal baten
eskualdaketa burutu dela adierazteko funtzioa duena, alegia. Tradizio erreala,
beraz, aukera bat besterik ez da. Garrantzitsuena da hirugarrenei
eskuratzailearen edukitza ezagutzeko bide bat eskaintzea eta ziurtasun
juridikoaren pisua azpimarratzea.


Jabetza Erregistroan titulua (hau da, eskuratzailearen jabego berria)
inskribatzeak, tradizioa burutu gabe, berau ordezkatzen al du? Doktrinaren
gehiengoaren ustetan, Erregistroan inskribatu behar diren eskualdaketek osoak
izan behar dute, hots, tradizioarekin burutu direnak. Erregistroak trafiko
juridikoan burutu diren eskualdaketak adierazten ditu soilik, ez ditu berak
sortzen. Hala ere, eskritura publikoa derrigorrezkoa denez eskubidea inskribatu
ahal izateko, KZko 1462. artikulua aplikagarri suertatuko da. Bestalde, HLko
38.I artikuluak ezartzen duen iuris tantum presuntzioa kontuan hartu beharko
da: A todos los efectos legales se presumirá que los derechos reales inscritos
en el Registro existen y pertenecen a su titular en la forma determinada por el
asiento respectivo. De igual modo, se presumirá que quien tenga inscrito el
dominio de los inmuebles o derechos reales tiene la posesión de los
mismos.Beraz, kontrakoa adierazten duenak frogatu beharko du eskuratzaileak
edukitzarik ez duela.


Espainiar sistema, beraz, bi elementuetan oinarritzen da: titulua eta modua,
negozio juridikoa eta tradizioa, alegia. Euskarri negoziala da tradizioaren
kausa edo oinarria, eta eskuratzaileak, bi elementuak ematen ez diren
bitartean, ez du eskubide errealaren titulartasuna lortuko. Horrexegatik, KZko
1095. artikuluak hau xedatzen du: El acreedor tiene derecho a los frutos de la
cosa desde que nace la obligación de entregarla. Sin embargo, no adquirirá
derecho real sobre ella hasta que le haya sido entregada.Hartzekodunak, beraz,
titulua oinarri hartuta, zordunari gauzaren entrega galdatu ahal izango dio,
kontratuak sortu duen obligaziozko harremanaren markoan. Kontratuak, hala,
erosleari (hartzekoduna) kreditu-eskubide bat ematen dio zordunari (saltzailea)
gauzaren edukitzaren traspasoa galdatzeko. Baina, eskubide erreala ez du
hartzekodunak eskuratuko tradizio hori gauzatu artean.


Garrantzitsua da oso, bestalde, tituluaren eta moduaren arteko harremanari
erreparatzea. Zein puntutaraino baldintzatzen du tradizioa tituluaren
eraginkortasunik ezak? Printzipioz, espainiar ordenamenduari erreparatuz,
titulua baliogabea bada (deuseztasun-hipotesietan), edo/eta gerora, eragineza
bilakatzen bada (erresoluzio- edo erreszisio-kasuetan), burutu den transmisioak
ez du indarrik izango (DÍEZ-PICAZO). Titulua ez bada trafiko juridikoan inolako
eskualdaketarik gauzatzeko egokia, eskualdaketak ez du baliorik izango, nahiz
eta tradizioa egon. Eskuratzaileak ez du ezer ere eskuratu, ezin izan baitu:
tituluak baliozkoa eta eraginkorra izan behar duelako, alegia. Hala ere, fede
oneko eskuratzaileak, jabe dela pentsatuz, beste hirugarren bati transmititzen
badio eskubidea, zenbait ukanbehar ematen badira, azken transmisio hori
baliozkoa izango da. Baina ez, tradizioarekin bakarrik aurreko eskualdaketak
aurrera jo duelako, baizik eta, bigarren eskuratzailearen egoera babesten
duelako espainiar ordenamenduak, bai ondasun higikorrei dagokienez (KZko 464.
art.) baita ondasun higiezinei dagokienez ere (HLko 34. art.). Hirugarren
horren egoera juridikoa sortzen duen itxura juridikoa dela-eta babestuko da, ez
lehenengo eskualdaketa baliozkoa izan delako. Hain justuki, hipotesi hori da
hurrengo atalean landuko dena.




6.-A non dominoeskuratzeak


Jabetza eta beste eskubide errealen dinamika oinarrizko printzipio batetik
hasten da: nemo plus iura ad alium transferre potest quam ipse haberet.Inork
ezin dio beste bati berea ez den eskubide errealik transmititu, ezta eduki
gutxiago duen beste bat sortu ere, ez duenaren gainean. Beraz, eskubide bat
eskualdatu ahal izateko berorren titulartasuna izan behar da lehenbizi, bestela
eskuratzaileak ez du ezer ere eskuratuko. Baina gehienetan bezala, puntu
honetan ere salbuespenak ezartzen ditu legegileak. A non domino eskuratzeak
bermatzen ditu zenbait hipotesitan, hots, titularra ez denaren eskuetatik
eskuratzea ahalbidetzen du ordenamenduak.


Ikus DE ANGEL YAGUEZek dioena zentzu honetan:


Si los vendedores fuesen siempre propietarios de los bienes que enajenan, si
quienes aparentan externamente gozar de un derecho fuesen siempre titulares del
mismo, si quienes hacen ostentación de una determinada condición jurídica
(heredero, acreedor…) fueran en verdad, siempre titulares de ella, el Derecho
podría moverse exclusivamente por los cauces de los principios de lógica
jurídica. Por no ser así las cosas, por existir una realidad de hecho que con
frecuencia se mueve de espaldas a los esquemas abstractos de la lógica, es por
lo que el Derecho se ve precisado a legitimar ciertas situaciones aparentes
dotándolas de alguna eficacia. La protección a la apariencia hunde sus raíces
en la protección general del tráfico jurídico y del comercio de los bienes, que
tutela la confianza y expectativas puestas por terceros en determinadas
situaciones con el sacrificio del titular verdadero. De ahí que se hable en
estos casos de adquisicionesa non domino: se consagra la inatacabilidad de la
situación del adquirente que reuna determinados requisitos, pese a que ha
adquirido de un no titular.


Zein kasutan, beraz, onartzen du ordenamendu juridikoak hirugarren batek
titularra ez den batengandik eskubide erreal bat eskuratzea? Printzipioz, hiru
ukanbehar bete beharko lirateke:


   1. Titularra ez den pertsona batek eskualdatu behar dio eskuratzaileari
      berea ez den eskubide bat. Hori da, finean, a non domino eskuratze bat,
      transmititzen den eskubidearen titularra ez den batek egiten duena,
      alegia.
   2. Eskualdaketak kostubidezkoa izan behar du. Eskuratzaileak eskubide hori
      izateagatik ordaindu egin badu, orduan babesa mereziko du. Doako tituluz
      jaso duenak ez, ordea.
   3. Eskuratzaileak FEDE onekoa izan behar du, halaber, bai subjektiboa baita
      objektiboa ere. Subjektiboa, eskuratzaileak uste behar duelako
      eskualdatzailea eskubidearen benetako titularra dela. Objektiboa,
      sinesmen hori itxura-egoera batetik arrazionalki abiatzean datza, ordea.


Espainiar ordenamenduak bi aplikazio argi ditu a non domino eskuratzeei
dagokienez: ondasun higikorrei dagokienez, KZko 464. artikulua, eta ondasun
higiezinei dagokienez, HLko 34. artikulua. Ondoren aztertuko dira:


-KZko 464. artikulua: La posesión de los bienes muebles, adquirida de buena fe,
equivale al título. Sin embargo, el que hubiese perdido una cosa mueble o
hubiese privado de ella ilegalmente, podrá reinvidicarla de quien la posea. Si
el poseedor de la cosa mueble perdida o sustraída la hubiese adquirido de buena
fe en venta pública, no podrá el propietario obtener la restitución sin
reembolsar el precio dado por ella. Tampoco podrá el dueño de cosas empeñadas
en Montes de Piedad establecidos con autorización del Gobierno obtener la
restitución, cualquiera que sea la persona que la hubiese empeñado, sin
reintegrar antes al Establecimiento la cantidad del empeño y los intereses
vencidos. En cuanto a las adquiridas en Bolsa, feria o mercado, o de un
comerciante legalmente establecido y dedicado habitualmente al tráfico de
objetos análogos, se estará a lo que dispone el Código de Comercio.


-HLko 34. artikulua: El tercero que de buena fe adquiera a título oneroso algún
derecho de persona que en el Registro aparezca con facultades para
transmitirlo, será mantenido en su adquisición, una vez que haya inscrito su
derecho, aunque después se anule o resuelva el del otorgante por virtud de
causas que no consten en el mismo Registro. La buena fe del tercero se presume
siempre mientras no se pruebe que conocía la inexactitud del Registro. Los
adquirentes a título gratuito no gozarán de más protección registral que la que
tuviese su causante o transferente.




Aurreko bi xedapenek titularra ez den baten eskutik eskuratzen duen fede oneko
hirugarrena babestea dute helburu. Ondasun higikorrei dagokienez, fede onekoa
bada eskuratzailea, nahikoa izango da titulu zilegi baten oinarrian eskuratu
duela aintzat hartzeko. Hori bai, gauza transmititzen diona benetako dominusa
dela uste izan behar du fede oneko hirugarren horrek, horratx itxuran
konfiantza jartzen duenaren babesa. Benetako jabeak ezingo dio ondasuna
eskuetatik kendu. Ondasun higiezinei dagokienez, aldiz, Jabetza Erregistroak
eskaintzen duen babesaren eremuan sartzen da gaia. Kostubidez eta fede onez
titularra ez den baten eskutik eskuratzen duenak bere eskubidea inskribatzen
badu, HIRUGARREN HIPOTEKARIOA deitzen zaio horri (ikus 13. gaia), erabat
babestua egongo da eta benetako jabeak ezingo du ondasuna berreskuratu.
Transmititzailearen kontra jo beharko du ondasunaren balioa berreskuratzeko,
baina ondasuna bera ezingo du ukitu.




III.-ESKUBIDE ERREALAK IRAUNGITZEA


Eskubide errealak iraungi edo galdu egiten dira zenbait arrazoi edo kausa
direla medio. Hauek dira:


   1. GAUZA GALTZEA: gauza galtzeak bere gaineko eskubide erreala iraungitzea
      dakar (KZko 513, 546 eta 1625. art.). Galerak osoa izan behar du. Parte
      bat bakarrik galdu bada, eskubideak iraungo du geratzen denaren gainean,
      beraz. Eta berdin dio, galera nahita edo nahigabe gertatu bada.
      Norbaitek, nahita, gauza desegin edo apurtu badu, kalte-ordaina zor dio
      titularrari, baina eskubide erreala iraungi egingo da. Bi plano ezberdin
      dira. Galera fisikoa edo juridikoa izan daiteke. Azkena, adibidez, gauza
      gizakien komertziotik kanpo geratzen denean gertatuko da (KZko 1222.II
      art.). Bukatzeko, galera izango da ere gauza bere funtzio ekonomikoa
      betetzeko gai ez denean (KZko 546.III eta 1625.I art.).
   2. KONTSOLIDAZIOA: eskubide erreala iraungi egingo da, halaber, jabeak berea
      den zerbaiten gaineko eskubide erreal mugatuago baten titulartasuna
      eskuratzen duenean. Adibidez, titularrak etxe baten jabetza beste baten
      aldeko gozamen-eskubide batekin grabatzen du. Gozamen-eskubide horren
      titulartasuna jabeak berak eskuratzen badu, gozamen-eskubideduna
      hiltzean, bi eskubideak pertsona berak izanik, mugatua iraungi egingo da
      eta jabeak jabetza osoa eskuratuko du. Gozamen-eskubidea izango da
      kontsolidazioz iraungi dena. Inork ezin du berea den gauza baten gainean
      beste eskubide erreal mugatuago baten titular izan aldi berean. Edo
      jabetza osoa du edo jabetza soila. Baina ezin du jabetza soila eta
      gozamen-eskubidea aldi berean izan. Kontsolidazioa ez da emango, hala
      ere, eskubide erreal mugatu hori hirugarren baten aldeko beste eskubide
      erreal mugatu batek grabatzen badu. Azken hori errespetatu beharko da,
      beraz (HLko 107.I art.).
   3. ERRENUNTZIA ETA ABANDONATZEA: abandonatzea, egia esan, errenuntziatzeko
      era bat da. Errenuntzia, aldebakarreko xedapen-egintza bat da, zeinaren
      bitartez titularrak bere eskubideari uko egiten dion. Ez du beste inork
      jaso behar adierazpen hori, eta ez da arrazoirik behar berau burutzeko.
      Hala ere, errenuntziak ezin ditu hirugarrenak eskubide horrekiko eskuratu
      duen eskubide erreala kaltetu. Hau errespetatu beharko da (KZko 6.2
      art.). Jabetzari uko egiten badio titularrak, gauza nullius bilakatuko
      da. Jabetza ez den eskubide erreal mugatuago bati uko egiten badio bere
      titularrak, aldiz, jabeak jabetza osoa berreskuratuko du, ez baitu beste
      eskubide erreal mugatu horrek grabatuko, alegia.
   4. ERREBOKAZIOA: dohaintza da errebokazioaren figuraren paradigma. Pertsona
      batek berea den eskubide baten titulartasuna dohaintzan ematen dio beste
      bati eta, legeak arautzen dituen zenbait hipotesitan, dohaintza erreboka
      dezake dohaintzagileak, eta dohaintza hartzailea eskubiderik gabe utzi.
      Baliozkoa izan behar du eskualdaketak, bestela ez da ezer ere errebokatu
      beharko, ezer ere ez baita eskualdatu.
   5. DESJABETZEA: administrazio-zuzenbideari dagokio figura honen ikasketa.
      Administrazioak, gizartearen interesaren edo/eta erabilpen publikoaren
      oinarrian, bere eskubidea ken diezaioke titularrari (1954ko abenduaren
      16ko Legea, eta 1957ko apirilaren 26ko Erregelamendua).




IV.-BIBLIOGRAFIA


-ÁLVAREZ SUÁREZ: El problema de la causa en la tradición, Madril, 1945.
-CALVO SORIANO: Tradición y donación, AAMN, 1949, 491. eta hurrengo or.
-DÍEZ-PICAZO: “La tradición y los acuerdos traslativos en el Derecho español”,
ADC, 1966, 555. eta hurrengo or.
-ESPÍN CÁNOVAS: “La transmisión de los derechos reales en el CC español”, RDP,
1945, 349. eta hurrengo or.
-GONZÁLEZ MARTÍNEZ: “La tradición de fincas en los instrumentos públicos”,
AAMN, 1945, 11. eta hurrengo or.
-LACRUZ BERDEJO: “Inscripción y tradición”, RCDI, 1957, 1. eta hurrengo or.
-LALAGUNA: “Los modos de adquirir la propiedad y los contratos de finalidad
traslativa en el Derecho español”, RDP, 1973, 383. eta hurrengo or.
-RUBIO GARRIDO: Contrato de compraventa y transmisión de la propiedad, Bolonia,
1993.


83




