



11._GAIA:_“JABETZA-ERREGISTROA._ZUZENBIDE_ERREGISTRALA._SARRERA_ETA_OINARRIAK”


I.-ARAUDIA


-Hipoteka Legea
-Hipoteka Erregelamendua


II.-SARRERA


Jabetza Erregistroa IZAERA PUBLIKOA duen instituzio bat da, jabetzarekin eta
ondasun higiezinen gaineko eskubide errealekin zerikusia duten egintzak eta
kontratuak inskribatzen eta idazten dituena, alegia. Oinarrizko bi funtzio
betetzen ditu:


   1. Ondasun higiezinen trafiko juridikoari ZIURTASUNAeskaintzen dio Jabetza
      Erregistroak, hirugarrenek, bertan, ondasunon titulartasuna eta kargak
      kontsulta baititzakete: norbaitek etxe bat erosi nahi badu, adibidez,
      Jabetza Erregistroan kontsulta dezake, salerosketa kontratua egiletsi
      baino lehen, etxea saltzailearen izenean inskribatua dagoen eta etxea
      beste baten aldeko eskubide erreal batekin grabatuta dagoen ala ez.
      Jabetza Erregistroa PUBLIZITATEtresna bat da: bertan inskribatua
      dagoenarekin itxura bat sortzen du eta itxura horretan euren konfiantza
      jarri duten fede onekoak babesten ditu, haien aurrean Erregistroak dituen
      hutsuneak ezin baitira aurkatu [adib.: A Jabetza Erregistroan finka baten
      titular bezala agertzen bada, baina benetako titularra ez bada, C-ri
      eskualdatzen badio finka, honek Erregistroan kontsultatu badu eta fede
      onekoa bada, finka inskribatzen badu bere izenean, erabat babestua
      geratuko da edozeinen aurrean, betiere ez baldin bazekien A titularra ez
      zela, noski]. Ondasun higikorrekiko KZko 464. artikuluak duen antzeko
      eragina sortzen du Erregistroak higiezinekiko, alegia.
   2. Halaber, ondasun higiezinekiko edo/eta hauen gaineko eskubide errealekiko
      titulartasunak FROGATZEKO bidea da Erregistroa. Hala ondoriozta daiteke
      HLko 38.I artikulua irakurrita, ZILEGITASUN ERREGISTRALAREN
      PRINTZIPIOAezartzen baitu: A todos los efectos legales se presumirá que
      los derechos reales inscritos en el Registro existen y pertenecen a su
      titular en la forma determinada por el asiento respectivo. De igual modo,
      se presumirá que quien tenga inscrito el dominio de los inmuebles o
      derechos reales tiene la posesión de los mismos.Horregatik, titulartasuna
      inskribatua duen jabeak errebindikazio-akzioa egikaritu nahi badu
      edukitzailearen aurka, Erregistroko ziurtagiriarekin nahikoa izango du
      bera titularra dela frogatzeko.
Espainiako Estatuko Jabetza Erregistroa DOKUMENTUEN ERREGISTROA dela
azpimarratu beharra dago, hots, egintzak edo kontratuak ez dira Erregistroan
bertan egilesten, kanpoan baizik. Erregistroak kontratuak eta egintzak
kontsumatuak daudenean inskribatzen ditu, horien existentzia frogatzen duten
agiriak jasoz, hain zuzen ere (HLko 2 eta 3. art.). Jabetza Erregistroak
titulartasunak inskribatzen ditu, baina ez ditu egintzak eta kontratuak
transkribatzen. Horien erreferentzia adierazten da, baina ez agiriek dakarten
literaltasuna, alegia. Gainera, Jabetza Erregistroak ez dio folio pertsonalaren
sistemari jarraitzen, FOLIO ERREALaren sistemari baizik: finka bakoitzak folio
bat irekitzen du, ez pertsona bakoitzak. Erregistroan kontsulta bat egiteko
ondasunagatik galdetu behar da, ez pertsonagatik, nahiz eta pertsona batek
Estatu mailan dituen ondasun guztien zerrendagatik galdetzean informazio hori
ere eskaintzen den. Baina ez hala inskribatuak daudelako, sistema informatikoak
ahalbidetzen duelako baizik.


Jabetza Erregistroa LURRALDETASUN PRINTZIPIOARI lotuta agertzen da antolatuta,
hots, ondasunen titulartasuna euren kokapenari dagokion Erregistroan inskribatu
behar da (HLko 1.II art.). Erregistroko bulego bakoitzak LIBURU batzuk ditu,
barne-antolaketari dagokionez: 1) Inskripzioen Liburua, finken historial
juridiko erreala jasotzen duena; 2) Erregistroaren operazioen Eguneko Liburua,
euren kalifikaziorako aurkezten diren idazpenak jasotzen dituena; eta 3)
Gozamen- eta xedapen-ahalmenek izaten dituzten aldaketak jasotzen dituen
Liburua, aldaketa horiek eragiten dituzten ebazpen judizialak adierazten
dituena (adib.: ezgaitasun judiziala, emantzipazioa, xedatzeko debekua…).


Jabetza Erregistroko arduradunak, ERREGISTRATZAILEAK, Estatuko funtzionarioak
dira eta euren funtzioa Erregistroko Liburuen antolaketaz arduratzea da,
inskribatzen diren egintzen legezkotasuna ikuskatzeaz gain. Euren ebazpenak
errekurrigarriak dira ENZOren aurrean (Erregistroen eta Notaritzen Zuzendaritza
Orokorra), Justizia Ministerioaren parte den organo administratiboa, alegia.


Jabetza Erregistroa oinarri hartuta, ZUZENBIDE ERREGISTRALA delakoa aztertuko
da Zuzenbide Zibileko atal honetan; hots, Jabetza Erregistroaren
antolaketarekin eta bertan inskribatzen denak dituen efektu juridikoekin
zerikusia duten arau multzoa, hain zuzen ere. Jabetza Erregistroa, izatez, XIX.
mendean jabetzaren desamortizazioa eta ondasun higiezinen zirkulazio librea
gailendu zen heinean, 1861eko Hipoteka Legeak sortu eta arautu zuen lehenengo
aldiz, egun 1946ko Hipoteka Legeak eta 1947ko Hipoteka Erregelamenduak arautzen
duten arren, eremu horretan indarrean dauden lege testuak baitira. Hala ere,
azpimarratu behar da Jabetza Erregistroa ez dela, arau orokor gisa, eratzailea
Espainiako Estatuan, DEKLARATZAILEA baizik. Ez da derrigorrezkoa Jabetza
Erregistroan titulartasun bat inskribatzea egintzak edo kontratuak balioa izan
dezan, egintzok eta kontratuok hirugarrenenei aurkatzeko aukera da Erregistroak
batez ere eskaintzen duena, bertan inskribatutakoarengan konfiantza erakusten
duten fede oneko titularrak babesteko, alegia. Hala ere, gomendagarria da
titulartasunak inskribatzea, Erregistroak titularrentzat eta fede oneko
hirugarrenentzat eskaintzen dituen onurak kontuan hartuta.




Jabetza Erregistroarekin batera, KATASTROA aipatu beharra dago, halaber.
Katastroa beste Erregistro administratibo bat da, baina Hazienda Ministerioaren
barne kokatuta. Ondasun higiezinen erregistroa ere bada, baina ondasun horiek
deskribatzea du helburu eurak grabatzen dituzten zergei dagokienez, alegia. Bi
erregistroak publikoak dira eta ondasun higiezinen publizitatea eskaintzera
bideratuak, gainera. Finkaren kontzeptuan oinarritzen dira biak baina helburu
ezberdina dute: Jabetza Erregistroak ondasun higiezinen titulartasuna jasotzen
du (fede oneko hirugarrenak babesteko) eta Katastroak, aldiz, ondasun
higiezinak fisikoki deskribatzen ditu balio bat atxikitzeko, zergen eremuari
begira. Bi erregistroak nolabait koordinatuak daude eta, maiz, Jabetza
Erregistroak Katastroko ziurtagiria eskatzen du finka immatrikulatzeko eta bi
errealitateak batzeko, nolabait, Erregistro barnekoa eta kanpokoa, hain zuzen
ere.




III.-FINKA ERREGISTRALA


Jabetza Erregistroan ondasun higiezinen gaineko eskubide errealak inskribatzen
dira. Hizkuntza hipotekarioan inskribatzen diren eskubide horiek (jabetza,
hipoteka, gozamena, zortasuna, zentsua…) FINKA ERREGISTRALAK dira: errealitate
fisikoan finka bat lur-sail bat da, eraikia ala eraiki gabea, beste lur-sail
batzuekin mugakidea dena, alegia. Baina hizkuntza hipotekarioari dagokionez,
finka-kontzeptua askoz ere zabalagoa da, izan ere, finka gisa inskribatzen
diren eskubide batzuek ez baitute definizio fisiko horrekin bat egiten (adib.:
kontzesio administratiboak, jabetza horizontalpean geratzen diren eraikinak…).
Finka bakoitzak FOLIO bat irekitzen du Erregistroko inskripzioen liburuan eta
bertan ondasun higiezina eta bere gaineko titulartasun guztiak adierazten dira,
inskribatuak badaude, noski. Jakina da ondasun higiezin baten gaineko
eskubideak inskribatzea ez dela derrigorrezkoa, beraz, Jabetza Erregistroak ez
du beti errealitatearekin bat egiten. Finkaren, hots, inskribatutako
ondasunaren, historia erregistrala ez da beti erreala, beraz.


Finka bakoitza FOLIO ERREGISTRAL batean dago inskribatua, eta ondasun
higiezinak denborarekin jasaten dituen aldaketen berri ematen joango da folioa
bera, aldaketak Erregistroan adierazten diren heinean. Ondasun horren gainean
eratu diren eskubide errealak ez badira Erregistroan inskribatzen, existituko
dira, bai, baina ezin izango dira hirugarrenen aurrean aurkatu, horiek ez
baitute Erregistroan eskubide horien inguruko informaziorik jasotzeko aukerarik
izan. Konfiantza erakutsi dutenez Erregistroak adierazten duenarekiko, fede
onekoak badira, babestuak egongo dira eta ezingo zaie Erregistroan ez dagoena
aurkatu, eskubide horiek existitzen direla ez badakite behintzat (HLko 13.
art.: Los derechos reales limitativos, los de garantía y, en general,
cualquiera carga o limitación del dominio o de los derechos reales, para que
surtan efectos contra terceros deberán constar en la inscripción de la finca o
derecho sobre que recaigan). ESPEZIALITATE-PRINTZIPIOA litzateke hau.


Finka bakoitzak ZENBAKI bat du Erregistroan eta folioan deskribatu egiten da
bere izaera (hiri- edo landa-lurrean dagoen), egoera juridikoa (jabetza-
eskubidea eta bere gaineko beste eskubide errealak), mugak, neurriak, hedadura
eta erreferentzia katastrala, hots, balioa. Baina finka inskribatu ondoren,
honek ALDAKETAK izan ditzake: batzuk ez dira Erregistroan adieraziko baina
beste batzuk, aldiz, bai. Hipoteka Legeak aldaketa hauek Erregistroan
adierazteko prozedurak arautzen ditu:


   1. Aldaketa fisikoak edo materialak: obra berria. Obra berriak Erregistroan
      inskribatua dagoen finka aldatzen du, eraiki egin delako edo/eta zegoen
      eraikinak hobekuntzak izan dituelako (hiri-lurra bada); eta landa-lurra
      bada, landaketa edo ereite berriak egin direlako (HEko 208 eta 308.
      art.). Obra berria Erregistroan adierazteko, horretarako ad hoc
      egiletsitako agiri publikoa beharko da edo/eta ondasun higiezina
      transmititzeko, grabatzeko edo aldatzeko kontsumatu den kontratua edo
      titulua, alegia. Gainera, eraikuntza berria izan bada obraren objektua,
      beharrezkoa izango da eraiki ahal izateko baimena aurkeztea, baita
      eraikinak eragin ditzakeen kalteen asegurua eratu dela egiaztatzen duen
      agiria ere, indarrean dagoen araudia betez.
   2. Aldaketa formalak: elkatzea, agregazioa, bereiztea eta zatitzea.
         1. Elkartzea ematen da inskribatuak dauden bi edo bi finka baino
            gehiago, mugakideak edo etenak, jabe berdinarenak edo ezberdinenak,
            finka erregistral bera osatzeko batzen direnean, aurreko finka
            erregistralen folioak itxi egingo dira eta berri bat zabalduko da.
         2. Agregazioagertatzen da, halaber, erregistratutako finka bati
            inskribatutako beste bat (kasu honetan lehengo folio hori itxi
            egingo da) edo beste baten zatia gehitzen zaionean. Handitua izan
            den finkaren folioan haren deskribapen berri bat eskaini beharko du
            Erregistroak, hedadura eta ezaugarri berriekin, alegia.
         3. Segregazioa, bestetik, inskribatua dagoen finka batetik zati bat
            bereiztea da, folio erregistral berria irekiko duena, hain zuzen
            ere. Segregazioak agregazio bat ekar dezake ondoren ala ez.
            Edozelan ere, bi folio erregistral egongo direnez aurrerantzean,
            finka bakoitzaren deskribapen eguneratu bat egin beharko du
            Erregistroak.
         4. Zatitzea,bestalde, finka erregistral bat hainbat zatitan banatzen
            denean ematen da. Lehenengo folioa itxi egiten da eta berriak
            zabaltzen dira, zati bakoitzeko bat. Deskribapen berria adierazi
            beharko da finka bakoitzeko. Ondasun-erkidego bat banatzen denean
            eman ohi den operazio bat da: kide bakoitzak bere kuotari dagokion
            zatia jasoko du eta finka independente bezala inskribatzen du,
            alegia.


Operazio hauek guztiak AGIRI PUBLIKO bidez gauzatu behar dira eta ezin izango
dituzte kaltetu finka horiekiko hirugarrenek dituzten eskubideak.










IV.-IMMATRIKULATZEA


Immatrikulazioa finka bat Jabetza Erregistroan ‘sartzeko’ burutu behar den
operazioa da. Finka bat lehenengo aldiz Erregistrora sartzea finka horrekiko
JABETZAren INSKRIPZIOAREKIN gauzatzen da (HLko 7. art.). Jabeak bere
titulartasuna adierazten duen edozein egintza, kontratu edo ebazpen judiziala
dela medio inskriba dezake finka Erregistroan. Erregistroaren arduradunak
jabeak aurkezten dituen tituluak aztertu beharko ditu [HLko 199. artikuluak
immatrikulazio-tituluak zein diren adierazten du: La inmatriculación de fincas
que no estén inscritas a favor de persona alguna se practicará: a) Mediante
expediente de dominio; b) Mediante el título público de su adquisición,
complementado por acta de notoriedad cuando no se acredite de modo fehaciente
el título adquisitivo del transmitente o enajenante; c) Mediante el certificado
a que se refiere el artículo 206, sólo en los casos que en el mismo se
indican], KALIFIKAZIO ERREGISTRALA burutuz, bera jabea den ala ez egiaztatzeko.


Laburki bada ere, banan-banan aztertuko dira HLko 199. artikuluak zerrendatzen
dituen IMMATRIKULAZIO-TITULUAK:


   1. Jabetza-espedientea: erregistroan jabe bezala agertzea nahi duenak hasi
      egiten duen prozedura da jabetza-espedientea. Prozedura hasten duenak
      bere jabetza-eskubidea frogatu beharko du, eta interesatuak egon
      daitezkeen pertsonak zitatu beharko dira, haren frogabideak kontrajar
      baititzakete. Zitazioen eta ediktu bidez egingo da horientzat deialdia.
      Jabetza-espedientea AUTO JUDIZIAL bidez bukatuko da eta Erregistroan
      inskribatua izateko gai da (HLko 201 eta 202. art.; HEko 272.-287. art.).
      Edozelan ere, finka immatrikulatzeko katastroko ziurtagiria ere aurkeztu
      beharko du jabeak.
   2. Eskuratzearen titulu publikoa: bere alde ondasun baten jabetza-eskubidea
      adierazten duen agiri publikoa dela medio immatrikulatu dezake
      eskuratzaileak bere jabetza-eskubide berria, beti ere, eskualdatzaileak
      bere garaian jabetza-eskubidea beste titulu batez eskuratu zuela
      frogatzen baldin badu. Aurreko eskurapen horren titulua ere aurkeztu
      beharko du orain eskuratzen duenak, alegia [TITULAR ERREGISTRALA nor den
      adierazi beharko du, beraz, inskribatzera doanak, HLko 9.4 eta 9.5
      artikuluen arabera]. Aurreko eskurapen hori adierazten duen agiria ez
      badago egiaztatua, osatu egin beharko da. Horretarako bi bide daude:
      notarioaren aurrean izapidetutako nabaritasun-akta (eskualdatzailea
      ondasunaren jabe kontsideratzen dela adieraztera bideratutako agiria)
      edo/eta jabetzaren ziurtagiria, hurrengo paragrafoan azalduko dena,
      alegia. Edozelan ere, agiri honekin batera, eskuratzaileak katastroko
      ziurtagiria aurkeztu beharko dio Erregistroaren arduradunari.
   3. Jabetza-ziurtagiria: HLko 206. artikuluak adierazten digu jabetza-
      ziurtagiria zer den: El Estado, la Provincia, el Municipio y las
      Corporaciones de Derecho público o servicios organizados que forman parte
      de la estructura política de aquél y las de la Iglesia católica, cuando
      carezcan de título escrito de dominio, podrán inscribir el de los bienes
      inmuebles que les pertenezcan mediante la oportuna certificación librada
      por el funcionario a cuyo cargo esté la administración de los mismos, en
      la que se expresará el título de adquisición o el modo en que fueron
      adquiridos.Beraz, entitate publikoa horiek jabetzan dituzten ondasunen
      eskuratze-titulurik ez badute, euren administrazioaz arduratzen den
      funtzionarioak eginiko ziurtagiri batekin nahikoa izango dute ondasun
      horiek Erregistroan immatrikulatzeko. Pribilegio gisa ulertu behar da
      aukera hau, ez baitzaie beste jabe guztiei galdatzen zaizkien
      ukanbeharrak eskatzen.


Gerta daiteke, hala ere, finka bera birritan inskribatua egotea Erregistroan,
hainbat foliotan. Fenomeno horri IMMATRIKULAZIO BIKOITZA deitzen zaio. Hau maiz
gertatzen da praktikan: tituluak faltsifikatu egiten direlako,
Erregistratzailearen diligentzia falta dela eta, deskribapenek kointziditu
egiten ez dutelako edo/eta katastroaren deskribapena zuzena ez delako. Finka
horien titularra bera bada, arazoa erraz konpon daiteke, Erregistroko
arduradunari eska baitiezaioke finka guztiak folio zaharrenera aldatzeko,
alegia (HEko 313.1 art.). Hainbat pertsona badira titular gisa agertzen
direnak, baina benetako titularra nor den adostu badute, konponketa erraza
izango da, halaber, Erregistroko arduradunari haien adostasuna eta folioen
aldaketa nahi dutela jakinarazita nahikoa izango baita. Adostasunik ez badago,
prozedura deklaratzaile batera jo beharko dute titularrek finka horren jabea
nor den argitzeko. Prozedura bukatu bitartean, interesdunek Erregistroan
prozedura martxan dagoela adieraz dezakete, hirugarrenek jakin dezaten
immatrikulazio bikoitza dagoela. Prozedura amaitu bitartean fede oneko
hirugarrenak babestuak egongo dira, immatrikulazio bikoitza ohar bidez adierazi
denean izan ezik.




V.-EGINTZA ETA ESKUBIDE INSKRIBAGARRIAK


Jabetza Erregistroan inskriba daitezke ESKUBIDEAK, EGINTZA edo KONTRATUAK eta
DOKUMENTUAK. Banan-banan aztertuko dira objektuok:


   1. ESKUBIDEAK: arau orokor gisa, Jabetza Erregistroan ondasun higiezinen
      gaineko eskubide errealak inskribatzen dira, tipikoak edo atipikoak,
      nahiz eta azken suposamendu horretan, interesdunak eskubide errealen
      ezaugarriak betetzen dituztela frogatu beharko duen, borondatearen
      autonomiak ezartzen dituen mugak errespetatzeaz gain (KZko 1255. art.).
      Hala xedatzen du HLko 1.I artikuluak: El Registro de la Propiedad tiene
      por objeto la inscripción o anotación de los actos y contratos relativos
      al dominio y demás derechos reales sobre bienes inmuebles.Jakina da, hala
      ere, eskubide erreal guztiak ez direla inskribagarriak (adib.: legezko
      xedatzeko debekuak eta legezko erretraktu-eskubideak), jada legezko
      publizitatea baitute. Bestalde, eskubide pertsonal batzuk Jabetza
      Erregistroan inskribatu ahal izango dira erga omnes eraginkortasuna izan
      dezaten, hori dela-eta eskubide erreal bilakatu gabe (adib.: ondasun
      higiezinen errentamendu kontratu batzuk, HLko 2.5 artikuluari jarraiki).
   2. EGINTZA EDO KONTRATUAK: eskubide inskribagarriak, Erregistrora, titulu
      bat dela medio heltzen dira, normalean (salerosketa- edo dohaintza-
      kontratuak, sozietate baten alde ekartzen diren ondasunak, zortasun baten
      eratze-titulua, gozamen-eskubide bati uko egitea…). Titulu material hori
      kontratu bat edo egintza bat izan daiteke, baita titulartasun bat
      pertsona baten alde adierazten duen ebazpen judiziala. Halaber, ondasunak
      xedatzeko ahalmena aldatzen duten ebazpen judizialak inskribagarriak
      izango dira. Hala xedatzen du HLko 2. artikuluak: En los Registros
      expresados en el artículo anterior se inscribirán: 1º. Los títulos
      traslativos o declarativos de dominio de los inmuebles o de los derechos
      reales impuestos sobre los mismos. 2º. Los títulos en que se constituyan,
      reconozcan, transmitan, modifiquen o extingan derechos de usufructo, uso,
      habitación, enfiteusis, hipoteca, censos, servidumbres y otros
      cualesquiera reales. 3º. Los actos y contratos en cuya virtud se
      adjudiquen a alguno, bienes inmuebles o derechos reales, aunque sea con
      la obligación de transmitirlos a otro o de invertir su importe en objeto
      determinado. 4º. Las resoluciones judiciales en que se declare la
      incapacidad legal para administrar, la ausencia, el fallecimiento y
      cualesquiera otras por las que se modifique la capacidad civil de las
      personas en cuanto a la libre disposición de sus bienes. 5º. Los
      contratos de arrendamientos de bienes inmuebles, y los subarriendos,
      cesiones y subrogaciones de los mismos. 6º. Los títulos de adquisición de
      los bienes inmuebles y derechos reales que pertenezcan al Estado, o a las
      Corporaciones civiles o eclesiásticas, con sujeción a lo establecido en
      las leyes o reglamentos.
   3. DOKUMENTUAK:Jabetza Erregistrora sartzen diren dokumentu guztiek forma
      aldetik ukanbehar batzuk bete beharko dituzte, ezin dira edonolakoak
      izan. Agiri publikoak izan beharko dute, halabeharrez. Hala xedatzen du
      HLko 3. artikuluak: Para que puedan ser inscritos los títulos expresados
      en el artículo anterior, deberán estar consignados enescritura
      pública,ejecutoria_o_documento_auténticoexpedido por Autoridad judicial o
      por el Gobierno o sus Agentes, en la forma que prescriban los
      reglamentos.




VI.-BIBLIOGRAFIA


-AMORÓS GUARDIOLA: Sobre el Derecho Inmobiliario Registral y su posible
autonomía,Madril, 1967.
-ÁVILA ÁLVAREZ: Comentarios a las reformas hipotecarias de 1982-1984,Madril,
1985.
-CAMPUZANO: Principios generales de Derecho inmobiliario y legislación
hipotecaria,Madril, 1925.
-COSSÍO: Instituciones de Derecho hipotecario,Bartzelona, 1956.
-CHICO ORTÍZ: Estudios sobre Derecho Hipotecario,Madril, 1989.
-GALINDO Y ESCOSURA: Comentarios a la legislación hipotecaria, Madril, 1989.
-GONZÁLEZ: Los principios hipotecarios,Madril, 1931.
-OLIVER: Derecho inmobiliario español,Madril, 1982.


192




