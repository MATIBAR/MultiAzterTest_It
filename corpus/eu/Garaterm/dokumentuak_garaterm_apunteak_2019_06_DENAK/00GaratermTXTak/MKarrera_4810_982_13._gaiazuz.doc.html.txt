



                   13._GAIA:_“JABETZA-ERREGISTROA._EFEKTUAK”


I.-ARAUDIA
-Hipoteka Legea
-Hipoteka Erregelamendua


II.-INSKRIPZIOAREN ERAGIN BABESTZAILEA


Jabetza Erregistroan titulartasunak inskribatzeak ez die bakarrik hauei
publizitatea eskaintzen. Inskribatutako titularrak hirugarrenen aurrean
babesten ditu. Erregistroak, beraz, PUBLIZITATEA eta BABESA eskaintzen die
bertan jasotako titulartasunei. Hauen hedadura ikusiko da ondoren.
1.-Lehentasun erregistralaren printzipioa. Maila eta itxiera erregistrala.


Mota bereko eskubideen aldiberekotasuna hainbat modutan arautzen da, eskubide
pertsonalak edo errealak diren. Kreditu-eskubide bat baino gehiagozordun
beraren kontra ematen badira, Espainiar ordenamendu juridikoak par condicio
creditorumprintzipioaren arabera ebazten du aldiberekotasuna: kreditu guztiek
maila bera izango dute zordunaren aurrean (KZko 1925. art.), pribilegiatuak ez
badira Kode Zibilaren arabera (1922.-1924. art.). Kreditua pribilegiatua bada,
lehentasunez kobra dezake hartzekodunak. Salbuespen horiek kenduta, kredituek
maila bera dute eta proportzioz kobratuko dute zordunaren aurrean. Baina
bateraezinak diren eskubide erreal bat baino gehiago badago ondasun bera
grabatzen, araua ezberdina da. Lehenengo eratu duenak izango du lehentasuna
beste guztien aurrean, prior in tempore potior in ure printzipioaren arabera,
alegia. Printzipio hori aplikagarri suertatzeko, hala ere, bateraezintasunak
argia izan behar du (adib.: bi jabetza-eskubide ondasun berarekiko, ondasun-
erkidegoaren suposamendutik kanpo). Adibide bikaina da, bateraezintasun horri
erreparatuta, KZko 1473. art.: Si una misma cosa se hubiere vendido a
diferentes compradores, la propiedad se transferirá a la persona que primero
haya tomado posesión de ella con buena fe, si muere mueble. Si fuere inmueble,
la propiedad pertenecerá al adquirente que antes la haya inscrito en el
Registro. Cuando no haya inscripción, pertenecerá la propiedad a quien de buena
fe sea primero en la posesión; y, faltando ésta, a quien presente título de
fecha más antigua, siempre que haya buena fe.Beraz, gauza bera grabatzen duten
bi eskubide erreal bateraezinak direnean, bat aukeratu beharko da, eta besteak
baztertu. Bateragarriak badira, biek graba dezakete arazo barik ondasuna, nahiz
eta lehenengo eratu denak lehentasuna izan bestearekiko, hau baztertu gabe.


Erregistroaren eremuan ere, prior in tempore prior in iure printzipioa
aplikatzen da hainbat titularren alde inskribatuak dauden eskubide erreal
bateraezinen artean sortzen diren gatazkak konpontzeko. Printzipio hori
erreformulatu egiten da, hala ere, Erregistroaren eremuarekiko, izan ere,
lehentasuna, kasu horretan, ez du izango eskubide erreala lehenengo eratu
duenak, lehenengo inskribatu duenak baizik (KZko 1473. art.; HLko 17. art.:
Inscrito o anotado preventivamente en el Registro cualquier título traslativo o
declarativo del dominio de los inmuebles o de los derechos reales impuestos
sobre los mismos, no podrá inscribirse o anotarse ningún otro de igual o
anterior fecha que se le oponga o sea incompatible, por el cual se transmita o
grave la propiedad del mismo inmueble o derecho real. Si sólo se hubiera
extendido el asiento de presentación, no podrá tampoco inscribirse o anotarse
ningún otro título de la clase antes expresada durante el término de sesenta
días, contados desde el siguiente al de la fecha del mismo asiento). Horrela,
eskubide erreal bat Erregistroan inskribatua badago eta honekin bateraezina den
beste bat inskribatu nahi bada (adib.: A-k finka batekiko jabetza-eskubidea
inskribatu du eta hiru hilabete geroago B-k finka berarekiko jabetza-eskubidea
inskribatu nahi du), bigarren titularrari ERREGISTROA ITXI egingo zaio, ez
baita posible ondasun berarekiko bateraezinak diren bi eskubide erreal titular
ezberdinen alde inskribatzea. Horrek ez du esan nahi, hala ere, A-k B-k baino
eskubide hobea duenik. B-k epaitegietara joateko aukera izango du bere
eskubideak lehentasuna duela frogatzeko, eta hala erabakitzen badu epaileak,
orduan inskribatu ahal izango du bere eskubidea Erregistroan, A-ren aldeko
inskripzioa kantzelatuko baita, LEHENTASUN ERREGISTRALAren PRINTZIPIOARI
jarraiki, alegia.


Aipatu lehentasun printzipio horrek, hala ere, bateragarriak diren eskubideen
artean ere jokatzen du, izan ere, hipotesi honetan MAILA izango baita
inskripzioaren datak eskubide bakoitzari eskainiko diona, eta mailak
lehentasuna eskainiko baitie titularrei besteekiko. Inskripzio-ordenak, beraz,
eskubideak HIERARKIZATU egiten ditu, aurkezte-idazpenaren data eta ordua
kontuan hartuta. Lehenago inskribatzen direnek lehentasuna izango dute geroago
inskribatzen direnekiko, eta hori eskubideon egikaritzan adieraziko da. Jakina
da, halaber, mailarekin negozia dezaketela titularrek.


2.-Zilegitasun erregistralaren printzipioa


Bi presuntziok osatzen dute printzipio hau eta HLko 38.I artikuluak jasotzen
ditu estatuko legegileak. Biak dira iuris tantum presuntzioak, beraz, kontrako
froga onartzen dute. Eta biek jokatzen dute titular erregistralaren alde: A
todos los efectos legales se presumirá que los derechos reales inscritos en el
Registro existen y pertenecen a su titular en la forma determinada por el
asiento respectivo. De igual modo se presumirá que quien tenga inscrito el
dominio de los inmuebles o derechos reales tiene la posesión de los mismos.Bi
presuntzio, beraz:


   1. Inskribatuta dauden eskubide errealak existitzen direla eta inskripzioan
      agertzen den titularrarenak direla presumitzen da. ZEHAZTASUN-
      PRINTZIPIOARI (presunción de exactitud) erantzuten dio presuntzio honek.
   2. Bere alde jabetza inskribatua duenak ondasun horien edukitza ere baduela
      presumitzen da
Esan bezala, presuntzioak iuris tantum dira. Horrek esan nahi du, interesa duen
orok kontrakoa froga dezakeela. Banan-banan aztertuko dira bi presuntzioak.


1.-Zehaztasunaren presuntzioa. Estatuko legegileak, abiapuntu gisa, Jabetza
Erregistroan publikatuta dagoena errealitatearekin bat datorrela presumitzen
du. Beraz, kontrako frogarik ez dagoen bitartean, Erregistroan titular gisa
agertzen dena izango da legegilearentzat ondasunaren edo eskubidearen benetako
titularra. Horregatik HLko 38.II artikuluak honako hau xedatzen du: Como
consecuencia de lo dispuesto anteriormente, no podrá ejercitarse ninguna acción
contradictoria del dominio de inmuebles o derechos reales inscritos a nombre de
persona o entidad determinada sin que, previamente, o a la vez, se entable
demanda de nulidad o cancelación de la inscripción correspondiente. La demanda
de nulidad habrá de fundarse en las causas que taxativamente expresa esta Ley
cuando haya de perjudicar a tercero.Bi inskripzio, kontrajarriak diren heinean,
ezin dira Erregistroan jaso. Titular batek bere eskubidea inskribatu nahi badu
eta bere titulartasunak aurretik inskribatutako bat kontrajartzen badu,
lehenago inskribatutakoaren deuseztasuna eskatu beharko du, eta, ondorioz,
idazpenaren kantzelazioa, berea inskribatu ahal izateko (HLko 1.3 eta 97.
art.). Hala ere, praktikan, ez da kantzelazio hori esanbidez eskatu behar,
demanda tarteratzearekin batera hori eskatzen dela ulertuko da, alegia.
Bitartean, trafiko juridikoari begira, Erregistroan titular gisa agertzen denak
izango du ZILEGITASUN osoa titular bezala agertzeko (titulartasunak dakartzan
ondorio positiboei zein negatiboei begira), ez beste inork. Inskripzioaren
agiria aurkeztearekin nahikoa izango du, nahiz eta hirugarrenek zilegitasun hau
deuseztatzeko aukera izan, froga egokien bidez, noski.


Zilegitasun erregistralaren printzipio honek adierazpen bat baino gehiago du,
HIRUGARRENGOTZA ERREGISTRALARENA, besteak beste. Hipotesia HLko 38.III
artikuluak planteatzen du. Hau da: En caso de embargo preventivo, juicio
ejecutivo, o vía de apremio contra bienes inmuebles o derechos reales
determinados, se sobreseerá todo procedimiento de apremio respecto de los
mismos o de sus frutos, productos o rentas en el instante en que conste en
autos, por certificación del Registro de la Propiedad, que dichos bienes o
derechos constan inscritos a favor de persona distinta de aquella contra la
cual se decretó el embargo o se sigue el procedimiento, a no ser que se hubiere
dirigido contra ella la acción en concepto de heredera del que aparece como
dueño en el Registro. Al acreedor ejecutante le quedará reservada su acción
para perseguir en el mismo juicio ejecutivo otros bienes del deudor y para
ventilar en el juicio correspondiente el derecho que creyere asistirle en
cuanto a los bienes respecto de los cuales se suspende el
procedimiento.Prebentziozko oharpenekin ere adierazten da zilegitasun-
printzipio hau. Zorduna denaren kontra enbargo bat agintzen badu epaileak,
honen ondasunak, hartzekodunaren kreditua bermatzearren, zorraren ordainketari
lotzeko, eta zorduna ez bada Erregistroan titular gisa agertzen dena, nahikoa
izango du titular erregistralak hirugarrengotza erregistrala aurkeztearekin,
hots, enbargatu nahi diren ondasun horiek zordunarenak ez direla
frogatzearekin, titular erregistrala bera baita. Ofizioz, normalean,
erregistratzaileak ez du prebentziozko oharpen hori inskribatuko Erregistroko
informazioarekiko kontraesankorra bada, eta epaileak hori jakiteko bideak ere
baditu, Erregistroari ondasun horien titular erregistrala nor den galdetzea,
adibidez.
Bestalde, titular erregistralaren zilegitasunaren adierazle ere bada titular
erregistralak hirugarrenen erasoak ekiditeko bere esku duen AKZIO ERREAL
ERREGISTRALA, bere alde inskribatuta dagoen ondasunaren edukitza galarazten edo
oztopatzen dionaren kontra (HLko 41 eta 138. art.). Prozedura ahozkoa izango da
eta demandatuak edukitza izateko eskubide hobea duela frogatu beharko du.
Epaiak ez du gauza juzgatuaren efektua sortuko eta aldeek epaiketa
deklaratzailera jo dezakete ebazpenak adierazitakoarekin ados ez badaude.


2.-Edukitzaren presuntzioa. Zilegitasun erregistralak beste adierazpen hau ere
agertzen du: titular erregistralak bere izenean inskribatutako ondasunaren edo
eskubidearen edukitza ere baduela presumitzen baitu legegileak. Titular
erregistralak nahikoa izango du Erregistroko ziurtagiria aurkeztearekin
edukitza berreskuratzeko, nahiz eta akzioa tarteratu aurretik edukitza ez izan.
Titular erregistrala izateagatik itzuli egingo zaio edukitza, nahiz eta
prozedura deklaratzaile baten presuntzio hori hausteko frogak aurkez ditzaketen
hirugarrenek, eta edukitza benetako eskubidedun gisa lortu. Baina lehenengo
momentuan, titular erregistrala izateagatik, berari emango zaio, edukitza-
akzioa tarteratze soilagatik. Ez du frogatu behar izango edukitza berak duela.
Titular erregistrala dela frogatzearekin nahikoa izango du behin-behineko
edukitza berreskuratzeko. Izatez, titular erregistralak usukapioz eskura lezake
ondasunaren edo eskubidearen titulartasuna (benetan berea ez bada) edukitzaren
presuntzio honi esker, kontrakoa frogatzen ez bada. Honi USUCAPIO SECUNDUM
TABULAS deitzen zaio eta HLko 35. artikuluak ezartzen du: A los efectos de la
prescripción adquisitiva a favor del titular inscrito, será justo título la
inscripción, y se presumirá que aquél ha poseído pública, pacífica,
ininterrumpidamente y de buena fe durante el tiempo de vigencia del asiento y
de los de sus antecesores de quienes traiga causa.Hipotesi hori titularra ez
denaren eskutik ondasuna edo eskubidea jaso duen titular erregistralari
dagokio, inskripzioak ohiko usukapioari begira titulu zilegiaren ukanbeharra
ordezkatuko baitu, presuntzioaren bertutez. Usukapioaren eraginak hauts
daitezke, kasu honetan ere, kontrakoa frogatzen duen ororen adierazpena dela
medio.




III.-FEDE PUBLIKO ERREGISTRALA


1.-Sarrera. HLko 32 eta 34. artikuluak


Jabetza Erregistroak sortzen duen eragin nagusienetariko bat fede publiko
erregistrala da, zalantzarik gabe. Izatez, Erregistroan inskribatutakoaren
zehaztasun-printzipioaren beste eragin bat da: Erregistroaren informazioan
konfiantza jartzen duena babesten du legegileak, fede onez jokatu badu, noski.
Bertan jasotako informazioa zuzena dela presumitzen bada, berau kontsultatzen
duenari ezin zaio beste ezer galdatu. Baina babes horrek ez du, zehaztasun
presuntzioarekin alderatuz, iuris tantum izaera. Presuntzioa bera hauts daiteke
kontrako frogak aurkezten badira, baina hirugarrenei eskaintzen zaien babesa
iure et de iure da, kontrako frogarik onartzen ez duena. Legezko ukanbeharrak
betetzen baditu hirugarren horrek, babesak ez du salbuespenik, alegia.
Fede publiko erregistrala HLko 34. artikuluan formulatzen du estatuko
legegileak: El tercero que de buena fe adquiera a título oneroso algún derecho
de persona que en el Registro aparezca con facultades para transmitirlo, será
mantenido en su adquisición, una vez que haya inscrito su derecho, aunque
después se anule o resuelva el del otorgante por virtud de causas que no
consten en el mismo Registro. La buena fe del tercero se presume siempre,
mientras no se pruebe que conocía la inexactitud del Registro. Los adquirentes
a título gratuito no gozarán de más protección registral que la que tuviese su
causante o transferente.Xedapen honek ezartzen duenaren arabera, Z-k onibar bat
erosten badio G-ri, eta G titular erregistrala bada, nahiz eta ondasunaren
benetako jabea B izan, Z-ri ezin izango zaio ondasuna eskuetatik kendu, baldin
eta fede onekoa bada, hots, Erregistroak publikatzen zuen informazioa zuzena ez
zela ez bazekien.


Baina aurreko xedapen hori HLko 32. artikuluarekin uztartu behar da: Los
títulos de dominio o de otros derechos reales sobre bienes inmuebles, que no
estén debidamente inscritos o anotados en el Registro de la Propiedad, no
perjudican a tercero.Aurreko adibideari xedapen hau aplikatuko bagenio, ondorio
bera atera beharko genuke, orduan: Z-ri ezin zaio ondasuna eskuetatik kendu B-
ren titulartasuna Erregistroan ez delako agertzen.


Aurreko bi hipotesietan, legegileak babesten duen HIRUGARRENA pertsona bera ote
da? Doktrinak luze eztabaidatu du bi xedapen horien edukiari buruz: HLko 32 eta
34. artikuluen arteko loturari buruz, alegia. Garrantzitsua da bi arau horiek
babesten duten hirugarrena pertsona bera den ala ez finkatzea, izan ere, 34.
artikuluak babes hori gauzatzeko ukanbehar batzuk galdatzen ditu eta 32.
artikuluak, ez. Bi tesi aurkeztu dira egileen artean bi artikulu hauen
uztartzeari erreparatuz:


   1. TESI MONISTA: gaur egun gutxiengo batek sustatzen duen iritzia da. Egile
      horien ustez, bi xedapenek fede publiko erregistrala jasotzen dute, eta
      printzipio horren oinarrian babesten duten ‘hirugarrena’ pertsona bera
      da. Erregistroan jasotzen den informazioari jarraiki, a non domino
      eskuratu duena babesten du legegileak, tesi honen bultzatzaileen iritziz
      (ROCA SASTRE, PEÑA BERNALDO DE QUIRÓS). Hirugarren hori fede onekoa da
      eta kostubidez eskuratu duena, alegia. Beraz, HLko 34. artikuluak
      aurreikusten dituen ukanbeharrak 32. artikuluan ere isilbidez jasotzen
      direla ulertu behar da, tesi honen arabera.
   2. TESI DUALISTA: beste egile batzuen iritziz, ordea, bi xedapenek jasotzen
      duten babesa ez da berbera. Hirugarrenaren babesari dagokionez, sistema
      dualista sustatzen dute, hots, bi xedapenen oinarrian gauzatzen den
      babesa, hain zuzen ere (NUÑEZ LAGOS, DÍEZ-PICAZO, LACRUZ BERDEJO, SANCHO
      REBULLIDA, GARCÍA GARCÍA). Bi xedapenek aurreikusten dituzten hipotesiak
      berberak ez direla argudiatzen dute, ukanbehar ezberdinak galdatzen
      baitituzte. Haien ustetan, soilik HLko 34. artikuluak jasotzen du fede
      publiko erregistralaren printzipioa. HLko 32. artikuluaren helburua,
      ordea, inskribatua ez dagoena hirugarrenen aurrean aurkagarria ez dela
      adieraztea da. Kausatzaile edo eskualdatzaile berberaren eskutik haien
      eskubidea jaso duten titularren arteko gatazkari buruz ari da HLko 32.
      artikulua, beraz, SALEROSKETA BIKOITZAREN suposamendua artikulu honek
      arautzen duenaren adibide gisa aurkezten den heinean: A-k, titular
      erregistrala izan gabe, B-ri saldu egiten dio finka bat, eta geroago C-ri
      finka bera saldu egiten dio A-k. C-k bere eskubidea inskribatzen du eta
      fede onekoa da, noski. A-k birritan saldu du finka bera, bi pertsonari,
      alegia. Lehenengo eskualdaketa Erregistroan jasotzen ez bada, B-k ezingo
      du bere titulartasuna C-ren aurrean aurkatu. Baina, hipotesi honetan, ez
      da fede publiko erregistralaren printzipioa ematen, izan ere, C-k ez du
      titular erregistral baten eskutik jaso finka, ez du Erregistroan jasotako
      informazioan bere konfiantza jarri. C-k titular erregistral bati erosi
      badio finka orduan bai, HLko 34. artikulua aplikatuko zaio ukanbeharrak
      betetzen baditu, baina aurreko hipotesian 32. artikulua bakarrik
      suertatzen da aplikagarri. HLko 32. artikuluak harreman juridiko
      angeluarra irudikatzen du, eta 34. artikuluak, berriz, lineala, nolabait:


[data:image/
png;base64,iVBORw0KGgoAAAANSUhEUgAAABUAAAAcCAYAAACOGPReAAAACXBIWXMAAA6fAAAOwwG8I2DoAAAAe0lEQVR4nM2Q2w2AMBDDDun2XxnKByhAS+8RSj2A5URFZC0sQkR3YYEqVpboIWXXnqVM8WU+S/
zdpwijtlqaFTfnZ8RjPkWitd3SiNg03yse/
yniqXWVWsXu+Rbxv58ivdpw6Zs4Nb8lnudTpFZLKb2LafNRPOenyFG7ASltjUiPRj+jAAAAAElFTkSuQmCC]
[data:image/
png;base64,iVBORw0KGgoAAAANSUhEUgAAABUAAAAcCAYAAACOGPReAAAACXBIWXMAAA6fAAAOwwG8I2DoAAAAfElEQVR4nK3OQQ6AQAhDUUnm/
ldGMTFxZgSB9q+6eulQ1YPdYIMionTUoqL28kpo6APapqBvkIauwej6Eka/
QAj1QAiNaqHRyxb6B5bRDFhGs6XR7Ms0WgFTaBVMoZ1CtPMyRLugiyKgi6JtKPpyQxnghLLACWV2o8yX1gkysVBwOuPjkQAAAABJRU5ErkJggg==]A
A
[data:image/
png;base64,iVBORw0KGgoAAAANSUhEUgAAAAEAAAAOCAYAAADuQ3ZcAAAACXBIWXMAABoLAAAOlQFFpHayAAAAE0lEQVR4nGP5/
/8/AwsDEFBCAADTrgM2jN6LCwAAAABJRU5ErkJggg==]
[data:image/
png;base64,iVBORw0KGgoAAAANSUhEUgAAAAEAAAAOCAYAAADuQ3ZcAAAACXBIWXMAABoLAAAOlQFFpHayAAAAE0lEQVR4nGP5/
/8/AwsDEFBCAADTrgM2jN6LCwAAAABJRU5ErkJggg==]B C B


C




Egile gehienek tesi dualista hau hobesten dute, eta euren iritziz, fede publiko
erregistrala HLko 34. artikuluak soilik aurreikusten du. Ez da babes berbera,
beraz. Printzipio honen ezaugarriak zein diren ikusiko da ondoren, xedapen
horrek arautzen duenari jarraiki.




2.-Kontzeptua


Fede publiko erregistralaren printzipioaren arabera, Erregistroak jasotzen duen
informazioan konfiantza jarri duen hirugarrena babesten da, eta berak eskuratu
duen ondasuna edo eskubidearen titulartasuna mantentzen da. Horrela, hipotesia
argia da: Andonik etxe bat erosi nahi dio Gorkari, eta Jabetza Erregistrora
joan denean etxea noren izenean dagoen ezagutzeko, etxea Gorkaren izenean
dagoela jakin du. Zalantzarik gabe erosi egin dio etxea eta gerora jakin du
Gorka ez dela etxearen benetako jabea, nahiz eta Erregistroan hala agertu
[Gorkak Unairi saldu dio etxea Andoniri baino lehenago, baina Unaik ez du bere
eskubidea Erregistroan inskribatu; Gorkak etxe hori aurreko jabeari erosi
zionean egiletsi zuten kontratua deuseza zen; edo/eta Gorkaren eskubidea
kolokan zegoen baina kausa ez zen Erregistroan agertzen (baldintza
iraungitzailea, epea, enbargoa…)]. Erregistroak jasotzen duen informazioa ez
doa errealitatearekin bat hiru kasu horietan, baina Andonik zehaztasun-falta
hau ezagutzen ez bazuen (fede onekoa delako), Erregistroaren informazioan
konfiantza jartzeagatik babesa jasoko du eta ezin izango dio inork ondasuna
kendu, HLko 34. artikuluak aurreikusten dituen ukanbeharrak betetzen baditu
(ikus, HLko 37. art.).
Hala, HLko 34. artikuluaren babesa jasotzen duenari, HIRUGARREN HIPOTEKARIOA
deitzen zaio, betiere Erregistroan titular gisa agertzen den baten eskutik jaso
badu ondasuna edo eskubidea. Hirugarren hipotekarioaren posizioa eskuratzeko,
eta, hala, Erregistroak eskaintzen duen babesaren subjektua izateko, honako
ukanbehar hauek beste beharko ditu azken eskuratzaileak:


   1. FEDE ONA: ondasuna edo eskubidea eskuratzen duen hirugarrenak, fede
      onekoa dela kontsideratu ahal izateko, ez du ezagutu behar Erregistroan
      titular bezala agertzen dena ez dela benetan ondasunaren edo eskubidearen
      titularra. Jakingo balu, ez ginateke fede oneko eskuratzaile baten
      aurrean egongo, Erregistroaren zehaztasun falta ezagutzen duen heinean.
      Halaber, titular erregistralaren eskubidea kolokan dagoela ere ez du
      jakin behar, fede onaren ukanbeharra bete dadin. Finean, eskuratzaile
      horrek benetan uste behar du Jabetza Erregistroan titular gisa agertzen
      dena ondasunaren edo eskubidearen benetako titularra dela. Fede ona HLko
      34. artikuluaren arabera PRESUMITU egingo da beti, eta eskualdaketa
      burutu denean balioetsi beharko da.
   2. KOSTUBIDEZKO ETA BALIOZKO NEGOZIO JURIDIKOA: hirugarrenak, ondasuna edo
      eskubidea negozio juridiko bat dela medio eskuratu behar izan du, eta
      negozio horrek baliozkoa izan behar du, hots, eskualdatzailearen
      titulartasunaren zehaztasun falta kenduta, negozio juridiko batek
      baliozkoa izateko galdatzen dituen beste ukanbehar guztiak bete behar
      dira (adostasuna, kausa eta objektua, KZko 1261. artikuluari jarraiki).
      HLko 33. artikuluak xedatzen duenari jarraiki ondorioztatu behar da
      negozioak baliozkoa izan behar duela: La inscripción no convalida los
      actos o contratos que sean nulos con arreglo a las leyes.Adibide batekin
      argituko da ukanbehar hau: A-k, adingabea izanik eta bere legezko
      ordezkarien baimenik gabe, B-ri etxe bat saltzen dio. Jakina da A-k eta
      B-k egiletsitako kontratua deuseztagarria dela A-k jarduteko gaitasun
      nahikoa ez zuelako. Bitartean, B-k C-ri saltzen dio A-ri erositako etxe
      bera, baliozko negozio juridiko bat dela medio. C-k HLko 34. artikuluaren
      ukanbeharrak betetzen baditu, A-ren legezko ordezkariek deuseztasun-
      akzioa egikaritu arren eta A-k egiletsitako kontratua deuseztatzea lortu
      arren, C-ri ezin izango diote ondasuna eskuetatik kendu, C baita
      legegileak hirugarren hipotekario gisa babesten duena. Baliozko negozioa,
      beraz, B-k eta C-k egilesten dutenak izan behar du, HLko 34. artikuluaren
      babesa gauzatzeko, alegia. Halaber, baliozkoa izateaz gain, B-k eta C-
      k egiletsi duten kontratuak kostubidezkoa izan behar du, ez doan
      eginikoa.
   3. ESKUALDATZAILEA TITULAR ERREGISTRALA IZATEA: aurreko adibideari jarraiki,
      B-k eskualdatu duen ondasunaren edo eskubidearen titular erregistral gisa
      agertu behar du Jabetza Erregistroan C-ren aldeko babesa eman dadin. B
      benetako titularra ez izateak ez du C-k eskuratutako eskubidea kaltetuko
      hau fede onekoa bada. Erregistroak eskainitako itxuran konfiantza jarri
      du eta, hirugarrenekiko, zehaztasun-printzipioa iure et de iure ematen
      da.
   4. HIRUGARRENAK BERE ESKUBIDEA INSKRIBATZEA: bukatzeko, C-k, aurreko
      adibideari jarraiki, eskuratu duen ondasuna edo eskubidea bere izenean
      inskribatu behar du Jabetza Erregistroan, HLko 34. artikuluak eskaintzen
      duen babesa jasotzearren, alegia.


Hala ere, bi suposamendutan, HLko 34. artikuluak aurreikusten duen babesa
ESEKIegingo da bi urtez. Epe hori igaro ondoren, hirugarren hipotekarioari
eskaintzen zaion babesa lasai asko emango da. Bi hipotesi horiek hauek
lirateke:


   1. Finka bat immatrikulatzen bada HLko 207. artikuluak aurreikusten duen
      jabetza-ziurtagiria dela medio, entitate publikoek eta Eliza Katolikoak
      duten pribilegio honi erreparatuz.
   2. Jaraunsle edo titulu legatuduna dela medio inskribatzen diren eskubide
      edo ondasunekiko ere bi urteko epea itxaron beharko da titulartasun
      horiek kontsolidatzeko eta, ondorioz, hirugarrenekiko, HLko 34. artikulua
      indarrean jartzeko (HLko 28. art.).


Bestalde, hirugarren hipotekarioaren egoerari zuzenki lotuta dagoen hipotesi
bat aipatu beharra dago puntu honetan: USUKAPIO CONTRA TABULAS figura, hain
zuzen ere (HLko 36. art.). Suposamendua honako hau da: Erregistroan titular
gisa agertzen den pertsonak ez du ondasunaren edo eskubidearen edukitza. Beste
batek du edukitzan ondasun edo eskubide hori. Denboraren poderioz, beraz,
jakina da edukitzaileak ondasun edo eskubide horren titulartasuna eskura
dezakeela, Erregistroan titular gisa agertzen denaren kaltetan. Baina, zein da
oraintsu planteatu den hipotesiak hirugarren hipotekarioaren egoerarekiko duen
eragin juridikoa?


Arazoa planteatzen da hirugarren hipotekarioak bere alde inskribatzen duen
finka, titular erregistrala ez den beste batek edukitzan badu. Eta edukitza
hori dela medio usukapioz ondasun edo eskubide hori eskuratzekotan badago.
Zeinen alde emango da babesa kasu horretan? Edukitzailearen alde edo hirugarren
hipotekarioaren alde? HLko 36. artikuluak hiru momentu bereizten ditu hipotesi
honetan usukapioari begira:


   1. Edukitzailearen usukapioa kontsumatu da hirugarren hipotekarioak ondasuna
      eskuratu duenerako. Usukapioak ez du, hipotesi horretan, hirugarren
      hipotekarioaren eskubidea kaltetuko fede onekoa bada, hots, titular
      erregistrala ez den beste batek ondasuna edo eskubidea edukitzan zuela ez
      bazekien.
   2. Edukitzailearen usukapioa kontsumatzear dago hirugarren hipotekarioak
      ondasuna eskuratzen duenean. Ez dio usukapio ia kontsumatu horrek
      hirugarren hipotekarioari kalterik eragingo baldin eta honek ondasuna edo
      eskubidea eskuratu eta urtebeteko epean edukitzailearen edukitza eteten
      badu.
   3. Edukitzailearen usukapioa hasita dago hirugarren hipotekarioak ondasuna
      eskuratzen duenean. Usukapioak ez dio kalterik eragingo hirugarrenari
      baldin eta ondasuna edo eskubidea eskuratzen duenetik urtebeteko epean
      edukitza hori eteten badu, gerora ere edozein momentutan edukitza hori
      eten dezakeen arren.




IV.-ERREGISTROAREN PUBLIZITATE FORMALA


Jabetza Erregistroaren publizitate materiala deitzen zaio inskripzioak
titularrarekiko eta hirugarrenekiko eragiten dituen efektuen multzoari. Aldiz,
publizitate formalak, Jabetza Erregistroak duen informazioaren izaera
publikoari egiten dio erreferentzia, interesdun orok informazio hori
kontsultatzeko duen aukerari, hain zuzen ere (HLko 221. art.).


Publizitate formalari dagokionez, beraz, estatuko legegileak hiru formula
eskaintzen ditu Erregistroaren informazioa kontsultatzeko eta berau bertatik
ateratzeko orduan:


         1. Erregistroko Liburuak zuzenean interesdunari erakustea (HLko 222.
            art.; HEko 332.1 art.).
         2. Ohar informatibo sinplea (HEko 332.5 art.)
         3. Ziurtagiri erregistrala, agiri publikoaren izaera duen bakarra
            (HLko 223.-237. art.).


V.-BIBLIOGRAFIA


-AMORÓS GUARDIOLA: “La buena fe en la interpretación de los problemas
hipotecarios”, RCDI, 1967, 1.532. eta hurrengo or.
-MORALES MORENO: “La inscripción y el justo título de usucapión”, ADC, 1971,
1.123. eta hurrengo or.


207




