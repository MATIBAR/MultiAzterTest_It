






Siguiente:_Oharrak:_


                                     3pt
                            MARIAN ZUBIA ZUBIAURRE
.
                        1 GAIA: Ekonometriarako Sarrera
1.1 Sarrera Irakasgai honen helburua, errealitate ekonomikoari buruzko
informazio estatistikoa interpretatzea da. Erabiliko den oinarrizko erreminta
eredu ekonometrikoa izango da, ekonomiaren eskema teorikoak eta datuen
analisirako teknika estatistikoak bat egiten baititu. Gainera, zenbait ariketa
eta praktika burutzeko, Gretl dohako softwarea erabiliko da. 1.2 Definizioa
Ekonometriaren hasiera hogeitamar hamarkadan jarri daiteke, Depresio
Handiarekin bat izatea kasuala ez delarik; honen ondorioz, garai hartako
ekonomilariek ikusten zituzten ziklo ekonomikoak aurresan eta ekidin nahi
zuten. Ekonomilari horien artean, krisi horiek arintzeko, ekonomia ihardueretan
gobernuaren partehartzearen defendatzaile bezala Keynes nabarmentzen da.
Horrela, lehen ekonometrek arazo makroekonomikoei erantzun nahian ibili ziren,
gobernuei ekonomia politiken ezarpenean aholkatzeko asmoz.
Hasiera batean, jada zientzia naturaletan erabilitako metodo estatistikoak
aplikatu ziren datu ekonomikoetan. Hala ere, metodo hauek ezin zuten mimetikoki
berregin esparru ekonomikoa eta aldagai sozioekonomikoek zituzten ezaugarri
bereziei egokitu behar ziren. Guzti hau dela eta, ekonometrian bi arlo hazi
ziren: ekonometria teorikoa eta ekonometria aplikatua. Lehenaren helburua
datuen ikerketa eta bilakatze metodoak garatzea eta bere propietateak zehaztea
da. Ekonometria aplikatua berriz, metodo hauek aplikatzean datza, praktikan
interesgarriak diren arazoei erantzuteko.
Ekonometriak, aldagai ekonomiko baten ezaugarriak edo propietateak analizatzeko
lagungarriak diren egiturak ikertzen ditu, beste aldagai ekonomiko batzu kausa
bezala erabiliz (Novales, 1993).
Ekonometria, aldagai ekonomikoen arteko erlazioak neurtu eta kuantifikatzeko
estatistika erabiltzen duen Ekonomiaren adar bat da. Ekonomia Teoria,
matematika, estatistika eta konputu metodoak erabiltzen dituen diziplina
anizkoitzeko materia da (Ramanathan, 2002).
1.3 Zertarako da Ekonometria? Ikerketa ekonometriko baten helburua fenomeno
ekonomikoak hobeto ulertzea da eta ondorioz, interesatzen zaigun fenomenoaren
etorkizuneko garapena aurresatea. Oinarrizko erreminta eredua da, aldagai
ekonomikoen arteko erlazioak ulertzeko lagungarria da, zenbait neurri edo
ekonomia politiken eraginak ebaluatzeko erabilgarria baita. Aldagai ekonomikoen
arteko erlazioak era egokian kuantifikatzeko eta ezarritako estandarrekin
emaitzak baloratzeko, beharrezkoa da datu tratamenduen metodoak izatea, besteak
beste, estatistika.
Ekonometriaren erabilgarritasunaren zenbait adibide honakoak dira:
    * Aktiboen merkatuko analista edo ikertzaile batek aktibo baten prezioa eta
      aktibo hori eskeintzen duen enpresaren ezaugarri desberdinen arteko
      erlazioa ikertu eta kuantifikatu nahi du ekonomiaren egoera orokorrarekin
      batera.
    * Iberdrolaren burugoak elektrizitate eskaeran zeintzu faktorek eragiten
      duten ikertu nahi izango du.
    * Eroski taldeak bere salmetetan eta mozkinetan publizitate maila
      desberdinek duten eragina kuantifikatu nahi izango du.
    * Enpresa batek bere salmentetan publizitate kanpaina batek duen eragina
      estimatu nahi izango du eta erabilitako komunikabidearen arabera
      desberdintasun nabariak dauden edo ez argitu. Aurreko kanpainen emaitzen
      ikerpena galdera horiei erantzuteko baliagarria da eta bide batez,
      etorkizuneko kanpainaren plangintzarako lagungarria.
    * Ekonomia Ministeritzako Ikaskuntza Sailak eta Espainiako Bankuak edo
      Europako Banku Zentralak moneta eta fiskal politikek langabezian,
      inflazioan, esportazio eta inportazioan, interes tipoan, ... duten
      eragina aztertu nahi izango dute.
    * Erakunde batek sexuarekiko alokairu diskriminazioa zuzentzeko politikak
      ezarri nahi baditu, arazoan eragiten duten faktoreak ezagutu beharko ditu
      lehendabizi eta ondoren, ezarri daitezken neurriak ikertu, neurri horien
      ondorioak zeintzu diren aztertuz.
    * Herrialde-Gobernu bati populazioaren garapena aurrikustea interesatzen
      zaio gizarte zerbitzuen beharra eta ondorioztatzen den finantzaketa
      planifikatzeko. Bere finantzaketa gaitasunaren informazio zehatza eduki
      behar izango du eta hortaz, zerga biltzearen aurresanak ere izan beharko
      ditu.
    * Pertsona batek prestamu bat kontratatu nahi badu, interes tipoen garapena
      zein den interesatzen zaio.
Azken urteetan metodo ekonometrikoen hedapen eta erabilpena handiagoa izan da,
besteak beste, datuen gertutasun handiago eta kalitate hobeagoagatik eta
konputu metodoen garapenagatik. Ekonometriaren aplikapena ez da ekonomia
alorrera bakarrik murrizten, orokorrean, Giza-Zientzietan aplikagarriak diren
datuen ikerketa prozedurak eskeintzen ditu. Adibidez:
    * Zigorren gogortzeak (heriotz zigorraren ezarpena adibidez) kriminaltasun
      tasa murrizten duen edo ez analizatzeko.
    * Bide segurtasun neurrien eraginkortasuna (segurtasun gerrikoa jantzi
      beharra adibidez) trafiko istripuetako hilkortasun tasa murrizten duen
      ala ez ikertzeko.
    * Kirol lehiaketen emaitzak aurresateko, Ingalaterrako selekzioak sartuko
      dituen gol kopurua munduko futbol txapelketan adibidez.
    * Neurri konkretu batek bozemailetan izango duen eragina aztertzeko,
      adibidez, leku publikoetan erretzearen debekuak, sexu berdineko pertsonen
      arteko ezkontzak, etab.
    * Botuetan leku-hauteskundeak, herrialde-hauteskundeak edo europear-
      hauteskundeak izatean diferentziarik izango den aztertzea.
    * Tabako eta alkohol kontsumoaren publizitatean neurri murriztaileek
      produktu horien kontsumoa urritzen duen aztertzea.
Orokorrean, ekonomia izaerako erabakiak hartzerakoan, onuragarria izaten da
infomazioa datu kuantitatibo eran eskuhar izatea. Horrela, unibertsitate
ikasketak aukeratzerakoan adibidez, bakoitzaren lehentasun pertsonalen arabera
egin dezakegu edota aukeratutako adarreko itxarondako alokairuagatik edo
lanpostu bat bilatzeko izango dugun erraztasunagatik. Etxebizitza baten
salerosketa baldin bada ordea, etxe-merkatuaren egoera nolakoa den interesatzen
zaigu. Horretarako etxebizitzen prezioei buruzko datuak bildu daitezke eta
baita prezio horietan eragin dezaketen zenbait ezaugarriei buruzkoa ere,
adibidez, tamaina, erreforma beharra duen, erabilitako etxebizitza den edo ez,
etab.
Suposa dezagun tokiko egunkari bateko iragarkien atalean salmentan dauden
hiriguneko 50 etxebizitzei buruzko datuak azaltzen direla:
    * Etxebizitzaren prezioa mila eurotan.
    * Etxebizitzaren bizigarritasun azalera metro karratuetan.
    * Etxebizitzaren egoera: erreforma beharra izatea edo sartzeko prest
      egotea.
Datu hauek ondorengo taulan ageri dira, jarraian dagoen grafikoan etxebizitza
bakoitzaren prezioa eta tamaina agertzen direlarik. Informazio hau kontuan
izanik, erreformatutako 100 -tako etxebizitza bat eskeiniz gero 525000 eurotan,
garestia deritzogula esango genuke, bere prezioa ezaugarri hauetako etxebizitza
baten batezbesteko prezioa baino handiagoa baita.

 ______________________________________________________________________________________
|Etxebizitza|Tamaina|Prezioa|Erreformatzeke|Etxebizitza|Tamaina|Prezioa_|Erreformatzeke|
|___*[2mm]__|_______|_______|______________|___________|_______|________|______________|
|_*[-2mm]_1_|___55__|210,354|_________ez___|______26___|___110_|_476,600|_________ez___|
|_______2___|___59__|309,520|_________ez___|______27___|___110_|_456,769|_________ez___|
|_______3___|___60__|366,617|_________ez___|______28___|___115_|_500,643|_________ez___|
|_______4___|___60__|299,304|________bai___|______29___|___125_|_619,000|_________ez___|
|_______5___|___60__|369,650|_________ez___|______30___|___135_|_645,253|_________ez___|
|_______6___|___65__|273,460|________bai___|______31___|___135_|_625,000|_________ez___|
|_______7___|___65__|155,000|________bai___|______32___|___140_|_522,800|________bai___|
|_______8___|___70__|228,384|_________ez___|______33___|___150_|_390,660|_________ez___|
|_______9___|___70__|246,415|_________ez___|______34___|___150_|_504,850|________bai___|
|______10___|___70__|255,000|________bai___|______35___|___150_|_715,204|_________ez___|
|______11___|___75__|150,253|________bai___|______36___|___150_|_570,000|________bai___|
|______12___|___77__|352,800|_________ez___|______37___|___160_|_751,265|_________ez___|
|______13___|___80__|366,000|________bai___|______38___|___180_|_583,000|________bai___|
|______14___|___80__|298,000|________bai___|______39___|___180_|_738,000|_________ez___|
|______15___|___80__|312,530|_________ez___|______40___|___180_|_552,931|________bai___|
|______16___|___83__|240,400|_________ez___|______41___|___190_|_691,200|_________ez___|
|______17___|___85__|278,569|________bai___|______42___|___195_|_811,400|_________ez___|
|______18___|___91__|390,658|_________ez___|______43___|___200_|_691,000|________bai___|
|______19___|___92__|216,364|________bai___|______44___|___200_|1110,000|_________ez___|
|______20___|___100_|402,600|_________ez___|______45___|___230_|_961,620|_________ez___|
|______21___|___100_|272,300|________bai___|______46___|___230_|_661,000|_________ez___|
|______22___|___100_|360,607|_________ez___|______47___|___240_|_841,417|_________ez___|
|______23___|___100_|570,000|_________ez___|______48___|___240_|_588,992|________bai___|
|______24___|___100_|480,809|_________ez___|______49___|___245_|_841,400|________bai___|
|______25___|___100_|186,314|________bai___|______50___|___250_|1051,000|_________ez___|
Hala ere, zer esan dezakegu erreformatu beharreko 90 -tako etxebizitza izango
balitz? Edo erreformatutako 50 -takoa izango balitz? Ekonometra batek galdera
hauei erantzuten lagundu diezaguke. Datuen adierazpen grafikoan oinarrituz
etxebizitza baten tamaina eta prezioaren arteko erlazio edo funtzio egonkor bat
ikusi daiteke. Erlazio hau eredu baliagarri batean gauzatu daiteke
planteatutako galderei erantzunez. Eredu bat eta datu batzuekin, teknika
ekonometrikoek etxebizitzaren tamaina edo egoerak bere prezioarengain duten
eragina neurtu ditzakete. Erantzuna honakoa izan daiteke adibidez: erreformatu
beharreko 90 -tako etxebizitza baten batezbesteko prezioaren estimazioa 297350
euro da, nahiz eta prezioa 152711 eta 441989 euro bitartean egotea posible izan
daiteken %90eko konfidantza mailarekin. Gainera, erreformatutako etxebizitza
izango balitz, batezbesteko prezioa 100000 eurotan handituko litzateke,
zenbatekoa 398580 izanik eta 210521 eta 556639 euro bitarteko prezioak
eginkorrak izanik.
1.4 Eredu ekonometrikoa Gaur egun, etxean ordenagailu bat duen pertsona batek
proiektu ekonometriko txiki bat egiteko gai da, ikerketa ekonometriko bateko
ondorengo etapak burutuz:
    * Problemaren zehazpena. Interesatzen zaiguna zehaztatzean datza. Erantzun
      nahi ditugun galderak zehazki planteatu behar dira. Adibidez, herri
      bateko etxe-merkatuaren egoera ikertu nahi bada, hurrengo galdera egin
      dezakegu: zein da herrialde horretako etxebizitzen prezioa eta zeintzu
      faktorek eragiten dute prezioan? Ekonomia Teoria lagungarria da arazoa
      fokatzeko, zein aldagai tartekatzen diren eta zein den beraien arteko
      erlazioa zehazteko. Hasierako teoria edo eredu ekonomikoa planteatu behar
      da ().
    * Ikerketarako nabariak diren datu estatistikoen bilketa. Aurreko adibidean
      erraza da etxebizitzen prezioa, bere tamaina eta prezioan eragiten duten
      beste ezaugarrien datuak jasotzea. Ikerketaren emaitzak datuen
      kalitatearen arabera egongo dira. Hala ere, analisirako aipagarriak diren
      datuak lortzea ez da beti erraza izaten eta noski, arazoak izan
      ditzakegu: datu baten egoneza, aldagai baten definizio aldaketa, datu
      nahikorik ez izatea edo aldagai baten informazioa ez izatea.
    * Ereduaren zehazpena eta estimazioa. Teoria eta lehen etapan planteatutako
      galderen loturatik eredu ekonometriko bat zehaztatu behar da. Eredu
      ekonomikotik ekonometrikora pasatzeko, funtzio sortzailearen, , forma
      matematikoa zehaztatu behar da, hau da, aldagaien arteko erlazioaren
      funtzioa aukeratu behar da eta aldagai endogenoaren () izaera
      estokastikoa ere kontuan izan behar da. Adibide gisa, etxebizitza baten
      batezbesteko prezioa () bere tamainaren () menpean dagoela pentsa
      dezakegu. Teoria hau jasotzen duen eredu ekonometriko posible bat,
      hurrengo erlazio lineala izan daiteke:non  perturbazioa, ez behagarria
      den eta izaera aleatorioa du.
    * Ereduaren estimazioa. Hurrengo pausua eredu ekonometrikoko parametro
      ezezagunak estimatzea da, hau da,  eta . Estimazioa, nabaria den
      informazio guztia eta datuak erabiltzean datza benetako parametro
      ezezagunen informazioa lortzeko.
      Estimazioko emaitzen interpretazioan garrantzi handikoa da parametroen
      balioak ez ditugula ezagutzen kontuan izatea eta ondorio bezala ``%95eko
      konfidantzarekin, erregaien gaineko zergen igoerak gasolina kontsumoan ez
      du eragiten" motako baieztapenak bakarrik egin ahal izango ditugula.
      Estimazio metodo asko daude. Bata edo bestearen hautaketa, aukeratutako
      eredu ekonometrikoaren propietateen arabera dago. Eredu oker baten
      hautapenak estimazioen baliozkotasunean eragiten du. Kurtso honetan,
      praktikan erabili daitezken baliabide sinple eta errezenak erabiliko
      ditugu: erregresio linealeko eredua eta karratu txikienen arruntetako
      estimazio metodoa.
    * Ereduaren analisia. Aukeratutako eredua datuen portaera jasotzeko egokia
      den ikustea da. Adibidez, etxebizitzaren tamainak bere prezioan eragiten
      duela jasotzeko egokia den, bi aldagaien arteko erlazioa lineala zuzena
      den, etab. Hau da, eredua zuzen zehaztuta dagoen baloratu behar da eta
      egindako balizkoak baliodunak diren jakiteko,kontrasteetan oinarrituko
      gara. Horrela, kontrasteetan lortutako emaitzetan oinarrituz, baliteke
      eredua aldatu beharra izatea.
    * Ereduaren aplikazioa. Eredu zuzena lortu ondoren, interesgarriak diren
      galderak erantzuteko eta aurresanak egiteko erabiltzen da.
1.5 Eredu ekonometrikoen sailkapena Eredu ekonometrikoen sailkapena irizpide
desberdinen arabera egin daiteke:
   1. Eredu estatikoak eta eredu dinamikoak.
          o Eredu estatikoak. Aldagai guztiak denbora une berean neurtuta
            daude.
          o Eredu dinamikoak. Aldagaiak denbora une desberdinetan neurtuta
            daude.
   2. Ekuazio bakarreko ereduak eta ekuazio anizkoitzeko ereduak.
          o Ekuazio bakarreko ereduak. Aldagaien arteko erlazio bakarra dago.
          o Ekuazio anizkoitzeko ereduak. Aldagaien arteko erlazio bat baino
            gehiago dago.
1.6 Eredu ekonometriko orokor baten elementuak Eredu ekonometriko orokorra,
aldagai azaltzaile dituena ondorengoa da:
    * Aldagai ekonomikoen arteko erlazio bat analizatzen du.
    * Koefiziente edo parametroek, , aldagaien arteko erlazioa kuantifikatzen
      dute. Koefiziente hauek ezezagunak direnez, estimatu egin behar dira,
      estimatutako koefizientea  bezala jarriko delarik.
    * Honako elementuak bereiztuko dira:
          o Aldagai azaldua, endogenoa, dependentea edo erregresandoa: azaldu
            nahi den aldagaia da, .
          o Aldagai azaltzaileak, exogenoak, independenteak edo erregresoreak:
            : interesatzen zen aldagaia azaltzeko erabiltzen diren aldagaiak.
    * Eredu ekonometrikoak aldagai aleatorio bat du, perturbazio aleatorioa
      deritzona, zeinak aldagai azalduaren gain lagin behaketa desberdinek izan
      ditzaketen eragin guztiak biltzen dituen eta baita, ereduan barneratu ez
      diren aldagaien eraginak ere.
1.7 Datuak Nola lortzen dira datu ekonomikoak? Datu ekonomikoak ez dira
kontrolatutako esperimentuetatik eratortzen. Ekonomilariek, Giza-Zientzia
esparruko beste ikertzaile askok bezala, errealitateko behaketetatik lortzen
dituzte datuak. Kontrolatutako esperimentu batean ordea, ikertzaileak
ikerketaren baldintza guztiak kontrolatzen ditu. Ongarrien eragina ikertzeko
adibidez, kantitate desberdinak aplika ditzakegu lursailetan, hezetasuna edo/
eta landare bakoitzak jasotzen duen argi kopurua ere kontrolatuz. Gainera,
esperimentu hau nahi adina errepikatu daiteke baldintza berdinak mantenduz edo
batzuk aldatuz, besteak beste, hezetasuna eta argi kopurua. Jakina denez,
aukeratutako kantitate kopurua berdina izan arren, esperimentu desberdinetan ez
dugu emaitza berdina espero (adibidez landareen hazkuntza), erabilitako hazia
desberdina delako edo neurketa erroreak ematen direlako. Esperimentu hauen
arteko diferentzia natural hauek, lagineko aldaketak bezala ezagutzen dira.
Kontrolatutako esperimentuetatik lortutako datuak (laborategietan adibidez)
Natur Zientzietan ohikoak izaten dira eta datu esperimental bezala ezagutzen
dira. Gizartean emandako prozedura baten ondorioz lortutako datuak berriz, ez
dira pertsona bat edo askogatik kontrolatuak eta datu ez esperimentalak bezala
ezagutzen dira. Ezaugarri hau faktore garrantzitsua da ekonometriako tekniken
garapenerako eta kontuan izan beharko da emaitzen interpretazioa egiterakoan.
Datu ekonomikoak mota desberdinetakoak izan daitezke eta burutuko dugun
analisian eragina izango du. Lehen sailkapen batek datu kuantitatiboak eta
kualitatiboak bereizten ditu. Lehenengoek zenbakizko balioak hartzen dituzte,
adibidez, etxebizitza baten prezioa eta tamaina. Bigarrengoak ordea, kategoria
edo atributoetan agertzen dira, adibidez, sexua, lanbidea edo etxebizitzaren
egoera.
Bigarren sailkapen bat denbora segidako datuak eta sekzio gurutzatutako datuak
izango da. Lehenak, jarraikako denbora momentuetan jasotako behaketak dira
(normalean erregularrak), urteak, hiruhilabetealdiak edo hilabeteak. Adibidez,
Nazio-Kontabilitateko hiruhilabeteko Barne Produktu Gordina (NBG), Gizarte
Segurantzako hileroko kidetza kopurua edo IBEX35-aren eguneroko balioa.
Bigarrenak ordea, indibiduo desberdinek denbora momentu batean hartzen dituzten
behaketak dira, adibidez, Europar Elkarteko herri bakoitzaren 2004 urteko
langabezia, populazioa, industria sektore bakoitzaren batezbesteko alokairua
2005 urtean edo iazko irailean familia multzo batek egindako gastua testu
liburuetan. Posible da ere denbora segidako eta sekzio gurutzatutako datuen
konbinazio bat izatea, adibidez, 2003-04 eta 2004-05 ikasturteetan
ekonometriako ikasleek lortutako kalifikazioa. Denboran zehar inkesta egin
duten indibiduoak berdinak direnean, adibidez langabezia tasa eta BPG 1990tik
2004 arte EEko 25 herrialdeetan, paneleko datuak edo datu longitudinalak bezala
ezagutzen dira.
Hirugarren sailkapen bat bateratzearen mailaren funtzioan ezartzen da. Horrela,
datu mikroekonomikoak edo mikrodatuak izango ditugu. Hauek, indibiduo, familia
edo enpresa bezalako agente ekonomikoen portaera jasotzen dute, adibidez, INEk
prestatutako Populazio Aktiboko Inkesta. Bestalde, datu makroekonomikoak edo
makrodatuak ditugu. Hauek, banakako agenteen baterakuntzaren ondorioz sortutako
herri, eskualde edo nazioei buruzko datuak dira, adibidez, Nazio-
Kontabilitateko emaitzak.
Datuen jatorriak Askotan datuak bilatu eta biltzea ez da erraza izaten,
batzuetan egoerari egokitzen diren datuak lortzea eta maneiatzea lan handia
izaten baita. Hala ere, azken urteetan datuen bilketa asko hobetu da, batez ere
erakunde askok bere datu-baseetan sartzea uzten dutelako World Wide Web orrian.
Datu makroekonomikoak publikatzen dituzten zenbait erakunde honakoak dira:
    * Euskal Estatistika Erakundea (EUSTAT): http://www.eustat.es.
    * Espainiako Bankoa: http://www.bde.es  Estadisticos. Boletin estadistico
      mensual eta Boletin de coyuntura mensual ere publikatzen ditu.
    * Nazio Estatistika Erakundea (INE): http://www.ine.es  Inebase edo Banco
      tempus. Eskuragarri daude adibidez, Biztanleria Aktiboaren Inkestako
      emaitzak, Nazio Kontabilitatekoak eta Hileroko Aldizkarikoak. Gainera,
      hiperestekaturik (enlazeak) estatistika zerbitzuko beste web orri batzuk
      aurkitzen dira.
    * EUROSTAT: http://europa.eu.int/comm/eurostat.
    * Ekonomia Lankidetza eta Garapenerako Antolakundea (ELGA): http://
      www.oecd.org, Statistical portal, statistics. Main Economic Indicators
      (hilekoa) edo Nazioarteko Merkataritza argitalpeneneko zenbait segida
      eskuragarri dira.
    * Nazioarteko Moneta Funtsa, NMF:
      http://www.imf.org. Herrialde askotako datuak lortzeko bere Nazioarteko
      Finantza Estatistikak (hilekoa eta urtekoa) argitalpena kontsultatu
      daiteke.
1.8 Software ekonometrikoa Ordenagailuen garapenak datu kopuru handi bat
gordetzeko aukera eskeintzen du eta aldi berean, bere maneiua errazten. Gaur
egun, analisi ekonometriko bat burutzeko pakete asko daude, jarraibide erraz
batzuk erabiliz eragiketa konplexuak egitea posible izanik. Datuak papelean
bakarrik eskuragarriak badira, datuak sartzeko, prestatzeko eta eragiketa
errazak egiteko kalkulu orriak (adibidez EXCEL) erabili daitezke. Hala ere,
orokorrean, komenigarri izaten da programa ekonometriko zehatzak erabiltzea.
Ekonometriako kurtsoetan ohikoenak honakoak dira:
    * Gretl. Allin Cottrellek (Wake Forest Unibertsitatea) garatua. Software
      askea da eta erabiltzeko erraza.  orritik deskargatu daiteke euskarazko
      bertsioa du.Orri honetan ere, Ekonometriako zenbait testu barneratzen
      dituen datu-base zabal bat dago erabilgarri, besteak beste, Ramanathan
      (2002), Wooldridge (2003) eta Greene (2003) eta Espainiako Bankua
      bezalako erakunde publiko batzuen datuak ere barneratzen ditu.
    * EViews. Quantitative Micro Softwareak garatuak. Analisi ekonometrikoko
      teknika asko biltzen ditu. Programaren informazioa jasotzeko web orria: .
    * SHAZAM. British of Columbia Unibertsitateak (Canada) garatua eta eredu
      ekonometriko asko estimatzeko teknikak biltzen ditu. Informazio gehiago
      hurrengo web orrian lortu daiteke: .
    * RATS, Regression Analysis of Time Series.
    * R, Dohako sofware kalkulu estatistikoak eta grafikoak egiteko aproposa.
1.9 Gretl Sarrera
Ekonometria garatzeko programa informatiko asko izan arren, guk Gretl programa
erabiliko dugu, besteak beste dohain delako eta bestalde, euskarazko bertsioa
duelako. Atal honetan, Gretl programarekin lehenengo kontaktoa izango dugu.
Gretl jeisteko web-gunea http://gretl.sourceforge.net/win32 da. Bertan duzue
Gretl software-aren azken bertsioak hizkuntza desberdinetan. Bestela, nahi
izanez gero, klikatu eGelan duzuen gret-1.7.0.exe exekutablea. Behin programa
instalatzen duzuenean, Gretl ikonoa agertuko zaizue.
Euskerazko bertsioa lortzeko: Gretl ikonoaren gainean jarri eta saguaren
eskubiko botoiarekin irtetzen den menuan propiedades aukeratu:
Hemen, Acceso directo atalean Destino aldatu behar dugu:
Agertzen den helbidean, azkeneko kakoaren atzetik hutsune bat utzi behar da eta
-basque idatzi ondoren, Aceptar.
Instalatu ondoren, fitxategi bat osatuko dugu, etxebizitzaren adibideko datuak
sartuz eta beraien analisi deskribatzailea burutuko dugu.
Oraindik ez dugunez fitxategirik kargatu, menu nagusiko aukera batzuk gris argi
batean agertzen dira, ez baitaude erabilgarri. Praktika honetan analizatuko
ditugun datuak ez daude Gretleko datu-basean sartuta eta beraz, ondorengo
aukerara joango gara,
                       Fitxategia  Datu fitxategi berria
Programak eskatzen duen informazioa osatzen joango gara:
    * Behaketa kopurua, 50 etxebizitza ditugu.
    * Nolako datuak ditugun. Gure adibidekoak Gurutzatutako datuak dira.
    * Aurreko pausua zuzen egin bada, datu multzoaren egitura baieztatuko dugu
      Ados klikatuz.
    * Nolako datuak diren azaltzen den lehiatila berreskuratu nahi bada, Atzera
      klikatu behar da, baina aukera honek ez du behaketa kopuruan izan den
      akatsa zuzentzen uzten.
    * Azken lehiatilan Bai klikatuko dugu datuak barneratzen hasi nahi badugu.
    * Ondorengo lehiatilan lehenengo aldagaiari ezarriko diogun izena jarriko
      dugu, adibidez, m2. Jarraian Ados klikatu eta kalkulu orri bat irekiko
      da, pantailan honakoa azalduz:
 aldagaiaren datuak sartzeko, saguarekin dagokion gelaxkara joan (adibidez
lehenengora) eta saguko eskubiko teklari eman; 55 zifra tekleatu ondoren, intro
zapalduko dugu. Datu bat sartzerakoan akats bat egiten badugu, adibidez
bigarren behaketa (59 ) ez badugu sartu, ondorengo errenkadan jarri (gure
adibidean 60 ) eta Behaketak  Erantsi behaketak klikatuz, errenkada txuri berri
bat irekiko da aurrekoaren gainean. Gogoratu, lan sesioko aldaketak gordetzeko
Aplikatu klikatu behar dela.
Aldagai gehiago erantsi ditzakegu kalkulu orriko menuko Aldagaia  Gehitu
aukerarekin. Adibidez, Erreforma izeneko aldagai berri bat sortuko dugu.
Aldagai hau kualitatiboa denez, erreformatzeke = bai egoerari 0 balioa
elkartuko diogu eta erreformatzeke = ez egoerari 1 balioa. Datu guztiak sartu
ondoren, Aplikatu-era joan eta kalkulu orria itxiko dugu. Azken aldaketak ez
baldin baditugu gorde, kalkulu orria itxitzerakoan koadro berri bat azalduko da
aldaketen berrespena eskatuz. Osatutako segidak horrela azalduko dira
pantailan:
Komenigarria izaten da artxibo edo fitxategi batean jadanik sartutako datuak
gordetzea, menu nagusiko Fitxategia  Gorde datuak erabiliz. Hurrengo koadroan
direktorioa erantsiko diogu eta datuen fitxategiaren izena, adibidez,
etxebizitzak. Datuak gdt luzapenarekin gordeko ditu eta hurrengo sesio batean
fitxategia irekitzeko, fitxategian bi aldiz klikatu besterik ez da egin behar.
Askotan, datuak EXCEL bezalako beste kalkulu orri batean egoten dira gordeta.
Adibidez, etxebizitzak.xls artxiboan. Horrela, Prezioa aldagaiaren datuak
Gretleko artxibora eranstea oso erraza da.
    * Konprobatu Gretleko kalkulu orria geldi dagoela.
    * Menu nagusiko Fitxategia  Erantsi datuak  EXCEL erabiliz.
    * Eman EXCEL artxiboaren izena eta kokapena etxebizitzak.xls.
    * Datuak inportatu behar diren hasierako gelaxka zehaztu. Kasu honetan ,
      prezioa aldagaia B1 gelaxkan (izena dagoena) hasten da eta zutabea 2,
      errenkada 1-tik inportatuko ditugu datuak. Bestalde, m2 eta Prezioa
      aldagaiak eransteko,  zutabea 1, errenkada 1-n hasiko ginateke datuak
      inportatzen. Ados klikatu.
Azkenik, datuen inportazioa ongi burutu den konprobatzeko, Datuak  Aukeratu
guztiak atalera joan eta kalkulu orria aktibatuko dugu Datuak  Editatu balioak
aukerarekin edota datuak pantailan agertuko dira Datuak  Erakutsi balioak
Aldagai guztiak erabiliz. Gure adibidean, ondorengo leihatila agertuko da:

===============================================================================
    * Oharrak:
    * Sobre_este_documento...
===============================================================================

