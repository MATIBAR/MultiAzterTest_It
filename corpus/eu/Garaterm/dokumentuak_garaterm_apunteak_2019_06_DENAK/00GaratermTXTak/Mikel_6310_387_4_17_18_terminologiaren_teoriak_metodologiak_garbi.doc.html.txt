






                    Terminologia eta testu espezializatuak




4. GAIA

Terminologiaren teoriak eta ondorio metodologikoak

Edukiak

4.1.Hiru ikuspegi espezialitate-hizkeren ikerketan
4.2.Terminologiaren historia
4.3.Terminologiaren Teoria Orokorra
4.4.Terminologiaren teoria berriak
4.5.Teoria berrien ondorio metodologikoak

Helburuak

- Komunikazio espezializatuan erabiltzen diren hizkuntza-baliabideak
deskribatzeko orduan egon den ikuspegien eboluzioaren berri izatea.

-Terminologiaz eta diskurtso espezializatuaz arduratu diren eskola eta ildo
teoriko nagusiak ezagutzea eta bakoitzaren oinarri teorikoek dituzten ondorio
metodologikoez gogoeta egitea.

4.1. Hiru ikuspegi espezialitate-hizkeren ikerketan
Hirurogeita hamarreko hamarkadan zenbait hizkuntzalari hasi ziren aldarrikatzen
Espezialitate Hizkeren ikerketa Hizkuntzalaritza Aplikatuaren alor beregain
bezala (Hoffman, 1979). Alor horretan motibazio teoriko batetik aritu diren
hizkuntzalarien kezka garrantzitsuenetako bat izan da finkatzea zertan
bereizten diren espezialitate-hizkerak hizkera edo hizkuntza orokorretik.
Galdera horri era askotako erantzunak eman zaizkio, eta erantzun horiekin
lotuta, desberdin bideratu izan dira ikerketa, didaktika eta praktika
terminologikoa edota traduktologikoa. Areago, ikuspegi edo orientazio horiek
isla zuzena dute diziplinaren izenean ere (Cabré, 1993; Elosegi, 2002; Cabré &
Gómez de Enterria, 2006).

Esan genezake Cabré eta Gómez de Enterria-k (2006:12) ematen duten definizioak
gaur egun alor honetan ari diren ikertzaileek oro har onarturiko alderdiak
biltzen dituela. Definizio hau eskaintzen dute:


Beraz, espezializatutzat hartzen diren hizkuntza-baliabide bereziez ari gara
espezialitate-hizkerez ari garenean, eta alorraren izendapen batzuek hizkuntza-
baliabideen beraien espezifikotasuna fokalizatzen dute (espezialitate-hizkerak,
hizkera espezializatuak, hizkera berezituak…). Beste denominazio batzuek,
aldiz, komunikazio-egoeraren berezitasuna fokalizatzen dute (xede berezietarako
hizkerak), eta baliabide bereziek alor tematiko-funtzional jakin batzuetan
duten erabilerari erreparatzen diote.Xede berezietarako hizkerakdenominazioa
hizkuntzen irakaskuntzaren testuinguruetan sortu eta gailendu da, eta ikerketa
teorikoetan eta motibazio praktikoko lan terminologiko eta traduktologikoetan,
aldiz, baliabide linguistikoen berezitasuna gailendu da eta,
beraz,espezialitate-hizkerakmoduko denominazioak.
Baina modifikatzailean ez ezik, modifikaturiko izenean ere azaltzen da
aldakortasun handia:hiztegiak/hizkuntzak/hizkerak/aldaerak/erregistroak/
diskurtsoak. Izenean egiten diren aukerak estuki lotuta daude alorra ulertzeko
ikuspegiarekin.
Espezialitate-hizkeren azterketan, hiru ikuspegi bereiz daitezke (Ciapuscio,
2003):
   a. Ikuspegi lexikoa:espezialitate-hizkeren ikerketak hiztegiari bakarrik
      erreparatzen dio.
   b. Ikuspegi morfosintaktikoa:espezialitate-hizkerak hiztegiaz ez ezik,
      erabiltzen dituzten baliabide morfosintaktikoez ere bereizten dira.
      Ikerketa perpausetara zabaltzen da.
   c. Testuari begira dagoen ikerketa:testu espezializatuak dira abiapuntua.
      Espezialitate-hizkeren ikerketa maila pragmatiko eta estralinguistikoa
      ere integratzen saiatzen da. Azken hau da 80ko hamarkadatik nagusi den
      ikuspegia.

Komunikazioaren ikuspegitik errazago azal daitezke espezialitate-hizkeren
alderdi batzuk ikuspegi linguistikotik baino. Izan ere, diskurtso
espezializatua eraikitzeko hiztunekkode linguistikoko elementuakez ezik,kode
ez-linguistikoetako elementuak(sinboloak, nomenklaturak, formulak e.a.) ere
erabiltzen dituzte. Bestalde, nabarmentzekoa da alor espezializatu jakin bateko
adituen artean nazioarteko komunikazioak duen garrantzia.Nazioarteko
komunikaziohori errazten dute, besteak beste, elementu ez-linguistikoek,
terminologia osatzeko erabiltzen diren kultur erroek eta fraseologia eta
sintaxi kontrolatuaren erabilerak.


Zalantzarik ez dagodiziplina-alorraetagaiadirela espezialitate-hizkerak
bereizteko parametro saihestezinak. Izan ere, parametro horiek jakintzaren
edozein alorren bereizgarria denkontzeptu-eskemara etaterminologiabereizgarrira
garamatza. Gainerako hizkuntza-baliabideei dagokienez, espezialitate-hizkeretan
erabiltzen diren baliabide eta arau morfosintaktikoak hizkuntzaren erabilera
guztietan erabiltzen diren berberak dira, eta espezialitate-alor bakarraren
barruan baliabide horien artean egiten diren aukeretan eta aukera bakoitzaren
maiztasunean aldakortasun handia dago komunikazio-egoeraren arabera. Hori dela
eta, esan dezakeguhainbat erregistrobereiz daitezkeela espezialitate-hizkera
bakar baten barruan.


Espezialitate-hizkerak eta erregistroak nola uztartzen diren ikus daiteke
Duarte-ren (1990) hitzetan:


Beraz,Espezialitate-hizkerez hitz egiten dugunean, unitate birtualez ari gara,
alor tematiko batekin lotutako unitateez, eta unitate horien barruan erregistro
bat baino gehiago aurkitzen ditugu. Biber-ek (1994) zazpi egoera-parametro
proposatzen ditu erregistro bat definitzeko: 1) Parte-hartzaileen ezaugarri
komunikatiboak (Communicative Characteristics of participants, 2) Solaskideen
arteko harremana (Relations between addresor and addresee), 3) Markoa
(Setting), 4) Kanala (Channel), 5) Parte-hartzaileek testuarekiko duten
harremana (Relation of participants to the Text), 6) Helburu-xedeak (Purposes,
Intents and Goals) eta 7) Topiko edo gaia (Topic/ Subject). Aldagai horien
guztien balioak elkartzen dira erregistro batean eta, beraz,diskurtso motez
hitz egin beharko genuke hizkerez baino areago.


Erregistroak baldintzatzen dituzten parametroak ezin dira hartu bakoitza
erregistro baten baldintzatzailea balira bezala: erregistro bakoitza une berean
hainbat parametrotan kokatzen da, eta parametro zehatz bakoitzaren eragina
diskurtsoaren karakterizatze linguistikoan era desberdinetakoa izaten da
(Lamuela: 1983:55). Hudson-ek (1996:47) ere erregistroen analisi
dimentsionitzaren alde egiten du, eta azpimarratzen du, adibidez, formaltasuna
eta teknikotasuna parametro desberdinak direla, eta biak konbinatuz, erregistro
desberdinak karakteriza daitezkeela (Gogoratu 1.4.3. jarduerako testuak):


1) formal teknikoa
2) formal ez-teknikoa
3) informal teknikoa
4) informal ez-teknikoa.


Egun ez da zalantzan jartzen espezialitate-hizkerei eta terminologiari buruzko
ikerketa testuan oinarritu behar dela. Nolanahi ere, ez da erraza testu
espezializatuak definitzea eta mugatzea.
Espezialitateko testuez ari garenean, testuen unibertsoaren azpimultzo batez
ari gara, eta ez da erraza azpimultzo hori zedarriztatzea. Izan ere,
“espezializazioaren” nozioa finkatzea da komunikazio espezializatuari buruzko
ikerketek aurre egin behar dioten zeregin zailenetako bat, bai testuaren
hizkuntzalaritzaren alorrean, bai orientazio linguistikoa duen terminologian
ere. “Espezializatu” adjektiboaren erabilera bi irizpide motarekin lot daiteke.
Batetik,gaiari zor zaion espezializazioadugu eta, bestalde,komunikazioa
gertatzen den baldintza berezien araberako espezializazioa(Cabré, 1993).


Espezialitate-hizkeren ikerketaren tradizioan,bi eratako aldakortasun-
ardatzhartu ohi dira abiapuntutzat testu espezializatuen sailkapenerako,
Hoffman-ek (1987) erabilitako metaforari jariaki: ardatz horizontal modura
irudikatu denespezialitate-alorren araberakoa, eta ardatz bertikal modura
irudikatu dena,zehaztasun mailaren araberaantolatzen du Hoffmann-ek (1987).
Zehaztasun maila lau parametrok baldintzatzen dute Hoffman-en arabera: 1.
abstrakzio maila, 2. kanpoko hizkuntza-baliabideen erabilera, 3. komunikazio-
eremua eta 4. solaskideen ezaugarriak.
Wichter-ek (1994), aldiz,solaskideen aditutasun mailaren araberaantolatzen du
ardatz bertikala.


Cabré eta Gómez de Enterriak (2006:41) azpimarratzen duten bezala, adostasun
orokorra dago ardatz horizontalarekin estuki lotutako zenbait puntutan:




Baina desadostasun handiak daude diskurtso espezializatua aztertzen duten
ikertzaileen artean “espezializatu” adjektiboa testuei aplikatzeko orduan:
batzuen iritziz, testuen espezializazioa irizpide diskretua da eta beste
batzuek, aldiz, mailakako ezaugarritzat hartzen dute, etacontinuumbat
aldarrikatzen dute testuen espezializazio mailan.

4.2. Terminologiaren historia

Paradoxikoa bada ere, helburu modura zehaztasuna duen jakintza-esparru honen
izena (Terminologia) hainbat kontzeptu adierazteko erabili izan da:
   1. Kontzeptuen eta adierazpideen artean dagoen harremana ikertzen
      duenjakintza-esparrua.
   2. Jakintza-esparru horretan landutakoteoria praktikari aplikatzea, hots,
      terminoak biltzea, ondoren tratatzeko, harmonizatzeko, normalizatzeko,
      hedatzeko e.a.
   3. Zientzia edo teknikaren arlo batean erabiltzen diren terminoen
      multzoegituratua. Kasu honetan jakintza-esparrua adierazten duen
      mugatzaile bati lotuta erabili ohi dira:Kimikaren terminologia,
      Informatikaren terminologia, Ekonomiaren terminologia…
   4. Lexikografoekterminologiahitza erabiltzen dute batzuetan berba
      teknikoagoetanmakroestrukturaderitzona adierazteko, alegia, hiztegi
      batean ageri diren lemak edo hiztegi-sarrerak.

Espezialitate-alor desberdinetan gertatzen den komunikazioaren ezaugarri
deigarrienetakoa da, zalantzarik gabe, alorrez alor erabiltzen den hiztegi
berezia. Jakintzaren alor espezializatu batean eraginkortasunez komunikatu ahal
izateko behar ditugunhiztegi-unitate espezializatuak, alegia,terminoak,
hizkuntza berri baten oinarrizko ezagutza lexikoa izateko behar dugunaren
tamainakoa da. Ez da harritzekoa, beraz, jakintza zientifikoaren zabaltzearekin
batera zientzialariengan terminologia bateratzeko beharra piztu izana. Horrela,
praktika terminologikoaren hasiera lotu ohi da XVIII. eta XIX. mendeetan
Lavoisier eta Berthold kimikariek eta Linneo naturalistak egindako lanekin. XX.
mendearen hasieran, teknika eta teknologiaren garapen azkarrarekin batera,
terminologia sortzeko ez ezik, sortutako denominazioak harmonizatzeko kezka
ingeniariengana zabaldu zen. Ohikoa da, hain zuzen ere, terminologia
modernoaren sortzailetzat Wüster (1898-1977) ingeniari austriarra hartzea.
Wüster Vienako Eskola deritzon terminologo-taldeko kidea izan zen, eta garai
bertsuetan aritu zen Terminologia Eskola Sobietarra deritzona, D. S. Lotte-
k sortu zuena.


Lehen terminologia-eskolakXX. mendearen lehendabiziko herenean: Praga, Viena,
Sobietar Errepublika Sozialisten Batasuna. Hauen artean bereizteko modukoa da
1920. urtean Pragako Unibertsitatean sortu zena: Pragako Hizkuntzalaritza
Funtzionalaren Eskolaren barruan sortu zenez, hizkuntzalaritzaren esparruaren
barruan garatu zen. Vienako eskolari dagokionez, azpimarratzekoa daE. Wüster
(1898-1977) austriar ingeniariak egindako lana. Izan ere, ingeniari honek 1931.
urtean doktoretza-tesi bat aurkeztu zuen Stuttgart-en hizkuntza teknikoaren
nazioarteko normalizazioari buruz eta askok terminologia modernoaren
sortzailetzat daukate.


Urte hauetan sobietar eskola ere garatu zen D. S. Lotte (1889-1950) eta S. A.
Caplygin (1969-1942) ingeniarien eskutik. Bi ingeniari hauek parte hartu zuten
1933. urtean URSSeko Zientziaren Akademiaren barruan “Terminologia Teknikoaren
Batzordea”ren sorreran, beranduago “Terminologia Tekniko eta Zientifikoaren
Batzordea” eman zuena.


Batzuen arabera, terminologiaren teoriak askotan jatorri horiekin zerikusia
duen positibismo zurrunegia hartzen du abiapuntutzat eta horren ondorioz, gerta
liteke jakintza-esparru hau itzulpengintza eta dokumentazioa bezalako beste
jarduera batzuetarako tresna izatera mugatzea. Izan ere, zenbait egileren
arabera terminologia ikuspuntu teorikotik landu bide duen bakarra haren
sortzailea (E. Wüster) da, hain zuzen, eta horrek bi ondorio arriskutsu izan
ditzake: a) Wüster-en lana doktrina itxitzat hartzea edo b) gogoeta teorikoaren
garrantzia gutxiestea.


Bitxia badirudi ere, hizkuntzalariek eta giza zientzietan adituak direnek ez
dute interes berezirik izan terminologian gutxienez XX. mendearen erdira arte.
Izan ere, Cabré-k azpimarratu bezala, hizkuntzalaritzaren interesgunea denbora
luzez benetakoak eta posibleak diren hizkuntzak gobernatzen dituzten arauak
biltzen dituen teoria bat eraikitzea izan da eta ez du arreta handirik jarri
hizkuntzak komunikazio-tresna modura izan ditzakeen askotariko erabileretan.
Hizkuntzaren komunikazio-tresna moduko ikuspegi honetan bakarrik dauka zentzua
terminologiak hizkuntzalarien gogoetaren eta lanaren interesgune gisa.


Terminologiaren garapena:
Ordena kronologikoari jarraikilau etapanagusi bereizten ditu Auger-ek
(1988)terminologia modernoan:
   1. Sorrera_(1930-_1960)
Etapa honetan terminoen izaera sistematikoa kontuan hartzen duten terminologia-
lanerako metodoak jorratu ziren. Garai honetakoak dira Wüster-en eta Lotte-ren
lehen testuak. Bestetik Wüster-ek aukera izan zuen bere doktoretza-tesian
aurkezturiko lan-metodoen egokitasuna probatzeko, 1938an argitaratu zen eta
gaur egun klasikoa denThe Machine Toolhiztegia egin zuen bitartean.
   1. Egituraketa_(1960-1975)
Makroinformatikaren eta dokumentazio-tekniken garapenaren eskutik etorri ziren
terminologiaren aurrerapen nagusiak. Lehen datu-bankuak sortu ziren eta
terminologiaren nazioarteko antolakuntzari hasiera eman zitzaion. Bestetik,
hizkuntzen normalizazioaren barruan terminologiari zegokion esparrurako
hurbilketaren lehen urratsak eman ziren.
(3)Eztanda_(1975-1985)
Terminologia kontuan hartzen duten hizkuntza-planifikaziorako egitasmoen
hedapena gertatu zen (URSSen eta Israelen aurreko etapan gertatu zen hau).
Etapa honetan agerian utzi zen terminologiak hizkuntzen eta gizarteen
modernizaziorako duen garrantzia. Bestetik, mikroinformatikaren zabaltzeak
aldaketa nabaria ekarri zien terminologia-lanaren baldintzei eta datuen
tratamenduari.
(4)Zabaltzea_(1985._urtetik_aurrera)
Informatika da aldaketaren eragile nagusia: terminologoek lanerako baliabide
eta tresna egokiagoak, erabiltzeko errazagoak eta eraginkorragoak dituzte.
Hizkuntzaren industrien merkatu berria sortu da eta terminologiak gune
garrantzitsua du merkatu horretan. Nazioarteko elkarlana sendotu eta zabaldu
egin da, bai informazio-trukearen esparruan, bai terminologoen prestakuntzan
ere. Azkenik, hizkuntzen planifikazioari loturiko terminologiaren eredua
sendotu egiten da, garapenean dauden herrialdeetarako oso garrantzitsua dena.
Hasiera batean terminologia adituen arteko komunikazioari laguntzeko sortu
bazen ere, Teresa Cabrèren iritziz, kultura berriak sortu dituen giza beharrei
erantzun behar die gaur egun eta teknologia pertsonei hurbiltzera jo behar du,
bizitza-kalitatea eta gero eta korapilatsuagoak diren pertsonen arteko eta
taldeen arteko harremanak hobetzeko.


4.3. Terminologiaren Teoria Orokorra (TTO)
Terminologiaren gaineko interesa praktikatik sortu zen. XVIII. eta XIX.
mendeetan izendapenen ugaritzeak kezkaturik zituen zientzialarientzat
ezinbestekoa zenaldaera ugarien eta etiketen eta kontzeptuen arteko harremanen
nahaspila ordenatzea, komunikazioa oztopatzen baitzuten. Nolanahi ere, ez
zeuden kezkaturik ez kontzeptuen izaeraz, ez termino berrien sorrera
kontrolatzen duten oinarri teorikoez.


Terminoen izaerari buruzko arazo teorikoakberanduago plazaratu ziren, zenbait
eremutan terminologiaren praktika antolatu samar egon zenean. Arazo teorikoak
praktika horren ondorioz sortzen dira. Wüster bide horri jarraiki zitzaion,
hain zuzen ere: hasieran, terminoen bilketarako eta normalizaziorako metodoen
gaineko interesa izan zuen etaThe Machine Toolhiztegia egiteko aplikatu
ondoren, terminoen teoriaren alderdietan sartu zen. Hortaz, ia hogeita hamar
urteko aldea dago haren doktoretza-tesiaren eta haren lan teorikoen artean.
Laburbilduz, esan daiteke terminologiaren teoria praktikari lotuta sortu zela
eta praktika hori azken batean lotuta zegoela komunikazioaren hizkuntz
arazoekin.


Hogeita hamarreko hamarkadan austriar, sobietar eta txekiar eskolek bakoitzak
bere aldetik egin zituzten lanak, austriarrek “zientzia terminologiko” izenaz
bataiatu zutenaren oinarria izan ziren. Hiru ikuspuntu bereiz daitezke zientzia
terminologikoan:
    * Terminologia diziplina tekniko-zientifikoen zerbitzuan
      dagoendiziplinarteko eremu autonomotzat hartzen duen ikuspuntua.
    * Filosofiaren ikuspuntutik egindako hurbilketa,kontzeptu-sistemen
      kategorizazio logikoaren eta ezagutzaren antolakuntzaren gaineko interesa
      duena.
    * Hizkuntzalaritzaren ikuspuntutik egindako hurbilketa, terminologia
      hizkuntzaren hiztegiaren azpiataltzat eta espezialitate-hizkerak
      hizkuntza orokorraren azpisistematzat hartzen dituena.


Terminologiaren Teoria Orokorra(TTO) lehendabiziko ikuspegian oinarriturik
dago: gakoak dira kontzeptuen izaera, kontzeptuen arteko harremanak, termino-
kontzeptu harremanak eta kontzeptuei terminoak esleitzea. Terminologiaren lan-
metodoaren bereizgarria den kontzeptutik terminorako bide hau oso urrun dago
lexikografoen lan-metodotik: terminografoen (terminologia praktikan jartzen
dutenen) eginkizuna dakontzeptuei terminoak egoztea(prosesu onomasiologikoa);
lexikografoek (lexikologia praktikan jartzen dutenek), aldiz, izendapenetik
(hiztegi-sarreratik) abiatzen dira eta funtzioaren eta esanguraren ikuspegitik
karakterizatzen dute; horrenbestez, etiketatik kontzeptura doaz (prozesu
semasiologikoa).


PROZESU SEMASIOLOGIKOA
Lexikografia
[data:image/png;base64,iVBORw0KGgoAAAANSUhEUgAAADwAAAAWCAYAAACcy/
8iAAAACXBIWXMAAA6oAAAOiwGd/JLwAAAAP0lEQVR4nO3PsQ0AIBDDwBS//
8qPWAIkxy5S5ybJpqi5s9tjnt8HXieYnmB6gukJpieYnmB6gukJpieYXh34AHFYBFXb6qWOAAAAAElFTkSuQmCC]
[data:image/
png;base64,iVBORw0KGgoAAAANSUhEUgAAAEIAAAAWCAYAAAB0S0oJAAAACXBIWXMAAA7LAAAOiwETnO8EAAAASElEQVR4nO3QsQ3AAAzDsAz5/
+UUBfRDO5CDZ0M7MzfMvnOnxX594C+EiBARIkJEiAgRISJEhIgQESJCRIgIESEiRISIEBEiD8LIBFW/
0X6WAAAAAElFTkSuQmCC]

[data:image/
png;base64,iVBORw0KGgoAAAANSUhEUgAAAF0AAAAFCAYAAAAnrOBZAAAACXBIWXMAAA7LAAAQRwFia/
k8AAAAPUlEQVR4nGP5//8/wyigL2BB5jAyMoJjABgRjAPjnJEB4IEOC/
BRQHvAgi2wRyOAtoAFVpQgB/Ro8UJbAAAbFxEWm9VU1gAAAABJRU5ErkJggg==]
Kontzeptua etiketa
[data:image/
png;base64,iVBORw0KGgoAAAANSUhEUgAAAGIAAAAFCAYAAAC+VDnsAAAACXBIWXMAAA65AAAQRwEkgVX2AAAAQElEQVR4nO2TMQoAMAwCK/
j/L6dtQMgL6lBvzBQ8ZVWt4IfuB34EQLf/jAC6RYSRK0QyKDvBg/LnnEd4wyy/
8t+y3RQUifSXuwAAAABJRU5ErkJggg==]



PROZESU ONOMASIOLOGIKOA
Terminologia

Ikuspuntu honetatik Terminologia hiru alderditan bereizten da Lexikologiaren
teoriatik:
   1. Kontzeptua izendapenaren aurretik dago.
   2. Unitate terminologikoa da interesgune bakarra, hizkuntzaren
      deskribapenean kontuan har daitezkeen gainerako mailak alde batera
      utzirik.
   3. Ikuspegi edo hurbilketa diakronikoak alde batera uzten dira.


Wüster-en arabera, terminologia jakintza-esparru autonomoa da,Terminologiaren
Teoria Orokorrak(TTO) deskribatzen duena. Teoria horren arabera terminologia
berezko harreman-eremua da hainbat eremuren artean: batetik, “gauzen zientziak”
(fisika, kimika, medikuntza…), eta bestetik, hizkuntzalaritza, logika,
ontologia eta informatika.


Terminologiaren hizkuntzalaritzarekiko autonomia eta bereziki hitzez arduratzen
den hizkuntzalaritzaren esparrua den lexikologiarekiko, erabat justifikaturik
dago: diziplina bakoitzak modu batera konpontzen ditu ikerketa-objekturako
hurbilketa, ikerketa-objektua bera, lan-metodologia, termino berriak
proposatzeko orduan kontuan hartu behar diren baldintzak eta horien aurkezpena
bezalako alderdiak.


Terminologiak, Logikak bezala, kontzeptuen gaineko interesa du: interes berezia
du errealitatearen objektuaren eta hori adierazten duen kontzeptuaren arteko
harremanaren gainean. Hortaz, semantikatik urruntzen da, semantikaren interesa
izendapenaren eta esanguraren arteko harremana baita. Kontzeptuen arteko
harremanei dagokienez ere, bat datoz terminologiaren eta logikaren
interesguneak. Terminologia bat dator Ontologiarekin errealitatearen izakien
gaineko interesean: erreferenteak sailkatzeko ez ditu erabiltzen kontzeptuen
arteko antzekotasunak, errealitatean duten kokapena baizik. Informatikari
dagokionez, garbi dago esparru honetatik terminologiak informazioa pilatzeko
eta berreskuratzeko tresna ezin hobeak lor ditzakeela. Azkenik, terminologiak
ez du inolako justifikaziorik bere aldetik: zientziaren, teknikaren eta oro har
komunikazioaren zerbitzuan dago eta jakintza-esparru desberdinetako adituek eta
terminologoek elkarrekin lan egin behar dute, esparru bakoitzeko kontzeptuak
eta terminoak ordenatzeko eta normalizatzeko.


Vienako eskolak Wüster-en proposamenetatik garaturiko terminologiaren teoria
Orokorraren (TGT) interesgunea kontzeptuak dira eta terminologia-lanak
terminoen eta nozioennormalizaziorantzzuzentzen ditu. Izan ere, Wüster-en
proposamena kontzeptuetan eta kontzeptuen arteko harremanetan oinarriturik dago
eta azterketa-unitatetzat hartzen ditu hauek, azkenean ezarritako kontzeptuen
denominazioetara heltzeko (ikuspegi onomasiologikoa). Ikuspegi honek bereizten
ditu Terminologia eta Lexikografia Wüster-en jarraitzaileen arabera.


Terminologiaren Teoria Orokorrak (TTO) barne-koherentzia handia du,
logizismoan, hizkuntza unibertsalaren bilaketan eta komunikazioaren
uniformetasunean oinarriturik baitago, baina hala ere, labur geratu da egungo
terminologia errealak (Gaudin-ek “terminologia soziala” deritzonak) dituen
arazoei aurre egiteko. Hori dela eta, XX. mendearen bukaera aldera ugarituz
joan ziren Wüster-en eredu klasikoaren gineko kritikak kritikak, hiru
ikuspegitatik:


   1. Gizartearen ikuspuntutik,terminologiaren komunikazio-zereginak
      azpimarratu dira eta ildo honetatik, garrantzi handiagoa eman zaio
      terminoek gizartean duten ezarpenari normalizazioari baino. Bestetik,
      ‘normalizazio’ terminoari askotariko nozioak egotzi zaizkiola kritikatu
      da. Izan ere, TTOnnormalizazioterminoaestandarizazioterminoaren sinonimo
      modura erabiltzen da, alegia, ‘norma batera eramatea’ kontzeptua
      adierazteko. Hizkuntza gutxituen normalizazio-plangintzetan,
      aldiz,normalizazioterminoa terminoak adituen erabileran ezartzeko
      xedearekin lotzen da, alegia, terminologiaren erabilera ondo garatutako
      hizkuntzetan gertatzen denaren antzeko egitearekin.
   2. Hizkuntzalaritzaren ikuspuntutikere, askotariko kritikak egin izan dira:
    * Teoriaren puntu ahul batzuk azpimarratu dira, terminologia hizkuntza
      naturala eta ez artifiziala dela aldarrikatuz.
    * Bigarrenik, kritikatu izan da teoria klasikoak terminoak era isolatuan
      aztertzea eta diskurtsorako interesik ez duten unitatetzat hartzea.
    * Azkenik, teoria klasikoak terminoen unibokotasuna eta monosemia
      aldarrikatzea errealitatetik urrun dagoela eta inkongruentea dela
      nabarmendu da.
   1. Ikuspegi kognitibotik, kontzeptuaren nozioa da kritikatu zaion puntua:
      idealistegia eta gizarte-oinarriaren kontzepzio kognitibotik urrun
      dagoena. Kontzeptuaren balizko unibertsaltasunak, eta jakintza-esparruak
      uniformeak, itxiak eta geldikorrak direla pentsatzeak, eztabaida ugari
      ekarri ditu munduan dauden askotariko kultura eta hizkuntzei begiratu
      zaienean.


4.4. Terminologiaren teoria berriak

90eko hamarkadan zalantzan jarri ziren TTOaren oinarriak.Terminologiaren Teoria
Orokorra baliagarria da zenbait helburutarako, adibidez, terminoen normalizazio
kontzeptual eta denominatiborako, baina terminologia-unitateek komunikazio
espezializatuan duten konplexutasunaren berri emateko, bide berriak garatu
dira.
Teoria klasikoari egindako kritiketatik hiru ildo teoriko berri sortu dira:

    * Terminologiaren Teoria Soziokognitiboa(Temmerman 1996, 2000)
    * Sozioterminologia(Gaudin 1993, 1995; Boulanger 1991)
    * Terminologiaren Teoria Komunikatiboa(Cabré 1999, 2001)

Hiru ikuspegi horietan funtsezko ideia da terminologia aztertzekoterminoek
testuetan dituzten agerraldietatikabiatu behar garela.

   a. Terminologiaren Teoria Soziokognitiboa(Temmerman 1996, 2000)
    * Teoria klasikoaren hipotesi objektibista ordezkatzen du ikuspegi
      kognitibo batekin: kontzeptuak ez dira existitzen izaki isolatu edo
      beregain gisa, testuei esker existitzen dira.
    * Testuetan, testu horien egileek agerian uzten dute nola ulertzen dituzten
      kategoriak Eredu Kognitibo Idealizatu batean.
    * Egile-aditu batek kategoria jakin bat ulertzeko duen modua beti ez dator
      bat beste egileek ulertzen duten moduarekin.
   a. Sozioterminologia (Gaudin 1993, 1995; Boulanger 1995)
    * Sinonimiaren eta polisemiaren azterketari garrantzia ematen dio (teoria
      klasikoan ukatu egiten dira fenomeno horiek).
    * Zalantzan jartzen du espezialitate-eremuek muga zehatzak dituztelako
      ideia. Zientzia eta teknika jakintza-nodotzat hartzen ditu.
    * Espezialitate-hizkeren azterketa sinkroniko hutsa alde batera utzi, eta
      aldarrikatzen du ezinbestekoa dela kontzeptualizazio-prozesuan gertatzen
      den terminoen eraketa eta erabilera aztertzen duen ikerketa diakronikoa.
   a. Terminologiaren Teoria Komunikatiboa (Cabré 1993, 2001)
    * Terminologia diziplinarteko gaia da, hizkuntza-zientzietatik, kognizio-
      zientzietatik eta gizarte-zientzietatik datozen hatsarreak baliatzen
      dituena. Hiru osagai horiek lotuta daude terminologia-unitateen
      poliedrikotasunarekin: unitate linguistiko, kognitibo eta soziokulturalak
      dira.
    * Diziplinarteko izaera horren ondorioz, terminologiaren praktika ere hiru
      dimentsiokoa da (Rey 1988:279-289). Terminologia diziplinetan zeharrekoa
      ere bada (transdiziplinarra): terminologiarik baliatzen ez duen
      egituraturiko diziplinarik ez dago, terminologiarik gabe ez baitago
      jakintza adierazterik ez transferitzerik.
    * Esparru bat diziplinartekoa dela esan ahal izateko ezinbestekoa da
i) hainbat diziplinatako osagaiak hartzea
ii) berariazko eremuan integratzea
Beste diziplinetatik harturiko hatsarreak kontzeptualki berrantolatu behar
ditu.
    * Diziplinarteko gai oro azter daiteke ikuspegi bati edo beste bati
      lehentasuna emanez. Hori dela eta, terminoei hizkuntzalaritzaren
      ikuspuntutik begiratzen badiegu eta komunikazioaren teoriatik aztertzen
      baditugu, termino horiek ikuspegi jakin batetik aztertuko ditugu.
      Nolanahi ere, hainbat hurbiltze modu egoteak ez du esan nahi diziplina
      baten aurrean ez gaudenik: ikuspegi integratzailea.
    * Terminologiak askotariko funtzioak ditu:
- askotariko xedeak eduki ditzake
- poliedrikotasuna hainbat eratara gauza dezake, helburuen arabera.
Abiapuntu honetatik eratortzen daaplikazioen egokitasunabilatzeko beharra.






4.5. Teoria berrien ondorio metodologikoak

Terminologiaren teoria berriek planteatzen dituzten ikuspegiek ondorio
metodologiko berriak dituzte:
   1. Terminologia-lana egiteko,deskripziotik abiatu behargara: balio
      espezializatudun hizkuntza-unitateak (eta horien barruan terminoak)
      testuetan aztertzen dira. Terminologiaren ikerketareninteresa terminoez
      harantzago.
   2. Aldakortasuna aintzat hartzen da: balio espezializatudun hizkuntza-
      unitateak espezializazio maila desberdinetakoak diren eta egoera
      pragmatiko desberdinetan sorturiko testuetan aztertzen dira.
   3. Azterketa diakronikoek garrantzia hartzen dute. Kontzeptuek eboluzionatu
      egiten dute denboran zehar, eta eboluzio horren ondorioz, terminoen forma
      ere aldatu egiten da denboran zehar. Erregistro espezializatuak tradizio
      diskurtsiboen ondorio dira.
   4. Edozein aplikazio linguistikok bete behar duen lehen
      baldintzaegokitasunada, alegia, diseinatu den xederako eta
      erabiltzaileentzako egokitasuna.

BIBLIOGRAFIA



                                      15
