









3. GAIA. INFORMAZIO-ASKATASUNAREN ELEMENTU ERATZAILEAK

3.1. EGIAZKO INFORMAZIOA

Egiazko informazioainformazio librearen egikaritza zuzenaren barne-betekizuna
da. Informazio batek, egiazkoa ez bada, ez du Konstituzioaren babesa merezi,
eta ez kazetariak ez eta hedabideak ere ezingo dute kasu horretan informazio
librea modu egokian egikaritu dela alegatu.

Asko dira egiazkoa ez den informazioa informazioa ez dela eta bere hedapena
informazio librearen egikaritza ez dela baieztatzen duten autoreak. Arazoa zera
da: Konstituzioaren 20. artikuluko berme juridikoek kalifikazio horren aurretik
aritu behar dute. Beraz, “egiazkoa ez den” informazio jakin baten hedakuntza
behin-behinekoan babes daiteke, adibidez, Konstituzioaren 20.2 artikuluaren
aplikazioan (informazioak, egiazkoak ala ez, ezin dira aurretiazko zentsuraren
objektu izan) edo 20.5 artikuluaren aplikazioan (epaileak soilik bahi dezake
informazio bat, hori egiazkoa ez bada ere).

Egiazkotasunaren betekizuna ez da beharrezkoa ideia eta iritzien adierazpen
librearen kasuan, horiek, berez, ez baitira egiazkoak gisa katalogatzeko gai;
eztabaidagarriaren eta polemikoaren eremuan sartzen dira, baina ezin dira
egiaztatu. Oinarri bera zaie aplikagarri benetako itxura izan arren benetakoak
ez diren adierazpenei ere, erraz hauteman daitekeen helburua bilatzen baitute:
umore- edo ironia-mezuak. Horiei, babestuak izan daitezen, ez zaie
egiazkotasunaren froga eskatzen. Adierazpen-askatasunaren egikaritza mota bat
direla ulertzen da.

Hori bai, informazioen egiazkotasuna informazio librearen egikaritza zuzenaren
beharrezko betekizuna izanik,ez da betekizun nahikoainformazioa babesteko,beste
batzuk ere bete behardira eta (adibidez,informazioaren nabarmentasun edo
interes publikoa eta irainen gabeziaalbisteak pertsona baten ospeari eragiten
badio). Gainera, kontuan izan behar da intimitaterako eta norberaren irudirako
eskubideen lesioen kasuan egiazkotasuna aurrekontu faktikoa dela. Hau da, kasu
horretan informazioaren egiazkotasuna ez da garrantzitsua (ziurtzat jotzen da),
baizik eta gizabanakoen pribatutasunari erreserbatutako eremu edo norberaren
irudiarekiko jarrera eraso den ala ez.

Edonola ere,Konstituzio Auzitegiaren jurisprudentziakinformazioen
egiazkotasunaren betekizuna modulatu du. Konstituzio Auzitegiakez du eskatzen
informazio baten egiazkotasuna erabatekoa izatea ikuspuntu objektibo batetik,
hau da, egitateak errealitatera erabat egokitzea, inolako hutsegiterik gabe.
Egiazkotasuna era horretan interpretatuko balitz, kazetarientzat oso zaila
izango litzateke betetzea, sarri euren egunerokoan denboraren aurka lan egiten
dutelako. Are gehiago, haien zeregina poliziaren edo epaileen ikerkuntza-
zereginetara hurbilduko litzateke, eta horrek ez dirudi ez egokia ez eta
proportzionala ere. Ezaugarri horiek eskatzea gizarte moderno batek behar duen
informazio-zirkulazio azkar eta ugariaren aurkakoa izango litzateke (eta
aplikatuko balitz, arriskurik gabe aterako ziratekeen informazioak neurri handi
batean jaitsiko lirateke). Informazio-askatasunerako eskubidearen egikaritzaren
baldintza “egia” izango balitz, berme juridiko bakarra isiltasuna izango
litzateke (KAE 6/1988,Justizia Ministerioko Prentsa Bulegoko erredaktorea).

Konstituzio Auzitegiak egiazkotasuna ikuspuntu subjektibotik baloratu du.
Horren arabera, egiazkotasunak ez du eskatzen informazioan agertzen diren
egitateak edo adierazpenak zorroztasun osoz egiak izatea. Inposatzen duena zera
da: egiazkotasunaren arrazoizko egiaztatzea arduraz betetzea, hots, zuzen
jasotzen eta hedatzen den informazioa babestu behar da, erabateko zehaztasuna
eztabaidagarria izan arren edo informazioaren muinari eragiten ez dion noiz
nolako hutsegiteak baditu ere (KAE 171 eta 172/1990,Patiño komandantearen
oinordekoak v. El País eta Diario 16).

Beraz, Konstituzio Auzitegiarentzat egiazkotasunak bi elementu ditu: noiz
nolako hutsegiteen onargarritasuna eta albistea egiaztatzerakoan ardura
profesionala.

A) Noiz nolako hutsegiteen onargarritasuna

Konstituzio Auzitegiak defendatzen duen egiazkotasunaren ikusmolde subjektiboak
kazetariek errakuntzak egitea onartzen du, albisteek hutsegiteak izatea, beti
erehutsegiteokez badirafuntsezkoakalbistearen edukiarentzat, edo –Auzitegiaren
hitzetan– albistearen erabateko zehaztasuna ez denean eztabaidagarria edo
albistearen funtsari eragiten ez dioten hutsegiteak dituenean.

Badirudi funtsezko hutsegiteak ardura profesionala egotea objektiboki
baztertzen duela, beti horrela ez bada ere, adibidez, kazetaria modu
garaiezinean engainatu dutenean. Hain zuzen ere, Konstituzio Auzitegiaren 22/
1995 Epaiak,Miguel Escobedo v. Interviú, hutsegiteagaraigarria edo ezizanaren
arabera argudiatu du, eta ez funtsezkotasunaren arabera. Edonola ere, organo
horrek emandakoebazpen isolatuada. Konstituzio Auzitegiarentzat, kasu horretan,
ardura profesionala frogatu ahalko litzateke hutsegitea garaigarria bada
soilik.

Konstituzio Auzitegiak oro harfuntsezko hutsegitea / noiz nolako hutsegitea
binomioaerabiltzen du era horretako gatazkak ebazteko, eta noiz nolako
hutsegite gisa onartu du informazioan azaltzen den pertsona oker identifikatzea
antzekotasun fonetikoa dela eta (KAE 240/1992,Hío-ko parrokoa v. El País), edo
hedabideen bidez enpresa bateko langileek sartzen dituzten ordu estren benetako
kopurua baino hamabi bider handiagoa adieraztea (KAE 4/1996,Madrilgo Metroko
ordu estrak), edo jarduera juridiko jakin bat udalerri bateko alkateari
leporatzea udaletxeko osoko bilkurari leporatu beharrean (KAE 192/1999,A
Coruñako Alkatea v. El País), edo banketxe batek ministro bati eman dion
kredituaren zenbatekoa baino bost bider handiagoa eman diola baieztatzea (KAE
216/2006,José Luis Corcuera v. El Mundo).

B) Ardura profesionala albistea egiaztatzerakoan

Kazetariak, egiazkotasunaren ikusmolde subjektiboaren arabera,ardura osoarekin
lan eginbehar izan du egiaren bila,albistearen egiazkotasuna
kontrastatzerakoanahal izan duen guztia eginez, gero asmatu ez arren.
Egiazkotasuna albiste osoari dagokio, ez albistearen zati bakoitzari
isolaturik. Adibidez, izenburua (irakurlearen arreta erakartzea bilatzen duena)
ezin daiteke era isolatuan aintzat hartu gainerako albistea kontuan izan gabe
(GEEAE, 2010eko ekainaren 1ekoa,Gutiérrez Suárez v. Espainia).

Kazetariari dagokioardura profesionalarenfroga, hark egitateen bertsio jakin
bat berea gisa onartu badu (KAE 6/1996,De la Hoz v. Tribuna de Actualidad), eta
ez da aplikagarria “salatzen duenak frogatu behar du” araua, kasu horretan ez
baitatoz bat informazio-akusazioaren subjektua eta akzio judizialaz baliatzen
dena (prozesuan demandatzailea –oro har– informazioaren ikuspegitik “akusatua”
izango da, baina prozesuaren ikuspegitik “akusatzailea”).

Ez dago ardura profesionalikinolako egiaztapenik gabezurrumurru hutsak benetako
egitate gisaedota asmakizun hutsak edo asmo gaiztoko hitz erdiakigortzen
direnean.

Hala ere, Auzitegi Gorenak noizbait onartu du “zurrumurruak zurrumurru gisa
argitaratzea, ez egitate gisa, albistea argitaratu zutenen asmakizuna ez zela
izan egiaztatu denean, publikoki zirkulazioan zegoen zerbait objektiboa eta
erreala baizik” (AGE 1999/Ar. 4252,Alberto Alcocer v. Época). Zurrumurruak
talde ekonomiko garrantzitsu bati eragiten zion ustezko ezkontza-krisi bati
buruzkoa zen.

Era berean, malgutasun handiagorekin onartu da egiaztatu ez den zurrumurru bati
egiten zaion erreferentzia gorabehera txikiko informazioen kasuan (adibidez,
kirol-informazio ugaritan), horietan albisteak (horrela dei badaiteke)
kaltetuei azalpenak emateko aukera eskaintzen diela dirudielako. Auzitegi
Gorenak dioenez: “kirol-hedabideetan, talde lehiakideen eta horien zaleen
arteko «lehia» nabaria denez, ohikoa da zurrumurruen zirkulazioa, betiere
herritar talde batzuetan indarrez txertatzen den afizio baten «pasio»
animatzaile horren adierazgarri gisa. Hedabideek euren gain hartzen dituzten
informazioek eta kritikek ezin diote hertsiki bizkarra eman inguruko eragin
horri. (…) Ezin daiteke ahaztu albiste jenero hori publiko mugatu batengana
zuzentzen dela, kirol edo lehiaketa jakin batekiko dardara sentitzen
duenarengana; kirol-zutabe baten hartzaileak ez dira gizarte edo politika
kutsua duen beste baten berberak” (AGE 1990/Ar. 1592,J.A.M. v. J.J.M.C.).

Ez da ardura profesionala beteko ezta ereinformazioaren egiazkotasuna
egiaztatzerakoanzehaztugabeko iturrietara bidalketa garbi eta generikoaegiten
denean.

Bestalde, eskatzen den ardura frogatzekoez da nahikoaigorritakoinformazioaren
faltsutasunaren kontzientzia osoa ez izatea alegatzea(KAE 51/1997,UGTko
Merkataritza Federazioko idazkaria). Baina irregulartasunen salaketa formala,
judiziala zein administrazioarekikoa, ez egiteak ez dakar informazioaren
egiazkotasun ezaren frogantza osoa (KAE 143/1991,Espetxeetako Sindikatu
Demokratikoko idazkaria).

Batzuetan,ardura profesionalik egon ez dela eratorri da albistearekiko
nabarmenak ziren egitateak ez adieraztetik(KAE 219/1992,ustezko iruzurgilea v.
Heraldo de Aragón); hori beti onartu ez den arren (Konstituzio Auzitegiaren
192/1999 Epaiaren,A Coruñako Alkatea v. El País, esanetan: “ezin daiteke
oharkabez edo ardura profesional ezaz hitz egin kazetariek administrazio-
espedientea ezagutzen zutela aitortu dutenean [Osoko Bilkurak emakida bat
berritu zuela frogatzen zuen, eta ez Alkateak berri bat eman zuela], albistean
aipatu ez bazen ere”).

Albisteakontrastatzeko betekizunaez da adiera bakarreko terminoa, kasuan kasuko
ñabardurak eskatzen ditu eta. Konstituzio Auzitegiarentzatardura
profesionalaren zantzudira hedabidearen jarrera aurreko albisteak ñabartu,
zuzendu edo atzera egiten dituzten ondorengoak argitaratzen badira (KAE 40/
1992,abokatua v. TVE), nahiz eta kaltetuak zuzenketa-eskubideaz baliatu den ala
ez erabakigarria ez izan (KAE 52/1996,auditorea v. Eraikitzaileak eta Diario de
León). Baina ardura profesionalaren zantzu izateak ez du esan nahi ezinbestez
datu horiek ardura egon dela frogatzeko nahikoak direnik. Konstituzio
Auzitegiaren 21/2000 Epaiak,AESMIDEKO-ko erantzuleak v. El Mundo, adierazten
duenez, ardura profesionala egon den ala ez neurtzeko albistea zabaldu
“aurreko” unean kokatu beharra dago. Egiazkotasunaren betekizuna loturik dago
egitateak argitaratu baino lehenago horiek egiaztatzeko erabili den ardura
profesional mailarekin, eta ez argitaratu eta gero egitateak benetakoak direla
frogatzearekin.Aurrera eramandako ardura profesionalaren egiaztapenaren
elementu gisa baloratuko dira soil-soilik informatzaileak albistea zabaldu
baino lehenago aintzat har zitzakeen datuak. Beraz, auzitegiak, ardura
profesionala egon den ala ez baloratzeko, argitalpenaren aurreko unean kokatu
behar dira, ondoren zehatzak diren datuak dauden (une horretan nahiko
kontrastatu ez diren) aintzat hartu gabe (KAE 129/2009,H.P. Gauss eta beste
batzuk v. Información).

Albistea fidagarria egiten duten ezaugarri objektiboak dituzteniturri
ofizialetara joanez gero, bereziki iturri horiek albistean bertan aipatzen
badira (KAE 178/1993,Guardia Zibilaren nota v. Las Provincias),edo beste
agentzia edo hedabideetako informazioak erreproduzitzen badira(KAE 232/
1993,Urkijoko Markesen administratzailea v. Cambio 16) ez da gutxieneko ardura
profesionala eskatzen, baizik eta iturri edo hedabide horiek adierazpenak egin
izanaren egitatearen egiazkotasun argi eta garbia –hau da, egi objektibo gisa–
egiaztatzea.

Argitaratutako informazioasekretua aitortu den sumario judizialaren
iragazketaizateak ez dakar informazioaren egiazkotasunaren eza,kazetariaren
ardura profesionalaren ezagisa ulertuta (KAE 54/2004,Enrique Múgica v. Claro).
Gauza bat informazioa egiazkoa izatea da (eta horrela izango da albisteak
iragazi dituen datuak fidagarritasunez adierazten dituenean) eta beste bat, oso
ezberdina, etorkizunean iragazpenak ekidingo dituzten baliabideak edo egin
dituenaren erantzukizuna ezartzearen beharra (horrek, kasu honetan,
kazetariaren sekretu profesionalarekin talka egin dezake).

Giza Eskubideen Europar Auzitegiak adierazi duinformatzaileen zenbait jokaera
ez direla ardura profesionalaren aurkakoak, horien informazio-askatasuna
babesteko beharrezkoak dira eta. Albistean aipatu den pertsonak egindako
aurretiazko gezurtatzeak ez du behartzen profesionala hura ez argitaratzera
dokumentalki kontrastaturik dagoela uste badu (GEEAE, 2010eko abenduaren
7koa,Publico-Comunicaçao Social eta beste batzuk v. Portugal). Norbaiti
elkarrizketa bat egiten zaionean ere ez dago argitaratu aurretik haren
aurretiazko eta berariazko baimena jasotzeko beharrik (GEEAE, 2011ko uztailaren
5ekoa,Wizerkaniuk v. Polonia). Era horretako informazio-jokaera (baimena ez
izatea edo eskatuz gero, eta negatiboa bada, ez errespetatzea) ez da ardura
profesional gabeziaren kasua. Giza Eskubideen Europar Auzitegiak 2011ko
maiatzaren 10eko Epaiaren,Mosley v. Erresuma Batua, bidez ebatsi zuen kasu
ospetsuan, adierazi zen bizitza pribaturako eskubideak ez diela hedabideei
juridikoki ezartzen argitaratu nahi den informazioan aipatzen diren pertsonekin
aldez aurretik kontaktatu beharra.

C) Etorkizuneko perspektibak

Zenbait autoreren ustez, egiazkotasunaren eratze horrekinformatzailea
kaltetuaren aurrean lar babesten du, azken horren salaketak ez baitu aurrera
egingo informazioa objektiboki egia ez izan arren. Gainera, gauza bat da
arduraz jardun duen informatzailea argitaratutakoa dela-eta erantzule ez izatea
(onargarria dena), eta beste bat Zuzenbide espainiarrean informazioaren egia
eta faltsutasuna aldarrikatuko duen prozedura judizialik ez egotea (Alemanian
edo Austrian dauden akzio deklaratzaileen objektu bakarra hori da). Beste
zalantza bat daea logikoa den doktrina hori aplikatzea ez bakarrik
profesionalei baizik eta informazio-askatasunaz baliatzen den edozein
herritarri ere(horien ezaugarria ez baita iritzi publikoak eskatzen duen
informazio azkarra eta jario librea). Kazetariak babesteko era hori epe
laburrean eraginda gerta daiteke, auzitegiek azken epaietan gehiago zorrozten
eta kazetarien ardura profesionalaren gero eta froga zehatzagoak eskatzen ari
baitira (horrela antzeman da Giza Eskubideen Europar Auzitegiaren eta
Konstituzio Auzitegiaren azken ebazpenetan). Giza Eskubideen Europar
Auzitegiak, bere aldetik, erabaki du herritar batek interes publikoari eragiten
dion eztabaida publiko batean igorritako adierazpenak edo baieztapenak direla
eta, baieztatutakoa egiaztatzeko ardurari buruzko arauak informatzaileei
eskatzen zaizkionak izan behar direla (GEEAE, 2014ko azaroaren 4koa,Braun v.
Polonia).

Egiazkotasuna da, lehen batean, Konstituzioak ezartzen duen informazio-
askatasunaren adjektibo bakarra. Konstituzioaren aurreproiektuan bai sartu zen
informazioa, benetakoa izateaz gain, “objektiboa” izan behar zela, nahiz eta
–paradoxazkoa bada ere– adjektibo hori testuaren behin betiko bertsioan
desagertu zen, eta horren bidez informazio-askatasunaren objektua hobe zehaztu
zen. Beranduagoko legediak gehitu zuen, baina ikus-entzunezko hedabideentzat
soilik, informazioen “objektibotasun” eta “alderdikeriarik eza” printzipioei
izan beharreko begirunea.

Horregatik ez dira ulergarriak Auzitegi Gorenaren 1987/Ar. 8419 Epaian,R.C.C.
eta poliziari zuzendutako irainak, jasotako honako baieztapen hauek: eskubideak
dira “publikoari sentsazionalismorik gabeko informazioa eman beharra”, eta
“kritika politikoa eta soziala ezagutza osoarekin egitea, modu neurritsuan,
begiratuan eta zuhurrean”. Teorian posiblea da, egiazkoa izanik, aseptikoa,
neutrala, begiratua, eta abar ez den informazioa.Probokazio dosi jakin bat duen
informazioa juridikoki babestuta dago (hori adierazi du sarri Giza Eskubideen
Europar Auzitegiak). Edonola ere, Konstituzioaren inguruan eraiki den
egiazkotasunaren kontzeptua, ardura profesional gisa interpretaturik, “egiaren”
kontzeptu hori objektibotasun, asepsia, neutraltasun, alderdikeriarik eza eta
antzeko beste batzuetara hurbiltzen du; zailagoa izango baita ardura
profesionalik gabeko portaera bat hautematea informazioan elementu
kalifikatzaile horietako bat dagoenean. Are gehiago, ikus-entzunezko
hedabideetan, Ikus-Entzunezko Komunikazioaren Lege Orokorrak (martxoaren 31ko
7/2010 Legea) adierazten du pertsona guztiek duten eskubidea “informazioaren
egiazkotasunaren egiaztapenean informazio-komunikazioa ardura profesionalaren
betebeharrarekin egiteko”, baina baita ere “politika-, gizarte- eta kultura-
pluraltasunarekin begirunetsua izatekoa”.

3.2. NABARMENTASUN PUBLIKOA

Albistearen nabarmentasun publikoainformazio-askatasunaren egikaritza zuzenaren
bigarren betekizunada.“Erreportaje neutralen” kasuetan ereda aplikagarria (KAE
232/1993,Urquijoko Markesen administratzailea v. Cambio 16),
egiazkotasunarekin, edukia egiaztatzerakoan beharrezko ardura profesionala gisa
ulertuta, gertatzen ez dena (norbere informazioa egiten duen subjektuari soilik
eskatzen zaio). Nabarmentasun publikoa (aldizka informazioaren interes orokorra
ere deitzen da) adierazpen-askatasunaren egikaritzan onargarriak diren
adierazpen eta ideien irispena mugatzerakoan ere baloratu beharreko irizpidea
da (KAE 50/2010,Antonio Herreroren oinordekoak v. Carlos Llamas eta SER).

Informazioak nabarmentasun publikoa izango du interes orokorraren alde egiten
duenean gai publiko bati buruzkoa delako, hau da, herritar guztiei eragiten
dien egitate edo gertaerei buruzkoa. Nabarmentasun publikorik ez badago,
gizarteari ez zaio garrantzia duen informaziorik luzatzen, ez ikuspegi
sozialetik ez eta politikotik ere. Baina informazioaren“nabarmentasun
publikoa”kontzeptua, lehen batean zehaztea oso zaila da (eta batez
ereabstraktuegiaeta –beharbada– nolabaiteko irizpidekotasuna duena), eta gaiari
buruzko aurretiazko jurisprudentziaren analisiaren arabera soilik zehatz
daiteke. Zalantzarik ez dago iritzi publikoaren baitan oro har jarduera
politikoa, ekonomikoa, kulturala, artistikoa edo zientifikoa daudela, baina
ezinezkoa da interes publikoa osatzen duten gaien katalogo itxia egitea.
Gainera, aurreko baieztapena kasu bakoitzaren analisi zehatzarekin osotu behar
da (adibidez, literatura-kritika batean bertan aipatutako pertsonaren
intimitatea ukitzen duten erreferentzia pertsonalak azaltzen badira,
hedatutakoaren informazio-nabarmentasunaren inguruko arazoa planteatuko da).
Bestalde, informazioaren hartzaileen espazio-eremua edo unibertsoa aintzat
hartuz, baliteke informazioak askotariko nabarmentasun graduak izatea. Hori
dela eta, informazioak nazioarteko, nazioko, eskualdeko, tokizko eta abarreko
nabarmentasuna izan dezake.

Beraz, nabarmentasun publikoak gaiaren kasuan kasuko analisira garamatza guztiz
eta, gainera, ez dago arauketarik. Nabarmentasun publikoakatxilotu diren
pertsonen, delituetako edo istripuetako biktimen izen-abizenakpubliko egitea
eskatzen du? Galdera horren erantzuna ez da erraza.

Konstituzio Auzitegiak agerian jarri du abiapuntua. Bere ustez “iritzi
publikoaren interesekoak dira segurtasun-indarrek lortu dituzten emaitzak,
positiboak zein negatiboak, bereziki, egindako delituek nolabaiteko larritasuna
edo maiztasuna dutenean eta, horregatik, ezezta ezina den gizarte-garrantzia
dutenean” (KAE 219/1992,ustezko iruzurgilea v. Heraldo de Aragón). Giza
Eskubideen Europar Auzitegiarentzat ere publikoak oro har izaera penaleko gaiez
informatua izateko interes legitimoa dauka, interes publikokoak direnean, gai
kriminal handiei edo delitu politiko-finantzazkoei zein garrantzi gutxiagoko
egitate penalei buruzkoak izan (GEEAE, 2014ko uztailaren 1ekoa,AB v. Suitza).
Baina horrek ez du esan nahi eman diren informazio zehatzak aztertu behar ez
direnik. Adibidez, epai horrek berak baieztatu zuen diru gabeko txekea luzatzea
delitua egiteagatikatxilotuden merkatariarenidentifikazioakez duela
nabarmentasun publikorik (albistean iruzur gisa kalifikatu zen), ez tarteko
pertsonak ez eta informazioaren objektuak ere ez zutelako inolako garrantzi
publikorik. Baina kasu horretan aipagarriena Konstituzio Auzitegiaren
Magistratu batek adierazitakoa da: “iritzi publikoak atxilotuen izena
ezagutzeko interes legitimoa duela eusteko argudioak egon arren, entzute
publikorik gabeko pertsonak direnean, informazio-garrantzia txikia duela
baieztatzearen aldekoak ere badaude, eta horren arabera ohorerako eskubidea
babestearren identifikazio publikoa ez egitea komenigarria izan daiteke” (…)
Hala ere (…) ezin daiteke baieztatu, besterik gabe, kaltetuaren izena
argitaratzea nahikoa denik informazio-askatasunaren mugatze horren zorrotza
sortzeko”.

Delituen biktimenkasuan, delituaren informazio-ikerkuntzek biktimen
intimitatearen eremuko kontuak, horien baimenik gabe, ezin dituztela argi
publikora atera baieztatu da. Biktimak hirugarrenen aurrean bere intimitatea
kudeatzeko boterea izan behar du. Konstituzio Auzitegiaren doktrinan doktrina
hori baieztatu da benetan sinesgaitzak diren zenbait kasutan, besteak beste,
bortxaketa delitu bati buruzko informazioan egunkariak biktimaren izena,
abizenen hasierako letrak, adina eta etxebizitza (etxearen argazkiarekin,
egitateak hor gertatu ziren eta) aipatzen dituen horretan, horrez gain,
kontakizunaren beste pasarte batean birjina zela gaineratuz. Ezin zaio inori
ere eska interes publikoarentzat horren garrantzi gabekoak eta axolagabeak
diren norbaiten bizitza pribatuaren eremuko datu horien hedapena pasiboki jasan
beharra (KAE 185/2002,eraso sexualaren biktima v. Alerta). Giza Eskubideen
Europar Auzitegiarentzat kasu arinagoetan ere ez dago nabarmentasun publikorik
(GEEAE, 2012ko urriaren 9koa,Alkaya v. Turkia). Beste kasu batzuetan baieztapen
hori ñabartu egin da. Baliteke biktimaren zenbait datu ezagutzeak bere
eskubideak ez urratzea iritzi publikoarentzat delituaren eragilea zeintzuk izan
diren jakiteak informazio-garrantzia duelako (KAE 121/2002,J.P.R. v. Cambio
16).

Konstituzio Auzitegiaren 20/1992 Epaian,IHES-ak eragindakoa v. Baleares,
adierazi zenez,argitaratutako datuak interes publikoarentzat garrantzi gabekoak
eta axolagabekoak badira, horrek intimitateari eraso egiten diola ulertu behar
da. Zehazki: “pertsona bat, zeharka baina argi eta garbi, IHES-ak eraginda gisa
identifikatzeak hedabideetan, bere gizarte-jarduera kontuan izanik, eta horiek
egitate nabariak dira, haren kalte morala dakar (…) Gaitz baten jatorriari eta
bilakaerari buruzko informazioa gizartean zabaltzea komenigarria dela zalantza
ezina bada ere, ezin daiteke gauza bera esan gaitz hori pairatzen dutenen
indibidualizazioaz, zuzena zein zeharkakoa, ez bada eurek hornitu dutela hura”.
Gaian ageri den kasuismoaren adierazpenik argiena albistean aipatzen ziren
datuetatik (hasierako letrak, adina, lanbidea, bizitokia, beste gizon batekin
bizitzea) zenbat heda zitezkeen intimitateari eraginik egin gabe (argitalpena,
beharrezkoa ez izateagatik, axolagabea izango bazen ere) galdetzetik eratortzen
da.

Informazioaren nabarmentasun publikoapertsonaren izaera publikoaren edo
pertsona hori nahasia egon den gertakizunaren zordunizan daiteke. Horrek
zenbait interpretazio-arraste arazo sortzen du (pertsona horiekin zerikusia
duen guztiak nabarmentasun publikoa duela ulertzea argi eta garbi okerra da).
Adibidez, Giza Eskubideen Europar Auzitegiak funtzio publikoak betetzen
dituzten pertsonen ezkontza-arazoak interes orokorrekoak ez direla baieztatu
du, bikoteak ordezkaritza ofizial izaerako papera bereganatzen edo euren
bizitza pribatuko alderdi horri publizitatea ematea nahita erabakitzen dutenean
izan ezik (GEEAE, 2009ko ekainaren 4koa,Standard Verlags v. Austria 3).

Irispen publikoa ez duten pertsona pribatuek noiz nola garrantzia publikoa
duten gairen batean nahasirik ikusten badute euren burua, horiei pertsonaia
publikoei baino pribatutasun eremu handiagoa aintzatetsi behar zaie (KAE 171/
1990,Patiño komandantearen oinordekoak v. El País). Beraz, babestuko den
pribatutasun eremuaren eta kaltetuaren izaera publikoaren artean alderantzizko
proportzionaltasun erlazioa dago. Zenbat eta gehiago parte hartu bizitza
publikoan orduan eta babeserako hesi gutxiago izango ditu zenbait informazio-
portaeren aurrean, nahiz eta pertsonaia publikoek intimitaterik ez dutela eta
horiekin zerikusia duen edozein gauzak automatikoki nabarmentasun publikoaren
irizpidea asetzen duela esatea ondorio okerra izan. Edonola ere,Konstituzio
Auzitegiak erabaki kontrajarriakhartu ditu gai horren inguruan, bere ustez
informatzerakoan, egitateen deskripzio hutsarekin batera, albistearen
pertsonaia nagusiaren edo bere familiaren giza profila edo bizi-testuingurua
hobeto ulertzeko judiziozko beste elementu batzuk gehitzen direnean
(hirugarrenen iritziak, adibidez), gertaera-kazetaritzan ohikoa dena,
intimitatea ez da beti bortxaturik gertatzen, nahiz eta lotura zuzena ez izan
eta nolabaiteko neurrigabetasuna ageri (KAE 154/1999,logopediako irakaslea v.
ABC).

Nabarmentasun publikoa ez da nahasi behar informazio jakin baten izaera
albistetsuarekin(entzuleriaren arabera adierazia), Konstituzioarekin bat ez
baitagokie hedabideei nabarmentasun publikoa zerk duen zehaztea. Horrez gain,
nabarmentasun publikoa ezin daiteke nahas ezta ere existitzen ez den besteen
kuriositatea asetzeko eskubidearen objektuarekin (KAE 134/1999,Sara Montielen
seme-alabak v. Pronto). Horrela balitz, informazio jakin batek publikoaren
artean izan duen arrakastaren arabera neurtuko litzateke bere nabarmentasun
publikoa, sofisma izateagatik onartezina dena (hartzailerik gabeko albisteek
soilik ez lukete beteko betekizun hori). Beraz, nabarmentasuna ez da nahasi
behar kuriositate hutsarekin. Gauza bat da “interes publikoa” (horrek du
nabarmentasuna) eta beste bat “publikoaren interesa” (horrek, lehen batean, ez
du balio hori). Beste Estatu batzuetan, esaterako Estatu Batuetan, txutxu-
mutxurako nolabaiteko eskubidea aintzatesteko beharraz ere hitz egin den arren,
espainiar ordenamenduan Konstituzio Auzitegiak ez du horrela pentsatzen eta
bere 115/2000 Epaiak berak,Isabel Preysler v. Lecturas, joera hori balaztatu
zuen. Guztiz garrantzi gabea da baita ere hedatutako datuak aurrez
publikoarentzat ezagunak izatea, horiek interes orokorrik edo nabarmentasun
publikorik ez izanik, gabezia hori ez baita antzeman behar lehenengo aldiz
hedatu zirenean soilik, baizik eta geroago erreproduzitzen direnean ere (KAE
190/2013,Gonzalo Miró v. Telecinco).

3.3. IRITZI PUBLIKOA ERATZEKO ERAKUNDE-BERMEA

Informazio-askatasunabi ikuspuntutik azter daiteke: harentituludun diren
gizabanakoen ikuspuntutik (kazetaria, hedabidea, herritarra) eta gizartearen
ikuspuntutik (taldekako ikuspuntua). Zentzu horretan informazio librea iritzi
publikoaren erakunde-bermea dela esan ohi da, hau da, gizarte demokratiko
batean funtsezko balioa. Askatasun hori pluralismo politikoarekin loturik dago
trinkoki. Horren arabera, taldea ondo informaturik egotearen konstituzio-
interesa ez da asetzen hura informatzen dutenen askatasunaren benetako
babesarekin soilik, horrez gain, nahi duenak, modu egokian informatua egon ahal
izatea bermatzea ere eskatzen du eta.

Konstituzioaren 20. artikuluak babestuko lukeena, bakarkako zenbait eskubidez
gain, iritzi publiko librea eratzeko prozesua izango litzateke. Konstituzio
Auzitegiaren jurisprudentziak argi eta garbi aintzatetsi du alderdi hori.
Bere159/1986 Epaian,ETAren adierazpenen argitalpena Egin-en, honako hau
baieztatu zuen:

“adierazpen- eta egiazko informazio-askatasunetarako eskubideak, konstituzio-
interes bat bermatzen du, iritzi publiko librearen eraketa, garrantzi berezia
duen bermea, gizarte libre eta demokratikoaren zutarriari lotutako beste
eskubide batzuez baliatzeko aurretiazko eta beharrezko baldintza izanik,
gizabanakoak bere iritzia askatasunez eratu eta gai publikoetan
erantzukizunarekin parte hartu ahal izateko era zabalean informatua egon behar
baita iritzi ezberdinak alderatuz, kontrajarriak ere, eta era horretan,
informazioa jasotzeko eskubideak oinarrizko beste eskubide batzuen aurrean
nolabaiteko izaera, lehentasunezko tokia duela asma daiteke”.

Horregatik ezin daiteke egunkariaren zuzendaria zigortu –adierazpenen egilea ez
dena, horien hedapena baimendu badu ere– jokaera hori egiteagatik, ETAren testu
horien hedapenarekin herritarrek aukera politiko gehiago ezagutzen dituztelako
eta gizartearen bilakaerari buruzko informazioa jasotzen laguntzen zaielako.

Komunikazio publiko librerik gabe –adierazi du Konstituzio Auzitegiak– ez dago
gizarte askerik ez eta herri-subiranotasunik ere. Hura gabe Konstituzioan
jasotzen diren beste eskubide batzuk edukirik gabe geldituko lirateke, erakunde
ordezkatzaileak formula hutsetara gutxiturik eta legitimazio demokratikoaren
printzipioa zeharo faltsuturik (KAE 6/1981,La Voz de España eta Unidad
egunkarien ezabatzea). Informazio-askatasunaren objektu nagusia komunikazio
publiko librea mantentzea izango litzateke, baina zer esan nahi du “komunikazio
publiko librea” esamoldeak?Kontzeptuak gizartean egon behar den informazioen
jario libreari egiten dio aipu; gizartean albisteak elkartrukatzeko baliabideak
egon behar direla –Estatuaren parte hartzerik gabe–, eta gainera, baliabideok
gizarteko kideen esku egon behar direla, gizabanako bakoitzak besteei gertatzen
zaienaren ahalik eta ezagutza zabalenera sarbidea izan dezaten. “Komunikazio
publikoaren” ideiak zehazki bilatzen duena herritarrek euren iritzia eratzeko
datu nahikoak izango dituztela ziurtatzea da. Ez da hedabideen zeregin
politikoa botere publikoari gizartearen iritzia helaraztea, herriaren ordezkari
izango bailira, baizik eta gizarteari zuzendaritza politiko orokorraren aukerak
eta gabeziak baloratu ahal izateko egitateak eta datuak igortzea. “Libre”
terminoak informazio-sistema zehatz bat aipatzen du. Horren funtsezko
ezaugarriak dira hedabide- eta norabide-pluraltasuna eta herritarrek
informaziora eta hedabideetara sarbidea izatea.

Adierazpen- eta informazio-askatasunen interpretazio pluralistarekin bat,
Konstituzioaren baitan bereziki garrantzitsua den balore bat dago, hots, iritzi
aniztasuna. Era horretan, Konstituzioa, etorkizunari begira, ez litzateke
sistema itxia izango eta gizartea une historiko bakoitzean auto-definitzeko
libre izatea bermaturik egongo litzateke. Aukera horrek baditu arriskuak,
demokraziaren aurkako aukerei atea irekitzen baitie (hala ere, oinarrizko
eskubideak errespetatuz soilik gailen daitezke), baina informazio eta iritzien
jario librearen eremuan, pluralismoa babestu beharreko balio nagusi gisa
aintzat hartu behar da; eta pluralismoak Konstituzioaren aurkako mezuak ere
onartu beharko lituzke. Giza Eskubideen Europar Auzitegiak eta Konstituzio
Auzitegiak beti egin dute interpretazio horren alde, pentsamendu bakarraren
aldeko ideologiaren indartzearen ondorioz (irailaren 11tik), pluralismoa alde
batera utziz, jurisprudentzian nolabaiteko aldaketa sartzeko saiakerak egon
badira ere.

Konstituzio-doktrina horren ondoriorik garrantzitsuena informazio-askatasunak
(eta, zenbait baldintzapean, adierazpen-askatasunak ere)oinarrizko beste
eskubideekiko lehentasunezko izaeraduela da. Hori da Zuzenbide anglosaxoian
informazio-askatasunaren“preferred position”gisa ezagutzen dena. Lehentasunezko
kokagune hori abstraktuan baieztatu behar da, oro har. Horrek ez du esan nahi
informazio-askatasuna beti berarekin gatazkan dauden oinarrizko beste
eskubideen gainetik dagoenik (adibidez, ohorea), baizik eta informazio-
askatasunaren lehentasuna abiapuntua izanik, hori ezeztatu egin behar dela
jokoan dagoen beste eskubideak aurrera egin dezan (adibidez, errugabetasun-
presuntzioarekin gertatzen den antzera, hori ere arauen aplikazioan abiapuntua
da eta, baina ez apurtu ezin daitekeen presuntzioa).

“Konstituzioaren 20. artikuluko askatasun publikoenbalio nagusia(…)kontatzen
dituzten gaiak eta bertan parte hartzen duten pertsonak direla-eta interes
orokorreko kontuekin lotuta daudeneansoilik babestu ahal
daitezke,betiere,horren ondorioz iritzi publikoa eratzen laguntzen dutenean”
(KAE 107/1988,Diario 16-n eragozpen-adierazlearen adierazpenak).

Horrek Konstituzioaren20. artikuluko eskubideen titularitatea aztertzeko
beharradakar. Lehen batean, herritar guztiei dagokie, ez bakarrik kazetariei
edo hedabideei. Konstituzio Auzitegiak esan duenez, Konstituzioaren 20.
artikuluko eskubideen subjektuak “ez dira informazioa igortzen duten hedabideen
tituludunak, informazioaren profesionalak edo profesionala ez izan arren,
hedabide horiek erabilita informazioa komunikatzen dutenak soilik, baizik eta,
nagusiki, «kolektibitatea eta hori osatzen duten kideak»” (KAE 168/
1986,Mercorsa v. Tiempo). Hala ere, Konstituzioaren 20.1.d) artikuluak “edozein
hedabidetatik informazio egiazkoa libreki komunikatzeaz eta jasotzeaz” hitz
egiten du. Zer esan nahi du “hedabidek”? Baliteke igortzeko hedabide fisiko
bati edo masak komunikatzeko erakunde-hedabide bati aipu egitea. Hemen
eztabaidagai dagoena honako hau da: ea Konstituzioak berdin babesten duen
gizartean egiten den edozein informazio igorketa edo gizarte-hedabideen
zereginei estalki berezia ematen dien. Konstituzio Auzitegiak beti egin du
interpretazio zabalenaren alde. Hala ere,lehentasunezko balioa hedabideek
igorritako informazioari soilik lotzen zaio (KAE 165/1987,Arrabalgo Auzotarren
Elkartea).

Doktrinaren zati batek informazioaren subjektu unibertsala deiturikoa
(herritarrak oro har) eta subjektu kualifikatua bereizi ditu (informazioaren
profesionalak). Bereizketa hori, izenez aukera ona izan daitekeena eta Giza
Eskubideen Aldarrikapen Unibertsalaren 19. artikuluko idazkeratik abiatzen
dena, praktikan nahiko artifiziala da, subjektu kualifikatuaren eskubideen
analisian edozein herritarri, eta ez bakarrik kazetariei, aplikagarri zaizkion
arauak aztertu behar dira eta (Kode penala, 1/1982 Lege Organikoa, eta abar).
Alderantziz ere gauza bera gertatzen da: ikertzeko gaitasunak, zuzenketa-
eskubideak, sekretu ofizialei buruzko legedia egoteagatik dauden mugaketek
herritar guztiei eragiten diete, nahiz eta subjektu kualifikatuei bereziki.
Beraz, ez da ikusten zein izan daitekeen subjektu unibertsalaren balizko
eskubidea eta subjektu kualifikatuaren eskubidea mugatzeko irizpidea. Aitzitik,
sekretu profesionala edo kontzientzia-klausula izan ezik (eta horiek ere
ñabarturik), Konstituzioaren 20. artikuluko eskubide guztiak subjektu biei
aintzatesten zaizkie era berean. Gertatzen dena da kazetariari aplikatzen
zaizkionean “iritzi publiko librearen bermea” informazio-askatasunaren
betekizunetik eratorritako singulartasuna aintzatetsi behar dela.

Beste kontu bat da Informazioaren Zuzenbideaadierazpen-askatasun pribatutik
eratorritako arazoenanalisiaz arduratu behar izatea. Arazo horiek etxeko eremu
eta eremu pertsonaletan adierazitako adierazpenen kasuan sortzen dira, eta
hedabideek ez dituzte jasotzen edo bere gain hartzen, edo –inguruabarrak direla
eta– ez dute gizarte-garrantzirik (hedabideetan agertzen denaz gain izan
dezaketenak, adibidez, mitinetako diskurtso publikoak edo manifestazioetan
igorritako adierazpenak, etxeko eremu hori gainditzen baitute).

Konstituzio Auzitegiaren jurisprudentziak oro har onarturiko araua da honako
hau: adierazpenek ez dutenean xede jendarteratzailerik, horien barreiatze
mugatuaren irispenak, joerak edo bokazioak, ez du galarazten Konstituzioaren
20. artikuluko eskubideak egikaritzen direla ulertzea (KAE 241/1999,INSALUD-ko
monitorea), kasuren batean (KAE 106/1996,San Rafael Ospitaleko erizaina,
GARCÍA-MON Magistratuak eginiko boto partikularra), zalantzak egon badira ere:
“barruti pribatu batean, partikularren artean, eta protagonista diren eta
horiekin dauden pertsonen eremutik kanpoko garrantzirik gabeko kasuetan,
adierazpen-askatasunari hel dakioke, pribatutasunaren inguruabar mugatuak eta,
horren ondorioz, barreiatze asmorik ez dagoenean esaten edo egiten denari
estaldura emango dion oinarrizko eskubide gisa”.

Konstituzio Auzitegiaren 165/1987 Epaiak,Arrabalgo Auzotarren Elkarteko
presidentea, dio: “askatasunaz informazioaren profesionalak baliatzen direnean
lehentasunezko baloreak bere maila lortzen du, iritzi publikoa eratzeko
erakunde-ibilgailu baten bidez, hots, prentsaren bidez, bere adierarik
zabalenean (…),” lehentasunezko balorea gainbehera doa bere egikaritza ez
denean gauzatzen iritzi publikoa eratzeko bide arrunten bidez, baizik eta
isilpeko orriak barreiatzea moduko baliabide ez arrunten eta irregularren
bidez. Horrelakoetan, gutxienez, informazio-askatasunak ohorerako
eskubidearekiko duen lehentasunezko erlazioa irauli egiten da”. Era berean,
beste epai batzuk ere, bereziki Giza Eskubideen Europar Auzitegiarenak,
informatzaileei (gizabanakoak eta hedabideak) askatasun horiez baliatzen
direnean tratu juridiko berezia eman beharra adierazi dute, interes publikokoak
diren gaiak iritzi publikoaren ezagutzara helduko diren zaindariak direlako
(“the vital public watchdog role of the press”). Tratu berezi hori zeregin
berbera egikaritzen duten beste subjektu batzuei ere aintzatetsi behar bazaie
ere, adibidez, giza eskubideen defentsarako gobernuz kanpoko erakundeei (GEEAE,
2009ko apirilaren 14koa,Társaság a Szabadságjogokért v. Hungaria).

Hala ere, Konstituzio Auzitegiaren 165/1987 Epai horikritikalatzen objektu izan
da, ezinezkoa delako lehen mailako herritarrak (kazetariak) eta bigarren
mailako herritarrak bereiztea, batez ere «iritzi publiko librea eratzean»
herritar guztien askotariko aukera ideologikoek, gehiengoenek zein
gutxiengoenek, eragiten dutelako, eta ez bakarrik gizarte-hedabide bat eratzeko
edo profesional gisa aritzeko baliabideak eta aukerak izan dituztenenek;
baliabide informal eta ezkutukoz baliatuz eratzen den iritzi publiko librea,
hedabide «serioen» edo «erakundezkoen» bidez eratutakoa haina delako;
tituludunak direla-eta eskubide biak bereiztea diskriminatzailea delako, eta
ilogikoa dirudielako“preferred position”delakoaren doktrina ez aplikatzea
askatasun horiez baliatzerakoan “bide anormalak” erabili direnean (pankartak,
panfletoak, bozgorailuak, eta abar). Horrez gain, ikusi denez, herritar
batekinteres publikoari eragiten dion eztabaida publiko batean igorritako
adierazpenak edo baieztapenak direla eta, baieztatutakoa egiaztatzeko ardurari
buruzko arauak informatzaileei eskatzen zaizkionak izan behar dira (GEEAE,
2014ko azaroaren 4koa,Braun v. Polonia). Beraz, ulertezina da zergatik ez zaion
bere adierazpen- edo informazio-askatasunari ere lehentasunezko egoera hori
aintzatesten.

Konstituzio Auzitegiak berak ez du beti lerro hori jarraitu. Hasiera batean (6/
1981 Epaiak,Voz de España eta Unidad egunkarien ezabatzea, honako hau baieztatu
zuen: “ideiak edo iritziak adieraztea edo informazioa komunikatzea lanbidetzat
dutenek beste herritarrek baino sarriagotan egikaritzen dituzte horiek, baina
hortik ez da pribilegiorik ondorioztatu behar”. Kasu askotan informazioa ematen
duen subjektuaren profesionaltasunaren garrantzia azpimarratu badu ere, beste
batzuetan, 4/1996 Epaian,Madrilgo Metroko ordu estrak, gizabanako batek idatzi
eta zuzendariari eskutitzak atalean argitaratutako ordu estren kopuruaren
inguruko datuei buruzko egiazkotasunari zegokionez, herritarrari “informazio-
profesionaltasunaren kanonei baino ardura profesionalaren intentsitate
txikiagoa” eskatu behar zaiola esan zuen. Badirudi, horrekin informazio-
askatasunaz baliatzerakoan herritarrari abantaila ematen zaiola profesionalaren
aurrean. Epai horrek gehiengoaren iritziarekin bat ez datorren boto
partikularra dauka. Horretan, zehazki adierazten da gaian profesionalak ez
diren informatzaile espontaneoen kasuan, euren albisteak kalera botatzen
dituztenean “egin ditzaketen hutsegiteak zorrotzago epaitu behar direla bere
lanbidea aplikazio onarekin egikaritzen duten informatzaile profesionalenak
baino”. Beste kasu batzuetan (51/1997 Epaia,UGTko Merkataritza Federazioko
idazkaria), Konstituzio Auzitegiak ez ditu bereizi eta “informazioaren
profesionalari eta herritarrari” informazio iturriak kontrastatzerakoan ardura
profesional maila bera eskatzen die (ez batean ez eta bestean ere ez da
beharrezkoa egi objektiboa, historikoa edo judiziala igortzea).

Hori guztia dela eta, informazio-askatasunaren lehentasunezko izaera
ondorioztatzeko, askatasunaz baliatzen den subjektua profesionala den ala ez
aintzat hartu baino, arazoa hura egikaritzeko erabili den baliabidean
(hedabidea den ala ez) eta mezuan finkatu behar da (KAE 107/1988,Diario 16-
n eragozpen-adierazlearen adierazpenak).

Edonola ere,informazio-askatasunaren lehentasunezko izaerakplantea dezakeen
edozein arazo juridikoren ebazpenean,komunikazio publikoaren prozesuan parte
hartzen duten subjektu guztien paperaren analisiaegin beharraeskatzen du. Behar
horren adibide batKonstituzio Auzitegiaren 199/1987 Epaiak, Hirugarren Lege
Antiterroristaren kontrako konstituziokontrakotasun-errekurtsoa, aditzera eman
du. Legeak epaileari hedabide bat behin-behinekoz ixtea agintzen zion,
fiskaltzak, terrorismoaren apologia dela-eta kereila-kriminal bat aurkeztuz
gero. Itxiera automatikoa zen kereila aurkezterakoan. Konstituzio Auzitegiak
hori konstituzio-kontrakoa zela adierazi zuen “behin-behineko edo segurtatze
xede hutsak ezin duelako konstituzio mailan justifikatu horren erabatekoa den
askatasun horien (adierazpen- eta informazio-askatasunen) mugatzea, horiek
ustezko akusatua baino harantzagoko ondorioak dituzte eta, eta ustez
delituarekin lotura ziurrik ez duten gizabanakoei eragiten dielako”. Nortzuk
dira gizabanako horiek? Irakurleak, informazioa jasotzeko eskubidearen
tituludunak, eta beste erredaktoreak. Konstituzio Auzitegiarentzat eskubide
hori xede harekin bateragarri egiteko proportziozkoagoa eta egokiagoa den beste
neurri bat dago, hots, Konstituzioaren 20.5 artikuluko bahiketa. Kontuan izan
beharrekoa da, Konstituzio Auzitegiaren analisiak ez duela ia-ia subjektu
aktiboaren jarrera aintzat hartu.

Ikuspuntu bikoitz hori gure eremuan plantea daitezkeen beste uzi juridiko
batzuetan ere egon daiteke, adibidez, zuzenketa-eskubidean (aldi berean,
hedabideak eta profesionalak informazioa igortzeko askatasunaren muga eta
publikoaren informazioa jasotzeko eskubidearen berme dena). Antzeko zerbait
baiezta daiteke informatzaileen sekretu profesionalari buruz ere.


                                                                             11

