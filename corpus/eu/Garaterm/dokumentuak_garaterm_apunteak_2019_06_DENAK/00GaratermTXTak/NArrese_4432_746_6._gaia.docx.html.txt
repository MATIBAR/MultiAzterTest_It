









6. GAIA. INFORMAZIOA JASOTZEKO ESKUBIDEA: IKUSPEGI OROKORRA

6.1. INFORMAZIOA JASOTZEKO ESKUBIDEAREN IZAERA ETA EDUKIA

A) Informazioa jasotzeko eskubidea eskubide autonomo gisa

Informazioa jasotzeko eskubidea berariaz aintzatesten daKonstituzioaren 20.1.d)
artikuluan. Eskubideak ez du aurrekaririk konstituzio-mailako historia
espainiarrean. Kontuan izan behar da, informazioa igortzeko eskubidearekin
alderatzen bada, arreta txikia eskaini zaiola eskubideari.

Informazioa jasotzeko eskubideakez du esan nahi informazioak igortzeko
askatasunaz baliatzen denak audientzia edo publikoa bermaturik duenik.
Informazioa igortzeko eskubidea autonomoki egon daiteke, nahiz eta inork ere ez
egikaritu informazio hori jasotzeko eskubidea aldi berean (adibide gisa
Londreseko“Hyde Park’s corner”delakoan noizean behingo “speaker”-ak aipatzen
dira, horien diskurtsoa babesgarria baita hartzailerik ez izan arren).
Bestalde, informazioa jasotzeko eskubidea –izenak berak adierazten duen
bezala–eskubidea da eta eznorbaitek informazio-askatasuna aktiboki
egikaritzetik eratorritakobetebeharra.

Horrela,informazioa jasotzeko eskubidea autonomoada eta, juridikoki hitz
egiten,informazioa libreki igortzeko eskubidetik bereizi behar da. Oro har,
komunikazio-prozesuan eskubide biak batera doaz, eta sarri, lehenengoaren
bortxaketa bigarrenarena dakar, eta alderantziz (hortik informazio-askatasuna
iritzi publiko librea eratzearen bermearen ideia). Baina ez beti. Giza
Eskubideen Europar Auzitegiak baieztatu du, adibidez, egile-eskubideak
babestearren webgune jakin batzuetara sarbidea blokeatzen badela, gune
horietako erabiltzaileek ez dutela biktima izaerarik izango informazioa
jasotzeko euren eskubidea urratu izanagatik (GEEA Erabakia, 2014ko martxoaren
11koa,Akdeniz v. Turkia), blokeoak euren webguneetara edo horien edukietara
sarbidea galarazten dietenean izan ezik. Edonola ere, egon daitezke
informazioen harrera librea bidegabeki murriztu arren subjektu igorlearen
egoera juridikoari eragiten ez dioten kasuak. Pentsa dezagun, atzerriko irrati-
eta telebista-emisoreetatik datozen albisteak debekatzen duen neurria. Era
horretako neurria (Zuzenbidearen Estatu batean bermatutako gutxiengo
askatasunen aurka argi eta garbi doana), konstituzio kontrakoa izango litzateke
Konstituzioaren 20.1.a) artikuluko informazioa jasotzeko eskubidearen funtsezko
edukia bortxatzeagatik, baina ezingo litzateke esan –beharbada oso modu
zeharkakoan bai– informazioak libreki igortzeko eskubidea ere urratzen duenik.

Horregatik ez da oso sinesgarria, eta egiatan gainditurik dago dagoenekoz,
Konstituzio Auzitegiaren 6/1981 Epaian,La Voz de España eta Unidad egunkarien
kentzea, ezarritako doktrina: “informazioa jasotzeko eskubidea berez
erredundantzia da (ez dago komunikaziorik mezuak hartzailerik ez badu), eta
konstituzio-mailan sartu izanaren justifikazioa, gizarte komunikazio librearen
edozein nahasteren aurka egin ahal izateko legitimatuen multzoa ahalik eta
gehien zabaltzea da”. Informazioa jasotzeko eskubidea ez da erredundantzia,
informazioen igorpen librearen kontzeptuari zerbait gehitzen baitio, eta
batzuetan modu autonomoan aritzen da; ez da egia ezta ere hartzailerik gabe
ezin daitekeenik informazioen igorpen aktiboaren askatasunaren egikaritzarik
egon, beraz, kasu horietan ere babestu behar da.

B) Informazioa jasotzeko eskubidea eta informazio-pluraltasuna

Doktrinak informazio-pluraltasuna Konstituzioaren 20. artikulutik eratorritako
erakunde-berme gisa aintzatetsi du. Informazioaren gaineko monopolio-erregimena
(publikoa zein pribatua) egiazko informazioa jasotzeko eskubide publiko
subjektiboaren aurkako erasoa izango litzateke, oro har iturri aniztasunaren
bidez soilik lor daitekeen egia nahikorako sarbidea galaraziko luke eta.

Informazioaren egiazkotasunak Konstituzioaren 20.1.d) artikuluko eskubideekiko
duen paper ezberdina adierazi behar da. Informazioa libreki igortzeko
eskubidearen egikaritzaren ezinbesteko eskakizuna da (batzuk “barne muga”
esaten diote); informazioa jasotzeko eskubidearentzat, berriz, jaso nahi diren
informazioen egiazkotasunak ezin dezake baldintzatu eskubidea bera.
Informazioaren egiazkotasuna, konstituzio-terminoetan, informazioaren igorleari
egiten dio aipu eta ez haren hartzaileari.Teorikoki informazioa jasotzeko
eskubidea egon daiteke (eta lesionatua gertatu) jaso nahi den informazioaren
edukia, ezaugarriak eta objektua aintzat hartu gabe. Horregatik, informazioak
libreki jasotzeari dagokionez, informazio-pluraltasun gradu nahikoa badago,
egiazkotasuna babesturik dago.

Teorikoki, informazio-pluraltasuna informazioa jasotzeko eskubidea bermatzeko
beharrezko betekizuna da, baina ez nahikoa. Eskubide horrek garapenerako aukera
zabalagoak ditu, hedabide edo ildo edo joera pluralak egotearekin agortzen ez
direnak, nahiz eta hori beharrezkoa izan eduki pluralengan isla izan dezaten.
Ezingo litzateke ulertu informazioa jasotzeko eskubidea asetzen dela, behintzat
bere ikuspuntu pasiboan, informazioa jaso ahal izateko iturri edo ildo bakarra
egongo balitz.

Jakina da, hori hedabideei buruz esaten bada, are gehiago isla ahal izango da
programa eta informazioengan. Bainabarne informazio-pluraltasunaderitzonari
dagokionez, adierazi behar da Konstituzioaren 20.1.a) artikuluak ez duela
bermatzen oro har hedabideetatik informazio “plurala” jasotzeko eskubidea,
baizik eta “egiazkoa”.

Edonola ere, juridikoki zaila da aurretiazko informazio-pluraltasun eza dela-
eta informazioa jasotzeko eskubidea bortxatu izanagatik erreklamazio judizial
batek aurrera egitea. Are gehiago kontuan izaten bada informazio-pluraltasuna
berez ez dela balore absolutua, kategoria graduala baizik (zein da bermatu
beharreko pluraltasun gradu nahikoa?). Hedabideen kontzentrazioaren aurkako
arauketa orokorra ez egotearen ondorioz eta –beraz– hedabideen kanpo
pluraltasuna benetan babesteko mekanismo juridikoena, aurretiazko kanpo
informazio-pluraltasunaren eskakizuna abiapuntu-hipotesi hutsean bihurtzen du,
oro har onartzen dena, baina juridikoki zehazteko oso zaila.Ikus-entzunezkoen
arloan izan ezik, baizehazten direlako –idatzizko hedabideekin gertatzen ez
dena– irrati- eta telebista-emisoreetako kontzentrazioaren aurkako arauak
(adibidez, ezin izango dira partizipazioak erosi telebista batean baino
gehiagotan batutako entzuleria aurreko urtean guztiaren % 27 gainditzen badu,
edo ezin daiteke estaldura bera duten irrati-lizentzien erdia baino gehiago
kontrolatu –eta inoiz ere ez bost baino gehiago–). Arauon kontrola Ikus-
Entzunezkoen Lege Orokorrak (7/2010 Legeak) aurreikusten duen ikus-entzunezko
agintari independentearen bidez bidera daiteke.

C) Informazioa jasotzeko eskubidearen titulartasuna

Edonola ere, informazioa jasotzeko eskubidea indibidualki babes daitekeen
eskubidea da, baina horrek ez du esan nahi jaso nahi den informazioaren eduki,
mota edo formari dagokion edozein uzi eskatzeko balio duenik (informazio-
pluraltasunaz hitz egiterakoan aztertu denez).

Eskubidea gizabanako zehatzekiko bortxatu izanaren adibideak jar daitezke:
aldizkari jakin batzuetara harpidetza egiteko debekua, atzerriko prentsa
inportatu eta erosteko debekua, antena parabolikoak ezartzeko baimen eza
(hirigintza-, ingurumen- edo estetika-arrazoiak direnean izan ezik), eta abar.
Jokaera horiek (Zuzenbidezko Estatu batean onartzea pentsaezina bada ere)
konstituzio-kontrakotzat jo beharko lirateke informazioa jasotzeko eskubidea
bortxatzeagatik.

Baina, zenbait kasutan,eskubidearen tituludunen egoera subjektiboak murrizketen
irispenarekiko eragina izan dezake. Adibidez,establezimendu
militarretanargitalpen jakinetara sarbidea eta hedabide zehatzak jasotzea
murritz daitezke (GEEAE, 1976ko ekainaren 8koa,Engel v. Herbehereak). Indar
Armatuetako kideen eskubideak eta eginbeharrak arautzen dituen uztailaren 27ko
9/2011 Lege Organikoak adierazten du (12.1 art.), kideen informazioa jasotzeko
eskubidearen (horien adierazpen askatasunarekin eta informazioa komunikatzeko
eskubidearekin gertatzen den bezala) muga zehatz gisa “segurtasun eta defentsa
nazionalaren babesa, erreserba betebeharra eta pertsonen, erakundeen eta botere
publikoen duintasunarekiko begirunea” izan dezakeela. Konstituzio
Auzitegiakpresoekiko erregimen banandua ezar daitekeela onartu du. Urtarrilaren
16ko 11/2006 Epaiak (Kale Gorriagaia) baieztatu zuen “espetxearen, langileen
edo hartzailearen segurtasuna arriskuan jar dezakeen aldizkari bat atxikitzea”
neurri egokia izan daitekeela. “Atxikitze-neurriak zirkulazioan dagoen
aldizkari bati eragiteak, nahiz eta inoiz ere ez den haren aurka diligentziarik
ireki bere balizko ez-legezkotasun penala dela eta, (…) ez da eragozpena (…)
neurriak kasu honetan proportzionaltasun printzipioa betetzen duela ulertzeko”
(…) “arrazoizkoa baita espetxeak atxikitako aldizkariaren zenbakiak
konstituzio-babesa merezi duten funtsak eta baloreak zuzenki edo zeharka
arriskuan jartzea salatzaileari edo beste presoren bati zuzendutako ezkutuan
jaso dezaketen informazio, datu, jarraibide edo mezuren bat egon baitaiteke”.
Adibiderik argienaadingabekoenada. Urtarrilaren 15eko Adingabekoen Babes
Juridikoari buruzko 1/1996 Lege Organikoak, adingabekoek “euren garapenerako
egokia den informazioa bilatzeko, jasotzeko eta erabiltzeko eskubidea dutela”
esaten badu ere (5. art.), “gurasoek edo tutoreek eta agintari publikoek
adingabekoek jasotzen duten informazioa egiazkoa, plurala eta konstituzio-
printzipioekin begirunetsua izatearen alde beilatuko dutela” gaineratzen du,
bai eta “adingabekoei zuzendutako publizitateak edo mezuek edo haiei
zuzendutako programazioan igorritakoek kalte moral edo fisikoa eragingo dietela
bermatzearren, arau berezietan arau daitekeela” ere.

Eskubidea informazioak libreki igortzearekiko autonomoa izateakinformazio-
askatasunaren gehiegikeriarengandik eratorritako karga negatiboa edo ondorio
kaltegarriakinformazioajasotzen duten subjektuei ez eskualdatzeadakar. Horrela,
informazioak libreki igortzeko eskubideaz baliatzerakoan subjektu batek mugak
gainditzen baditu (adibidez, difamatzen edo iraintzen, eta abar), dagokion
kalte-ordaina edo zigorra mugak gainditu dituen subjektuari ezarriko zaio, eta
ez informazioa jaso duten bestelako subjektuei. Zalantza azken horiek aldi
berean informazioa igortzen duten ingurukoa da, kasu bakoitzean posible diren
erantzukizunen katea finkatu beharko litzateke eta, hedabideek (edo
gizabanakoek) jada argitaratuta edo igorrita dagoen albiste bat erreproduzitzen
dutenean –adibidez, ez da gauza bera ohorerako eskubidea ukitzen duen albistea
erreproduzitzea, edo norberaren irudirako eskubidearen aurkako argazki bat,
nahiz eta azterketak ihes egiten duen informazioaren harreraren ikuspegitik,
eta hori da ikusten ari garena.

Informazioa jasotzeko eskubidearen egikaritzanezin daiteke bereizkeriarik egon
herritarren eta kazetarien artean, azken horien aurkakoa bada(horregatik
kazetariei zenbait eremutara sarbidea ezeztatzea publikoari uzten zaionean
bitxia da, era horretako erabakien bideragarritasuna zalantzazkoa izateaz
gain).Informazioa jasotzeko eskubidea herritar guztiei dagokie, ez bakarrik
informazioaren profesionalei, baina eskubideaz baliatzerakoan azken horiei
jarrera abantailatsua aintzatetsi dakieke. Zentzu horretan, Konstituzioarekin
guztiz bat datoz kazetarien alde ezarritako bereizkeriak informazioaren zenbait
eremutarako sarbidean (epaiketa bat egiten ari den aretora, parlamentu-
organoetara, eta abar), kazetariek albistearen iturriaren eta hartzailearen
artean bitartekari gisa jokatzen baitute. Adibidez, 2000ko otsailaren 23ko
Gaztela eta Leongo Auzitegi Nagusiaren Epaiak,Canal 54 v. Burgoseko Udaletxea,
honako hau baieztatu zuen: “udaletxeko batzordeen estaldura, eztabaida
publikorako organoak eta foroak izanik, hedabideen sarbidea utzi behar du,
gutxienez herritarrek eskatzen duten beharrezko informazio-maila bermatzeko.
Onartezinak dira, horiek egiten diren solairuari eta lekuari buruzko aitzakiak,
batez ere udal-jarduerari buruzko informaziorako sarbidea ezeztea ez denean
salbuespenezko murrizketa, eta hedabide guztientzat arrazoitutako ebazpen bidez
egiten direnean beste ordena bateko goragoko interesak babesteko xedearekin;
baizik eta alde bakarreko jarrera, administrazio-prozedurako bermeekiko
begirunetsua ez dena eta beste hedabideekiko diskriminatzailea”.

Onartzekoa ez denakazetaritza-lanbidea egikaritzeko bereizkeria negatiboa
ezartzea izango litzateke. Herritarrei uzten zaizkien portaerak ezin zaizkie
kazetariei ukatu (adibidez, zenbait leku publikotara sartzea: artxiboak,
erregistroak, liburutegiak; grabatzaileak eta kamerak erretiratu beharra –hori
ez bada aldi berean oro har egiten eta igortzeagatik erator daitezkeen
erantzukizunak alde batera utzita; kazetari jakin bat prentsa-aurreko ofizial
batetik botatzea– betiere ez badaude jarrera hori justifikatzen duten beste
arrazoi batzuk: ordena publikoa, eta abar).

Giza Eskubideen Europar Auzitegiak onartu du, informazioa jasotzeko eskubideari
dagokionez, botere publikoen jardueraren aurrean giza eskubideen babesean
jokatzen duten txakur zaindariaren (chien de garde) papera dela eta, gobernuz
kanpoko erakundeei ere hedabideei eta informazioaren profesionalei dagokien
abantailazko estatusa aintzatetsi behar zaiela (GEEAE, 2013koa,Youth Initiative
for Human Rights v. Serbia).

D) Informazioa jasotzeko eskubidea eta informaziora sarbide aktiborako
eskubidea

Gizarte interesa duten egitate eta gertaerei buruzko informazioa hiru bidetatik
lor daiteke:

   a. Botere publikoek ematen duten izaera publikoko informazio ofizialaren
      bidez.

   a. Zer hedatuko den hautatzen eta erabakitzen duten hedabide eta
      informazioaren profesionalen bitartekaritzaren bidez.


   a. Gizarte interesekoak diren agirietara sarbide eskubide subjektiboa
      eratzearen bidez.

Zenbait autorek informazioa jasotzeko eskubideanbi alderdibereizten dituzte:
informazioa jasotzeko eskubide pasiboa eta informatzeko eskubide aktiboa.
Lehenengo kasuan bilatzen dena da behin informazioa igorri denean botere
publikoek edo gizabanakoek ez dutela bere harrera galaraziko edo oztopatuko
esku sartzeen edo ez-egiteen bidez. Bigarrenean, Estatuak zein gizabanakoek,
kasuaren arabera, ezezta ezin dezaketen informazioa bilatzeko eta lortzeko
eskubidea bermatzea.

Hori dela eta,ez da juridikoki zuzena informazioa jasotzeko
eskubideainformazio-askatasunarenalderdi pasiboa delaesatea. Haren egikaritzak,
batzuetan, informazioak pasiboki jasotze hutsak baino zabalagoa den jarrera
positiboa eta aktiboa darama, eta –are gehiago– benetako prestazio-eskubidea
izan daiteke, subjektu jakinei informazio dokumental zehatza emateko
betebeharra sortzen baita.

Testuinguru horretan, botere publikoengandik benetako informazioa jasotzeko
eskubidea eskatzeko beharra argia da, dokumentuetara sarbide eskubide hutsetik
harantzago joan beharko litzatekeena. Garrantzi publikoa izan dezaketen
egitateei buruzko informazioa jasotzeko eskubidea Estatuaren prestazio gisa
eratu beharko litzateke. Egoera bien arteko ezberdintasuna argia da. Adibidez:
osasun krisi batean ez da gauza bera horri buruz dagoen dokumentazioa eskatzea
(ez dena emango ez baldin badago), edo zenbait datu eta estatistika eman
beharra eskatzea. Azken kasuan, agintariek horiek egin eta euskarri informatiko
egokian islatu beharko lituzkete.

Giza Eskubideen Europar Auzitegian bilakaera berbera antzematen da.1998ko
urtarrilaren 19ko Epaiak,Guerra eta beste batzuk v. Italia, baieztatu zuen Giza
Eskubideen Europar Hitzarmenaren 10.1 artikuluak (informazioak eta ideiak
jasotzeko eskubidea jasotzen duenak) funtsean gobernu bati debekatzen diola
norbaiti informazioa jasotzea galaraztea beste batzuk hori emateko prest
daudenean. Bainaaskatasun horrek ez dio Estatuari berari informazioak batzeko
eta jasotzeko betebeharra inposatzen(hori “kasu zehatzaren inguruabarren
arabera” adierazten bada ere, hots, industria kimiko bat ezartzearen arriskuen
informazioari buruzko eskaera). Hala ere,2009ko apirilaren 14ko Epaian,Társaság
a Szabadságjogokért v. Hungaria, Auzitegiak berakaurrera pausoa eman zuen
informazioa jasotzeko eskubidea modu zabalagoan interpretatzerakoan, zenbait
kasutan(kasu zehatzean: organismo batek ezeztu egin zuen eskatutako
dokumentaziora sarbidea gaiaren eztabaida publikorako beharrezkoa zenean)esku
publikoetan dagoen informaziora sarbide eskubidea bere baitan baitago. Azken
eskubide horren aurrean agintariak edo funtzionario publikoak ezingo luke
alegatu “informazioa ez igortzeko” eskubidea (GEEAE, 2012ko apirilaren
3koa,Gillberg v. Suedia), nahiz eta posible izan legeek irizpide, kasu edo
inguruabar zehatzak finkatzea informazioa zer kasutan ez den eman behar
jakitearren (hori ez litzateke agintariaren edo funtzionario publikoaren
irizpidekotasunaren mende geldituko).

Baina informazioa jasotzeko eskubidearen, informaziora sarbide aktibo gisa,
agerraldirik garrantzitsuena –oraingoz–botere publikoen (legegilea, exekutiboa
edo judiziala) jarduerari buruz informatzeko eskubideada,batez ere horiek
sortzen duten dokumentazioaren bidez. Gure analisia azken kasu horretan finkatu
behar dugu, eskubidearen ikuspuntu pasiboan ez bezala, dokumentu publikoetara
sarbide eskubidea ez baita botere publikoen abstenitze hutsarekin asetzen,
benetako prestazio-eskubide bihurtu da eta. Barne ordenamenduan ez dago
dokumentu publikoetara sarbide eskubidea arautzen duen arau bateraturik,
betekizunak, baldintzak eta mugak ezberdinak direlako dokumentu judizial,
administratibo edo parlamentario izan.

Logikoki aurretiazko ñabardura bat egin behar da. Sarbide eskubide orokorraz
ari gara (herritar guztiena edo kazetariena, horiek egoera abantailatsuagoan
jarriko luketen berezko erregimena izango balute), ez izaera publikoko
informaziora sarbideakkutsu bereziaduenean irekirik dagoen administrazio-
prozeduraedo prozedura judizialbatean parte hartzaile o interesdunizateagatik
dagokienena (kasu horietan informaziora sarbideak Konstituzioaren 20.
artikulukoak ez diren beste eskubide batzuk babesteko balio du), edotaldearen
interesak ordezkatzendituztenena (parlamentarioak, zinegotziak, organismo
publikoetako ordezkariak, eta abar), edolangileena. Egoera horiek arau
berezietan arautzen dira (administrazio-prozedurari edo prozedura judizialari
buruzko arauak, lehenengo kasuan; barne funtzionamenduko arauak,
parlamentarioak edo antzekoak, bigarrenean; lan arloko arauak, azkenengoan),
eta zeharka soilik balio dute informatzaileen eta, horren ondorioz, iritzi
publikoaren esku jartzeko han ageri dena (filtrazioen edo eragindako pertsonek
egindako agerrarazten bidez –interesatuak edo ez–). Baina talde horietako
kideen edo egoera horietan ukiturik daudenen eskubideak Konstituzioaren 20.
artikuluan euren abantailazko egoerarekiko nolabaiteko sostengua duela
nabarmendu behar da (adibidez, langileen ordezkariekiko).

Informazioa jasotzeko eskubidea gizabanakoen arteko erlazioetara ere heda
daiteke. Giza Eskubideen Europar Auzitegiak adierazi du Hitzarmenaren aurkakoa
dela alokatze-kontratu bat bertan behera uztea horren arrazoia maizterrak
jabearen baimenik gabe antena parabolikoa jarri izana denean. Kasu zehatzean,
Suedian bizi zen jatorri irakiarreko familia bat zen. Interes publikoko
informazioa jasotzeaz gain, kultura- eta aisia-igorpenak euren kulturan eta
hizkuntzan jasotzea ere duten informazioa jasotzeko eskubidearen baitan dago
(GEEAE, 2008ko urriaren 16koa,Khurshid Mustafa v. Suedia).

Hala ere,informazioa jasotzeko eskubide horretatik ezin erator daiteke
informazioa duen hedabide pribatuaren edo profesionalaren informatzeko
betebehar juridikoa. Horrelakoetan, informazioak jasotzeko eskubideak ez du
prestazio-izaera hori, eta ez du gai jakin batzuez informatzeko betebeharra
ezartzen, nahiz eta herritarrek (edo albistearen protagonistek) egitate batzuk
berez albistetsuak direla uste izan. Horrela adierazi da (are hedabide publikoa
izanda) Auzitegi Gorenaren 2011ko martxoaren 3ko Epaia,Penya Españolista v.
Catalunyako TB: “informazioaren profesionalen irizpidea da (…) zer albisteri
buruz informatuko duten erabakitzea eta ezin zaie behartu egitate jakin batzuez
informatzera euren irizpidearen aurka”, nahiz eta berdintasun-printzipioaren
balizko bortxaketaren aukera irekirik utzi duen (abstraktuki, ez ebazten duen
kasu zehatzean), kasu honetan adierazi baitu: “ez da antzematen informazio-
garrantziaren balorazioaren askatasuna murrizteko beste inguruabarren
berdintasuna, eta horren ondorioz informazioaren objektu izan behar diren
gaineko erabakitzeko boterea, funtzio profesionalen eremuan, Catalunyako
telebistako kideei dagokie”.

E) Albistearen iturrietan ikertzeko eskubidea

Albistearen iturrietan libreki ikertzeainformazioa jasotzeko eskubidearen
funtsezko alderdia da, batez ere profesionalentzat. Ikertzeko askatasun hori
(dagoenekoz giza eskubideei buruzko nazioarteko itunetan informazioak eta
ideiak “ikertu” eta “bilatu” terminoekin jasotzen dena) oso zabala da,
bainainformazio-askatasunaren muga orokorrak errespetatu behar ditu betiere,
bereziki ikertzen ari den pertsonaren intimitatea (bere adiera guztietan:
etxebizitza, komunikazioak, eta abar).

Edonola ere, ikertzeko askatasun horren egikaritzarizenbait muga jarri ahal
zaizkio, adibidez, zerbitzu publikoen funtzionamendu egokia bermatzeko (museo,
artxibo, liburutegi, bulego publiko, eta abarretara sartzeko arauak). Muga
horiek zerbitzuaren beharrak justifikaturik egon beharko dute (adibidez, balore
historikoa duten dokumentuak, zenbait organoren akta-liburuak, jendaurreko
arreta ordutegia, sarbide lekua eta antzekoak) etaKonstituzioaren aurkakoak
izango lirateke horien xede hutsa informazioa jasotzeko eskubidearen egikaritza
galaraztea denean, hau da, legezko oinarririk edo zerbitzu publikoarekin
loturarik gabe ezartzen direnean. Adibidez, gai oso delikatu batean, Giza
Eskubideen Europar Auzitegiak aintzatetsi du informaziorako eskubidea bortxatu
dela espetxeetako agintariek hilketa delitua egiteagatik kondenaturik dagoen
preso bati (prest zegoena) telebistan elkarrizketa egiteko baimena ezeztu
diotenean. Emisoreak iraupen motzeko elkarrizketa egiteko asmoa zuen, espetxean
bertan, bisitariei erreserbatutako gunean, kamera eta kazetari batekin, eta
beste presoak euren lan-ekintzak egiten ari ziren bitartean. Espetxeetako
agintariek espetxean beharrezkoak diren lasaitasun, ordena eta segurtasunarekin
erlazionatutako arrazoiak alegatu zituzten. Gainera, interneten presoarekin
berarekin gai horri buruzko elkarrizketa bat bazegoela ere argudiatu zuten.
Europar Auzitegiaren ustez (bozketa aldeko bost boto eta aurkako bi izan zen)
elkarrizketa inguruabar horietan ezezteak Giza Eskubideen Europar Hitzarmenaren
10. artikulua bortxatu zuen, ez zirelako modu egokian haztatu jokoan zeuden
eskubide eta interesak (GEEAE, 2012ko ekainaren 21ekoa,Schweizerische Radio v.
Suitza).

F) Informazioa ez jasotzeko eskubidea

Informazioa jasotzeko eskubidea bere ikuspegi negatiboan ere agertu eta
babesten da, informazioa ez jasotzeko oinarrizko eskubide gisa, hau da,
“Informazio-askatasun negatiboa” deritzona. Askatasun horrek gure esparruan
jarrera pasibo hutsa ekartzeaz gain, adibidez, nahitaezko harpidetza edo
derrigorrezko izaera duten informazio jakinak jasotzeari ez esateko aukera ere
irekitzen du.

Alderdi negatibo horrek, egiatan,ez du eragin handirik izan Zuzenbidearen
Informazioan. Isurialdenegatiboak eragin handiagoa izan du Publizitatearen
Zuzenbidean, etxez etxeko edo postaz eginiko salmentarekiko jurisprudentzia
murrizkorra eratu baita, publizitatearen hartzailearen isiltasunaren aurrean,
eskainitakoa erosteko edo harpidetza egiteko adostasuna azaltzen zuela ulertu
izan zen eta. Auzitegi Gorenaren zenbait epaik erosketaren aurkako borondatea
azaldu ezean adostasun-presuntzio hori ontzat ematea legez kontrakoa dela
aldarrikatu zuen (klausula horiek publizitatearen testuan bertan sartzen ziren,
normalean baldintza berezietan –letra txikiagoa, bazterrean, eta abar– ).
Eskubide horren beste agerraldi bat informazio jakin batzuk (publizitatea) ez
jasotzeko desira adierazten duten “Robinson zerrendak” direlakoak izango
lirateke. Horiek Izaera Pertsonaleko Datuen Babeserako abenduaren 13ko 15/1999
Lege Organikoan arautzen dira, eta 28.2 artikuluaren arabera (bigarren
paragrafoan): “interesdunek sustapen-erroldan dauden datu pertsonal guztiak
doan kentzea eskatzeko eskubidea dute”.

Ildo berean, arau juridikoen publizitateari buruzko xehetasun batzuk egitea
merezi du. Kode zibilaren 6.1 artikuluak dio (eta hau Zuzenbidezko Estatu
batean funtsezko printzipioa da)legeak ez ezagutzeak ez duela legeok ez
betetzetik desenkusatzen. Konstituzioaren 9.3 artikuluak arauen publizitatea
bermatzen du. Arau orokor guztiak argitaratu behar dira eta, horren ondorioz,
herritarrek horiek ezagutzeko aukera teorikoa dute. Ezagutuko dituzten edo ez
beste kontu bat da (eta praktikan ezinezkoa da, ez guztia ezagutzea, baizik eta
ordenamenduko zatirik handiena). Baina Kode zibileko artikulu hori existituko
ez balitz, arau juridikoen aplikagarritasuna arrisku larrian geratuko
litzateke, bai eta herritarren berdintasuna eta segurtasun juridikoa bera ere.
Informazioa ez jasotzeko eskubideak ezin du premisa hori aldatu. Baina arauen
publizitatearen eskakizunak gaur egun informazioa jasotzeko eskubidearekin
berarekin lotzen ari da beste ikuspegi batean, eta doktrina hasi berri batek
adierazi du Estatuak (zentzu zabalean) gizartearentzat eskuragarri jarri
beharko lituzkeela, publikoki eta dohainik, bere arauak, ez bakarrik
tradiziozko baliabideen bidez (aldizkari ofizialak), baizik eta dauden aukera
tekniko berrien bidez ere (bereziki internet).

6.2. IKUS-ENTZUNEZKOEN ALORREKO INFORMAZIORAKO PUBLIKOAREN ESKUBIDEA

A) Ikus-entzunezko hedabide publikoetatik informazioa jasotzeko eskubidea

Informazioa jasotzeko eskubideak hedabide publikoekiko, nagusiki irrati eta
telebista alorretan aritzen direnak, esanahi berezia du.Ikus-entzunezko
hedabide publikoen jarduera beti egon izan daobjektibotasun, alderdikeriarik
eza, informazio eta iritzien arteko banaketa, pluraltasunari begirunea eta
berdintasunaren baloreen printzipioen mende (dagoenekoz indargabeturik dagoen
1980ko Irrati-Telebistaren Estatutuaren 4. artikulua, baina estaldura
lurraldetar orotako irrati eta telebistari buruzko ondorengo arau askotan
errepikatu dena). Praktika, aldiz, beste bide batzuetatik joan da, batez ere
irrati eta telebista kate publikoetako arduradunak eragin politikoaren arabera
izendatzen direlako eta printzipio horiek betetzen diren kontrolatzeko
baliabide eraginkorrik ez dagoelako (kasu horietan administrazio-isun ekonomiko
bat jarri ahal izatea ez da neurri eraginkorra). Hortik printzipio horiekiko
begirunea eta, horren ondorioz, herritarrek informazioa jasotzeko duten
eskubidearen babes eraginkorra lortzearren bide berriak eta alternabita
juridikoak aztertzeko beharra.

Zentzu horretan, gairik ezagunena,Entzutegi Nazionalaren 2003ko uztailaren 23ko
Epaian (CCOO v. RTVE)aztertutakoa izan zen. Sindikatuen greba orokorrerako
deialdiaren aurrean, TVEk (Alfredo Urdacik aurkezten zuen gaueko albistegian)
Gobernuak Ikerkuntza Soziologikoei buruzko Guneari agindutako inkesta bati
buruzko informazioa eman zuen. Horretan, inkestaren Gobernuaren (grebaren
aurkakoa) aldeko emaitzak bakarrik igorri ziren, eta grebarako deialdia egin
zuten sindikatuen alde egin zezaketen emaitzei buruz isiltasuna gorde zen.
Sindikatuetako batek lan-ordenamenduak eskaintzen duen bidera jo zuen (Lan
Prozeduraren Legearen 28. art.),grebarako eta sindikatu-askatasunerako
oinarrizko eskubideak bortxatzen dituen informazioaren manipulazioaegon zela
ulertu zuelako. Prozesu judizialean kazetaritzako katedradun baten txostenak
informazioa manipulatu zela baieztatu zuen eta organo judizialak berea egin
zuen hori. Epaiak oinarrizko eskubide horien bortxaketa onartu zuen etaTVEri
egun bateko albistegietan epaia irakurtzeko kondena ezarri zitzaion. Irakurketa
polemikoa izan zen, eguerdiko albistegian amaitu eta gero igorri baitzen
–itxierako musikaren ondoren–, eta gauekoan albistegian bertan baina
grabatutako bideo baten bidez, ohikoa den baino irakurketa abiadura azkarragoan
eta zenbait berezitasunekin bere adieran (CCOO esan zen, ez “Comisiones
Obresas”, baina “Radio Televisión Española” eta ez RTVE, ez zen “orokorra” esan
grebaz hitz egiterakoan). Sindikatuak epaiaren egikaritzaren aurka egin zuen
baina Entzutegi Nazionalak ontzat eman zuen. Epaia Auzitegi Gorenaren aurrean
errekurritu zen, baina gerora RTVEko zuzendari berriak (gehiengo
parlamentarioaren eta Estatuko Gobernuaren aldaketaren ondoren izendatutakoak)
errekurtsoa erretiratu zuen eta Entzutegi Nazionalaren epaia irmo bihurtu zen.

Ebazpen judizial horren balioa eta garrantzia argiak izan arren, kondena ez zen
izan horrenbeste informazioa manipulatzeagatik, baizik eta horrek lan-
ordenamenduan eta era horretako organo judizialen aurrean babes judizial
zehatza zuten bi oinarrizko eskubideri eragiten zielako (grebarako eta
sindikatu-askatasunerakoa). Testuinguru horretatik kanpo, RTVEri informazioa
manipulatzeagatik kondena ezartzea zailagoa izango litzateke.

Hala ere, irrati eta telebista publikoaren arauketa berriak, eta oro har ikus-
entzunezko alorrarena, hedabide publikoengandik informazio manipulatua ez
jasotzeko eskubidea berma dezaketen alternatiba berriak eskaintzen ditu. RTVE
Korporazioari dagozkion zerbitzu publikoen funtzioen artean,ekainaren 5eko 17/
2006 Legeak, Estatuaren titularitateko irrati eta telebistarena, bere baitan
hartzen duinformazio objektiboa, egiazkoa eta plurala bermatzea, eta hori
independentzia profesionalari eta pluraltasun politiko, sozial eta
ideologikoari, zein argi eta garbi informazioa eta iritzia bereizi beharrari
egokitu behar zaie guztiz. Eta 7/2010 Legeak, Ikus-Entzunezko Komunikazio
Orokorrarena, printzipio horiek urratzen dituzten telebista eta irrati
publikoei isun ekonomikoak jartzea ahalbidetzen du (baita igorketa jakinen
etendura ere), bai eta horien arduradunen kargu uztea ere.

Ez dago inolako arauketarik, aldiz, titularitate publikoko idatzizko hedabideen
kasuan informazioa jasotzeko eskubidea bermatzeko (ez dago halako prentsa
publikorik, baina bai hainbat eremu lurraldetarreko erakunde publikoek
argitaratutako ezin konta ahala aldizkari, buletin, urtekari, eta abar).
Frantzian eta beste Estatu batzuetan, adibidez, era horretako inprimakietan
nolabaiteko alderdikeriarik eza bermatzeko arauketa zehatza garatu da
(adibidez, oposizioko hautatuen adierazpenerako eskubidea bermatzen da
hedabidea argitaratzen duen gobernuko organoaren propagandarako baliabide hutsa
izan ez dadin). Horrek publikoak informazioa jasotzeko eskubidearen babes
eraginkorraren alde egiten du.

B) Publikoaren informaziorako eskubidea Ikus-Entzunezkoen Komunikaziorako Lege
Orokorrean

Informazioa jasotzeko eskubidea (eta informazio-pluraltasunaren
printzipioarekin duen erlazioa) sakon aldatu daikus-entzunezkoen
eremuan.Martxoaren 31ko 7/2010 Legeak, Ikus-Entzunezkoen Komunikazio
Orokorrarena, berariaz aintzatetsi ditupublikoaren eskubide batzuk ikus-
entzunezko komunikazioa jasotzenduenean. Honako hauek dira eskubideok:

   a. Ikus-entzunezko komunikazio pluralerako eskubidea.“Pertsona orok du ikus-
      entzunezkoen komunikazioahedabide pluralen, publiko zein komertzial zein
      erkide, bidez jasotzeko eskubidea, eta horiek gizartearen pluraltasun
      ideologiko, politiko eta kulturala islatzekoa” (…) “iturri zein
      edukianitzen bidez etaestaldura ezberdineko eremuakegotekora, Estatuaren
      antolaketa lurraldetarraren arabera. Prestazio plural horrek ikus-
      entzunezkoen komunikazioa bermatu behar du, zeinaren programazioak genero
      ezberdinak hartu behar dituen bere baitan bai eta gizartearen interesei
      arreta jarriko diena ere”(4.1. art.).

Horrez gain, ikus-entzunezko informazioa “informazioaren egiazkotasuna
egiaztatzerakoanlanbidearen arretarekin bat egiterako”eskubideaere aintzatesten
da “eta informazioa politika-, gizarte- eta kultura-pluraltasunarekin
begirunetsua izatekora ere” (4.5 art.) eta “interes orokorreko gertaerei
buruzko informazioa eta informazioa eta iritzia ondo bereizik jasotzeko
eskubidea”ere (4.6 art.).

   a. Kultura- eta hizkuntza-aniztasunerako eskubidea.“Pertsona oroko du ikus-
      entzunezkoen komunikazioak irekian kultura- eta hizkuntza-aniztasuna
      islatuko duen programazioa bere baitan hartuko dueneko eskubidea”
      (horretarako europar obren eta ekoizle independenteen obren zenbait bataz
      besteko ezartzen dira) (5. art.).

   a. Ikus-entzunezko komunikazio garden baterako eskubidea(6. art.). Irrati
      eta telebista zerbitzuetakoprestatzailearen nortasuna ezagutzekoeskubidea
      aintzatetsi da (nahitaez webgunea izan behar dute). Baitatelebistako
      programazioahiru eguneko gutxieneko aurrerapenarekinezagutzeko
      eskubideaere (egoki justifikatutako salbuespenekin).


   a. Adingabekoen eskubideak ikus-entzunezko informazioak, bereziki,
      telebistakoak, jasotzerakoan. Horien bilakaera fisikoa, burukoa edo
      morala modu larrian kaltetu dezaketen ikus-entzunezko edukien igorpena
      eta pornografia, tratu txarrak, generoko indarkeria edo doako indarkeria
      dituzten ikuskariak guztiz debekaturik daude (salbuespenak daude
      kodifikatuko eta ordainketaren bidezko igorpenetan). Bestelako kasuetan
      programa kaltegarrien kasuan igorpenerako babes bereziko ordutegi-
      xingolak ezartzen dira (identifikazio baldintzapean), adingabekoei
      zuzendutako merkatal komunikazioa, eta abar arautzen dira (7. art.).


   a. Entzumen- eta ikusmen ez gaitasunak dituzten ikus-entzunezko
      komunikaziorako eskubideak, zeinuen bidezko hizkuntzan edo
      audiodeskribatuta igortzeko gutxiengo orduak eta azpititulatutako
      programaziorako bataz besteak finkatuz (8. art.).

Aurreikuspen horiek betearazteko funtsezko baliabideaindependentea den ikus-
entzunezkoen agintariada, zeinakadministrazio-zigorrakezar baititzakeen
eskubide horiek ez direnean betetzen, edota Ikus-Entzunezko Komunikazio
Orokorraren 7/2010 Legearen beste alderdi batzuk zein autorregulaziorako
kodeak. Edozein pertsona fisikok zein juridikok agintari horri eska diezaioke
kontrolerako bere ahalen egikaritza, era horretanikus-entzunezko hedabideen
kontrolean parte hartzeko eskubideaeratuz (9. art.).

6.3. INTERES OROKORREKO IKUSKIZUNEI BURUZKO INFORMAZIOA JASOTZEKO ESKUBIDEA
(BEREZIKI KIROLEKOAK)

A) Informazioa jasotzeko eskubidea eta interes orokorreko ikuskizunak

Puntu honetaninformazioa jasotzeko eskubidearen eta ikuskizun publiko
albistetsuen(musika kontzertuak, antzezlanen edo filmen estreinaldiak,
ibilbideak, jaiak, eta abar)arteko erlazioaaztertu behar da, horiek eremu
itxietan egiten direnean (horien barne egongo lirateke izaera publikoa duten
esparruetan egiten direnak, jarraian adierazten diren ikuskizunen bat
antolatzeko erabiltzen direnean), sarbiderako eta erakusketarako eskakizun
zehatzen mende geratzen baitira. Gertaera horiekiko informazioa jasotzeko
eskubidearen proiekzioa, bereziki irudiak eta/edo soinua lortzeari dagokionez,
egon daitezkeen ondarezko, jabetza intelektualeko, eta abarreko eskubideekin
talka egiten du (adibidez, irudiarekiko eskubideen salmenta, babesleak,
sinatutako esklusibak) eta –ohikoa denez– Zuzenbide Pribatuko arau eta
irizpideen arabera gobernatzen dira (zibila eta merkatal Zuzenbideak).Ez dirudi
informazioa jasotzeko eskubidea ikuskizun horietara besterik gabe proiekta
daitekeenik, horregatik ikuskizun horren antolatzaileei ezin zaie eskatu
informatzaileek euren eginkizunak egiteko sarrera libre eta doakoa, bereziki
sarrerak ikuskizunaren irudiak jasotzeko aukera badarama berarekin,. Hori bai,
kazetariak gutxienez bertaratu ahal den edonoren eskubideak izango ditu
(baldintza beretan), eta sarri bere informazio-funtzioa egin ahal izango du
(filmen, musikaren eta abarren kritika).

Oro har ikuskizunaren sustatzaileak alderdi horiek kontrolatzeko duen
baliabideahedabideei akreditazioa ematea edo ez emateada.Auzitegi Gorenaren
2012eko uztailaren 27ko Epaiak,Efe Agentzia eta zezenketa goyeskoa, ezarri zuen
“interes publikokoa den ikuskizun pribatu bateko enpresa antolatzaileak
kazetariei zenbait gunetara doako sarbidea mugatzea zilegi da”. “Akreditazio
sistema gune erreserbatu horietara kazetarien sarbidea antolatzeko baliabide
gisa zilegi da”. “Akreditazioak lehentasunezko irizpide baten arabera lehenago
eskatu zutenei ematea ez da irizpide diskriminatzailea”. “Ikuskizun baten
albistera lehentasuna sarbide grafikoari nahitaez emateko eskakizuna,
ikuskizunarengandik urrun dauden informazioaren hartzaileen kopuruaren arabera,
berdintasun printzipioaren aurkakoa da, betiere agentzia handien alde egingo
litzateke eta hartzaile kopuru txikiagoa duten tokizko hedabideen kaltetan,
nahiz eta azken horiek interes handiagoa izan ikuskizunetik gertuago
daudelako”, eta pluraltasuna arriskuan jarriko litzateke, sistematikoki
bazterturik geldituko liratekeen hedabideen bizitza estuki konprometituko
baitzen, eta konkurrentziako abantailak emango zitzaizkien enpresa batzuei
beste batzuen gainetik merkatuaren eraginkortasunarekin zerikusirik ez duten
arrazoiak direla medio”.

Informazioa jasotzeko aukera (bereziki ikus-entzunezkoa) ikuskizunaren
antolatzailearen interesak eta borondatea (akreditazioen bidez kontrolatzen
duena) alde batera utzita, kazetariek berez duten sarbide eskubiderik dagoen
edo ez inguruko arazoa dago, hau da, ea antolatzailearen akreditaziorik gabe
sar daitezkeen, hori harrera eskubidearekin lotzen da eta. Zenbait arauk
(adibidez, jendaurreko ikuskizunak eta jolas jarduerak arautzen dituen
azaroaren 10eko 4/1995 Legeak) lokalen tituludunen eta era horretako
ikuskizunen antolatzaileen harrera eskubidea bereizkeriarik ezaren
printzipioaren arabera egikarituko dela zehaztu du, eta edozein aplikazio
arbitrario edo umiliagarri ekidin behar da.Beraz, ez litzateke legezkoa izango
sarbidea informazioaren profesionalak izate hutsetik pertsona jakinei
debekatzea, nahiz eta: a) nola kontrola daiteke materialki profesionala
publikoari oro har eskatzen zaizkion betekizun guztiak betez sartzen bada?; b)
kautela horrek ez dizkio bermatzen profesionalari bere zeregina aurrera
eramateko baldintza bereziak eremura publiko gisa sartu baita (bere xedea
informazio-jarduera burutzea bada ere), hortik informatzaileei dagokien zenbait
ahalmen ezezteko aukera (adibidez, ikuskizuna grabatu edo argazkiak atera) hori
berau publikoarentzat debekaturik dagoenean.

B) Kirol-ikuskizunei buruzko informazioa jasotzeko eskubidearen jatorri
jurisprudentziala

Marko horretatik kanpo, jendaurreko ikuskizunei buruzko informazioa jasotzeko
balizko eskubidea, nagusiki, kirolaren eremuan garatu da, bereziki futbolean.
Lehenengo ebazpenaAlcobendaseko Lehenengo Instantziako Epaitegiaren 1992ko
apirilaren 28ko Epaia (Antena 3 v. Futbol Profesionalaren Liga)izan zen.
Egitateak honako hauek izan ziren. Futbol taldeek ez zioten baimen eman kate
horri igandeko jardunaldiaren ondoren futbol partiden laburpena egiteko irudiak
lortzeko. Antena 3k zuzenean erabili zituen Futbol Profesionalaren Ligarekin
irudiak uzteko eta igortzeko kontratuak sinatu zituzten beste kate batzuena
(kate autonomikoak eta Canal Plus). Azken horiek Antena 3 demandatu zuten bere
portaera zela eta, eta Antena 3k –aldi berean– gauza bera egin zuen Futbol
Profesionalaren Ligarekin (hori baitzen futbol talde guztien izenean partiden
igorpenak negoziatzen zituenak). Epaiak ez zion eman arrazoia Antena 3ri honako
argudio hauek direla eta: “informatzeko eskubideak ezin legitima dezake
norberaren mozkinerako beste baten jardueraz gozatzea. Era horretan,zilegi da
telebista-hartzaileei ikuskizunaren albistea eskaintzea, baina ez ikuskizuna
albiste gisa (…)”. “Informazioa libreki komunikatzeko eskubideak ez du uzten,
hasiera batean, besteren eskubideez jabetzea. Argi dago albiste hutsak ere
albiste-agentzien merkaturatze objektu direla eta, horren ondorioz, ezin dira
haien baimenik gabe erabili, oro har hedabideek egin beharreko aurretiazko
ordainketaren bidez”.

Beraz, Antena 3k eginiko emanaldia ez zetorren bat Zuzenbidearekin, eta ez
zeukan lekurik Konstituzioaren 20. artikuluko informazioa jasotzeko
eskubidearen baitan. Beste kontu bat da ezin zitekeela Antena 3 diskriminatu
eskubide horiek eduki gabe irudiak erabiltzea nahi izan zezaketen beste
telebistekiko (baina hori ez litzateke informazioa jasotzeko eskubidearen
bortxaketa, berdintasun printzipioarena baizik).

Ildo horren aurkako beranduagoko beste epai batek (eta garrantzi handiagoko
auzitegi batena) Tele 5ri, informazioa jasotzeko eskubidea zela eta, futbol
zelaietara sarbidea utzi zion informazioak egitearren partiden irudiak
jasotzeko (Konstituzioaren 20.1.d) art.).Madrilgo Entzutegi Probintzialeko
1996ko martxoaren 30eko Epaia,Tele 5en sarbidea futbol zelaietara. Bai argudioa
bai eta epaia bera ere, zeinak futbola interes orokorreko ikuskizuna dela
aldarrikatu baitzuen, oso eztabaidagarriak izan ziren.

“Futbola ongizatearen sistemaren zati da” baieztatu zuen, eta txosten batek
honako hauek nabarmentzen omen zituen: “futbola, zezenak eta tabernak
espainiarren bizimodua era esanguratsuan adierazten duten erakundeak dira”,
“futbola festa nazionaltzat jotzen da (…) bai eta eskualde ezberdinetako
espainiarren arteko elementu integratzaileena ere”. “Horrek guztiak agerian
jartzen dufutbolak gure Estatuan duen gizarte-garrantzia eta herritarren
gehiengo baten artean sortzen duen interes orokorra”. “Herritar guztiek ez dute
baliabide nahikoak zelaian bertan kirol-ikuskizunak ikusi ahal izateko”, beraz
“ezin daiteke (…) kontuan ez izan Estatuak bere gain duen konstituzio-
betebeharra bere herritarren aisialdiari estaldura duina emateko”.

Tele 5en asmoa “lehen eta bigarren mailako, zein espainiar selekzioaren
partidak jokatzen ziren futbol zelaietara sarbidea, horien buruzko informazioa
egiteko irudiak hartzeko” zela adierazi behar da. “Ez litzateke ordenamendu
juridikoarekin bat etorriko hedabideei (horien misioa informatzea denean) kanon
ekonomiko bat ezartzea (sarrera ez dena), horrek oinarrizko eskubide baten
egikaritza bidegabeki larritzen duenean”. Entzutegiak arrazoia eman zion Tele
5i “ez baitu eskatzen «zuzenean edo esklusiban igortzea», ezta «kirol programa
bat egiteko irudiak grabatzea», edo «kabina bat lortzea», are gutxiago «bideoak
merkaturatzea» edo «txapelketaren babesle izatea»”. Orduan, zertarako nahi
zituen kateak irudiak? Entzutegiaren erantzuna: “ondoren Tele 5k kirol-
informazio horrekin egingo duena Auzitegi honek ezin dezake ez ezagutu ezta
arriskatu ere”.

Futbol informaziora sarbide eskubidearen inguruko eztabaida juridikoa 1997an
konpondu zen era guztietako kirol-informaziora sarbidea arautzen zuen lege
orokor baten onarpenarekin. Informaziorako konstituzio-eskubidetik zuzenean
eratorritako benetako doako kronikarako eskubidea eratu zen, besteak beste,
ordenamendu italiarrekoaren antzera. Ikus-Entzunezko Komunikazio Orokorrari
buruzko martxoaren 31ko 7/2010 Legeak indargabetu zuen 1997ko legea.

Edonola ere, 1997ko arauak interpretazio-arazoak sortu zituen. Esate
baterako,Auzitegi Gorenaren 2008ko urriaren 15eko Epaiak,La Voz de Galicia v. A
Coruñako Deportivo, hedabide jakinei (kasu zehatzean, egunkari bati eta irrati
emisore bati) eman beharreko akreditazio kopurua murriztearen legezkotasunari
buruz erabaki zuen, bai eta akreditazio gehigarriengatik diru kopuru bat
ordaintzea eskatzeari buruz ere. Auzitegi Gorenarentzat “ezin nahas daitezke
Konstituzioak babesten duen informaziorako eskubidea eta “kalitatezko”
informaziorako eskubidea.Hedabideek gutxiengo edukia duen albistea eratzeko
behar duten informazioa lortzeko eskubidea da babestu beharrekoa, eta ez
akzesorioak diren beste kontu batzuk(…). Horregatik Zuzenbidearekin bat dator
adierazitako eran albistea eratzeko beharrezko informazioa lortzea bermatzen
duen gutxieneko kazetari kopurua gainditzen bada kontraprestazio bat eskatzea”.
Baina “hedabide bakoitzeko doako akreditazio bakarra ez da nahikoa (…).
Idatzizko kirol prentsak zati grafikoa dauka –kirol ikuskizunean ateratako
argazkiak–, bai eta iturritik zuzenean lortutako datuen arabera informatzaileak
idazten duen idatzizko zatia ere, eta azken horren egote hutsak irudi
grafikoaren laguntzarik gabe ezin dezake erantzun egungo zientziaren egoeran
eta gizartean babestu beharreko gutxiengo informazioa, non irudiak beste
zentzuekiko lehentasuna baituen. Horregatik egokiagotzat jotzen da gutxienez bi
informatzaile egotea (…). Emisore salatzailearen kasuan, dudarik gabe,
gutxienez bi profesional egon beharko lirateke: bat lokutore gisa kirol
ikuskizuna kontatzeko eta bestea estaldura teknikoaz arduratzeko, pertsona
bakar batek ezin baititu baldintza biak bete”.

C) Interes orokorreko ikuskizunen (bereziki kirol ikuskizunen) indarrean dagoen
arauketa eta informazioa jasotzeko eskubidea

Ikus-Entzunezko Komunikazio Orokorreko martxoaren 31ko 7/2010 Legeak
telebistako zerbitzuko prestatzaileei ikus-entzunezko edukiak kontratatzeko
eskubidea aintzatesten die, irekian edo kodifikatuan igortzeko, eta horiei
dagokie igorketaren ordutegia zehaztea.Igortze-eskubidea esklusiban egin
daiteke, baina kasu horretan:

   a. Esklusiba-eskubideakezin dezake herritarren informaziorako eskubidea
      mugatu. Gizartearentzat interes orokorreko ikuskizuna bada (eta ez
      bakarrik kirol ikuskizunak) ikus-entzunezko zerbitzuaren prestatzaileek
      eurekin konkurrentzian daudenei utzi egin behar dieinformazio laburpen
      motzbat igorri ahal izatea, baldintza arrazoizko, objektibo eta ez
      diskriminatzailean. Zerbitzu horiizaera orokorreko informazio programei
      bakarrik utziko zaie.Ezzaie inolako ordainketarik eskatuko ikuskizun
      baten informazio-laburpena,albistegi batean, diferidoan eta hiru minutu
      baino gutxiagoko iraupenarekinigortzen denean. Baina bai eska daiteke
      informazio-laburpena egitea errazteko beharrezko gastuen ordainketa.Ikus-
      entzunezko edozein zerbitzuren prestatzailea ikuskizuna egiten ari den
      gunera, baimendutako gunera, sar daiteke.

Legezko arauketa horrekin bat Futbol Profesionalaren Liga (lehenengo eta
bigarren mailako taldeen ordezkaria) saiatu zen, telebistarekin gertatzen den
bezala, irrati-enpresei partidak igortzeagatik kobratzen (2011-2014 aldirako
eskaintzak onartu ziren). Horrek irrati-emisoreekin iskanbila garrantzitsua
ireki zuen, futbol zelaietara sarbidea mugatzen zitzaien eta. 2012an Ikus-
Entzunezko Komunikazio Orokorraren Legea aldatu zen (19.4 art.) eta horren
ondorioz gaur egunirrati emisoreek “futbol zelaietara eta kirol eremuetara
sarbide librea dute bertan egiten diren kirol ikuskizunak zuzenean
igortzeko,eskubideaz baliatzeko sortutako kostuen baliokide izango
denkonpentsazio ekonomiko baten truke”. Zenbatekoa alderdien arteko adostasun
bidez finkatuko da eta, hori lortuko ez balitz, Telekomunikazioen Merkatuaren
Batzordearen ebazpen lotesleak erabakiko luke.

   a. Esklusiba-eskubideakezin dezake murriztu Europar Batasuneko beste Estatu
      batean bizi den publikoaren zati esanguratsu batigizartearentzat interes
      orokorrekoak diren ikuskizunak jarraitu ahal izatea.

Independentea den ikus-entzunezko agintariak zehaztuko du, era arrazoituan,bi
urteko iraunaldia izango duen gizartearentzat interes orokorreko ikuskizunen
katalogoa, zeinak telebistazmodu irekian eta Estatu mailako estaldurazigorri
beharko baitiren. Hori egiterakoan ikuskizunak guztiz edo zati batean zuzenean
igorri behar diren zehaztuko du, edo beharrezkoa izanez gero, interes publikoak
hala eskatzen duelako, guztiz edo zati batean diferidoan.

Katalogoan sar daitezkeen ikuskizunak Legeak berak jasotzen duen zerrendatik
aukeratu behar dira (guztiak kirol ikuskizunak dira: joko olinpikoak, espainiar
selekzioaren futbol eta saski-baloi partida ofizialak, futbolaren Eurocopako
eta mundialeko final-erdiak eta finala,Champions Leagueeta Errege Koparen
finala, futboleko lehen mailako partida bat jardunaldiko, Espainiako
txirrindulari itzulia, Espainian egiten diren automobilismo eta motoziklismo
sariak, Copa Davis-ean espainiar parte hartzea,Roland Garros-en final-erdi eta
finalean espainiar tenislarien parte hartzea, eta abar). Ez ohiko izaerarekin
(eta Kontseiluaren bi herenen gehiengoarekin) zerrenda horretan jasotzen ez
diren beste ikuskizun batzuk gainera daitezke.

Legeak ikuskizunok kodifikatuan edo Estatuaren zati batean bakarrik igortzen
duten telebistek kontrataturik dituzten kasuak ere arautzen ditu, herritar
guztien informazioa jasotzeko eskubidearekin bateragarri egiteko xedearekin.

Edonola ere, enpresa-askatasunak gidatzen du espainiar ohiko futbol txapelketen
ikus-entzunezko eskubideen ustiakuntza-sistema. Bainasinatuko diren kontratuak
ezin izango dira izan lau urte baino luzeagoak, nahiz eta lege berria indarrean
sartu zenean indarrean zeudenak baliagarri izango diren amaitu arte (betiere
lau urte horien barruan).
                                                                             13

