                                   PRODUKTU KIMIKOEN BILTEGIRATZEA   Biltegiratze-andel honek, ondo irabiatutako gai bat bilduko du barruan. Prozesuko korronte horren sarrera-emaria Fe (l/min) eta kontzentrazioa ce (kg/ m3) dira. Korronte hau ez dator baldintza berdinetan uneoro, bai emarian zein kontzentrazioan aldaketa nabarmenak gertatzen dira. Abiadura aldakorreko ponpa bat erabiliko da irteeran, produktua baldintza jakin batzuetan ateratzeko: F (l/min) emaria eta c (kg/m3) kontzentrazioa. Ponpari emango zaion sarrera- seinalea u (%) da. Erabileraren ondorioz, ponpa horren funtzionamenduak aldakortasun pitin bat ageri du, irteerako emarian aldaketak eraginez. Nahasketaren parte bat, Fs emaria, hustubidetik aterako da. Andela zilindrikoa da, 4 m-ko altuera eta 2 m2-ko zeharkako sekzioa dituena. Eman dezagun, erregimen zurrunbilotsuan diharduenean, hustuketa-emariaren kalkulurako ekuazioaren koefizientea K=4 dela, eta kanalizazioaren eraginez, Fe eta F emari biek 0.2 minutuko atzerapena dakartela. Produktuaren dentsitatea konstante mantenduko dela emango dugu. Bildutako produktuaren maila mantentzea da sistema honen helburua.                 Jakina da, ponpak 5 l/min-ko emari nominala emango duela %10-ean diharduenean. Operazio puntu horri dagokion altuera 1 m da.  Era berean, bai Fe emarian zein ponpak eman dezakeen F emarian, balio nominalarekiko %10-eko aldaketak eman daitezkeela gauza jakina da.  Likido maila neurtzeko erabiliko den sentsorea 0 â€“ 40 m tartean dago kalibratuta. Horiez gain, 0-20 l/min-ko tartean kalibratutako emari-neurgailuak ere eskura daude.
