







2._IKASGAIA

****** I.NAZIOARTEKO ORDENAMENDUAREN PRINTZIPIOAK ******
Nazio arteko zuz. publikoa printzipio eta arauez osaturiko sistema antolatua
da. Hau da, nazioarteko zuz.a, bi elementu juridiko hauez osatuko da:
printzipioak eta arauak. Printzipioei dagokionez, hauek sistema juridikoa bere
osotasunean edota sistemaren sektore jakin batzuk informatzen dituzten
oinarrizko balore juridikoak bezala kontsidera ditzakegu. Arauak, berriz,
portaera molde zehatz batzuk osatzen dituzte; izan daitezkeenak debeku bat
edota betebeharreko zerbait. Bi figura juridiko hauen artean (printzipioak eta
arauak) ematen den interakzio edo harremanak, nazioarteko zuz.ren barne
koerentzia adieraziko du.
Hona hemen, laburki, interakzio edo harremanaren formula:
PRINTZIPIOAK-ARAUAK
BALORE JURIDIKO OROKORRAK-PORTAERA MOLDE KONKRETUAK
Aipaturiko Printzipioak, bi taldetan sailka daitezke:
A-Egiturazko printzipioak
B-Zuz.ren printzipio orokorrak.
Lehenengoak, une historiko zehatz batean ordenamendua inspiratu duten funtsezko
baloreak izango lirateke. Ondorioz, lehentasunezko posizio edo egoera batean
aurkitzen dira sistemaren baitan.
Bigarrenak, aldiz, ordenamenduaren arlo jakin bat, arau partikular multzo bat
edota erakunde juridiko zehatz bat informatzen dute.
***** A)NAZIOARTEKO ORDENAMENDUAREN EGITURAZKO PRINTZIPIOAK *****
Oinarri historikoa:
Historikoki, printzipio hauek nazioarteko sistema juridikoaren aldi
ezberdinetan sortuz joan dira. Esaterako, Est.en arteko berdintasun
subiranoaren printzipioa Aro Garaikideren atarian -edo haseran-, XVIII.
mendean, agertzen da; estatuen artean kooperatzeko prin., berriz, XIX.
mendearen haseran. Gainontzekoen kasuan, beranduago etorriko da
errekonozimendua, hain zuzen ere, 1945eko Nazio Batuen Kartaren sorrerarekin.
Sortze eta garatze prozesu luze eta ezberdin honen ondoren, 1962an garrantzi
handiagoko prozesu bati emango zaio hasera. Prozesu honen fruitu izango da
Nazio Batuen Asanblada Orokorreko 2625 ebazpena, 1970eko urriaren 24an onartua.
Ebazpen honetan, printzipio bakoitzaren edukia eta norainokotasuna finkatzen
dira. Ebazpen honetaz gain, hau da, arlo legegiletik at, Nazioarteko Justizi
Auzitegiak ere printzipio hauek konsagratzeko lana burutu du, hala nola, 1986an
Nikaragua eta Estatu Batuen artean eman zen auzian, non printz. Hauen
funtsezkotasuna azpimarratu baitzuen.
Printz. hauek zazpi direla dio 2625 ebazpenak. Honako hau da textuaren edukia
(irakurri). Argi dago, printz.en formulazioa ez dela osoa. Izan ere, giza
esk.en babesari dagokionean, Nazio Batuen Kartan printzipio autonomo bezala
sartua izan bazen ere, ez da horrela gertatzen 2625 ebazpenean. Aipatu egiten
da, bai, baina ez izaera aparterko printzipio bezala, baizik eta beste
printzipioen marko edo barrutian. Bestetik, ez da ageri ingurugiroa babesteko
printzipioa, 1972. urteaz geroztik konsagratua. Hutsune hauen arrazoia, esan
behar da, 2625 ebazpenaren haserako motibazioan topa dezakegu; ebazpen hau
Est.en harreman baketsuen eremura mugatzean, beste hainbat oinarrizko printz.
bertan behera utzi baitziren.
Prin.ei dagokionean, banan-banan aztertuko ditugu gai honetan. Kartako 2.7
art.an aurki daitezke:
1ngo_printzipioa-Mehatxukeria_eta_indarra_erabiltzeko_debeku_printzipioa
Nazioarteko_Zuz.an:
Lehenengo printzipioa: “Est.en barne harremanetan ezin izango dira, ez
indarkeria ezta mehatxurik ere erabili beste Est.en independentzia politiko edo
lurralde osotasunaren aurka.
8 fase bereiz daitezke printz. honen eraketan:
1ngo_fasea:_Ius_ad_bellumetik_ius_in_bellora.
XVIII. mendean gerra zuz.a arautzeko lehen ahaleginak burutu ziren. Artean, Ius
ad bellum delako printzipioa zegoen indarrean. Printzipio honek zera esan nahi
du, gerrarako esk.a. Beraz, garai honetan, beste Est. edo indar atzerritar
baten eraso baten aurrean, erantzuteko esk. sortzen da automatikoki eta,
ondorioz, gerrarako esk., honek dakarkien galera izugarriekin. Kontzepzio hau
aldatuz joango da eta XIX. mendearen bukaeran, jada, “Ius in bello” printzipioa
aldarrikatzen hasiko dira batzuk. Delako prin. honek, zera esan nahi du, gerra
bitartean aplikaturiko zuz.a, betire ikuspuntu humanitario batetik. Izan ere,
prin. honen bitartez indarraren erabileraren mugapen bat erdiestea da helburua.
Bigarren hau aplikatu eta indarrean sartzeko nahiarekin sinaturiko dira hainbat
deklarazio: Ginebran 1864; San Petersburgon 1868koa eta La Hayan beste bi, 1899
eta 1907koak hain zuzen ere). Hala ere, beharrezkoa izango da I Mundu Gerraren
ondare bortitz eta odoltsua bizitzea gauzak aldatzeko.
2ngo_fasea:_Nazioen_Elkartea.
Lehen Mundu Gerra amaitu ondoren, Nazioen Elkartea sortu eta honek pakto bat
burutuko du. Pakto honek ez du gerraren esk.a taxatiboki ukatuko baina bai
gerraren egikaritza murriztu. Zentzu honetan, badira hala ere, zenbait kasu non
paktuak espreski debekatzen baituen gerraren aukera (irakurri itunaren 12 eta
13.4., liburuan 861. Orr.).
Gerra esk. mugatzearen fase honetan ere beste itun esanguratsu bat sinatuko da:
Gerrari uko egitearen Tratatu Orokorra edo Briand-Kellog paktoa bezala ezagutua
izan dena, 1928koa. Bertan, lehenengo art.an, espreski uko egiten zaio gerrari
nazioarteko gatazkei irtenbidea bilatzeko eta bigarren art.an, berriz, gatazkak
konpontzeko bide baketsuak erabilitzeko obligazioa ezartzen da. Pakto honen
balio juridikoa oso eskasa izan zen; horren arrazoia paktoaren izaeran beran
dago: ituna deklarazio programatiko bat besterik ez da eta dira arau mailako
oinarri juridikoak ezartzen. Hala ere, gerra debekatzeko bidean beste pauso bat
da. Jada, “Ius ad bewllium” delakoa ia derogaturik geratzen ari da.
3ngo_fasea:_Nazio_Batuen_karta.
Aurrez egindako bidea bertan behera geratuko da II. Mundu Gerraren ostean. Hala
ere, gerra murriztu eta irtenbide bezala baztertzeko premia inoiz baino
sendoagoa da. Gerraren ondorioz bizi izan den sufrimenduak erabat markatuko
ditu Nazio Batuen lanak 50 eta 60. hamarkadetan.
Gerra irabazi zuten Est.ek “potentzia handitzat” joko dituzte euren buruak eta
nazioarteko antolakuntza sistema berri bat eratzeko hitzarmena ospatuko dute
Dumbarton Oaks-en 1944. urtean. Honen fruitu edo ondorio bezala etorriko da
Nazio Batuen Karta (1945eko ekainaren 26koa). Karta honetan bi erregela nagusi
zehazten dira gerraren inguruko tirabirak arautzeko.
1-Gerra debekatzen da arau orokor bezala (Kartaren 2.4º-irakurri) baina, era
berean, arau orokor honi salbuespena eransten zaio 51. Art.an (hau ere
irakurri).
2-Est.ek euren gatazkak bide baketsuen bidez konpondu beharko dituztela ere
ezartzen da 1.1 art.an (irakurri). Izan ere, Kartak gerraren gaia arautu arren,
arauketan nagusitasun gehiago izan zuen borondate politikoak borondate
juridikoak baino. Honek erabateko itzal edo dudak jauzi zituen Kartaren
eraginkortasunari buruz. Modu zehatz batean 4 duda-muda hauetan laburbil
daiteke eraginkortasunaren arazoa:
1-Kartak “indarra” ezin erabil daitekeela dioenean, zer ulertu behar dugu
“indarra” bezala? Ez al da indar honen barruan mehatxua sartzen? Doktrinak luze
eztabaidatu izan du gai honen inguruan. “Indar” bezala, gehiengoak ulertu izan
du dela arma bidez eginikoa (beste sektore batek interpretazio zabalagoak
defendatu dituen arren). “Mehatxua”ri dagokionean, konplexuagoa da irtenbidea.
Bidezko defentsarekin lotuz, plantea daiteke indar armatu baten mehatxuaren
aurrean, aurretiazko bidezko defentsa onartzen ote den. Hau, ordea, ez dator
bat Kartak galdatzen duen eraso armatu “aktual”aren ukanbeharrarekin eta horixe
da bidezko defentsa juridikoki onargarria bihurtzen duena. Ondorioz, eraso
armatuaren mehatxu baten aurrean ez da zilegi aurretiazko eraso bat.
2-Kontuan hartu behar da, nazioarte mailako eskumenetik kanpo geratzen direla
Est. baten barnean jazo daitezkeen gatazka armatuak (2.7 art.ko barne-
eskumeneko arazoei buruz mintzo dena). Salbu, Segurtasun Kontseiluak VII.
Atalak (bakeari eraginiko mehatxuaren aurreko egintza, bakearen urrapena edota
agresio-eraso egintzak) esleitzen dion eremu propioa jarraituz(42. Art.), parte
hartzea erabakitzen badu. Hau gerta daiteke, Est.ak bere hiritargo zibilaren
aurkako neurri errepresiboak ezartzen baditu, giza esk.ak modu larrian urratuz.
Kasu honetan, Segurtasun Kontseiluak uste badu egintza hauek nazioarteko bake
eta segurtasuna kolokan jartzen dutela, eraso armatua bidezkotu dezake. Hau da
Iraken kurdoekin gertatu zena 1991an (ikus 688. Ebazpena).
3-Kartak dioenean debekatua dagoela Est. baten lurralde osotasuna edo
independentzia politikoa kolokan jartzen duen edozein indarrezko erabilera. Zer
gertatzen da beste xede batekin egiten diren erabilera armatuekin? Ez dira
Kartak esandakoaren barruan sartzen? Kartak armaz eginiko mehatxu eta eraso
guztiak debekatzen ditu orokorrean eta, beraz, independentzia edota lurralde
osotasuna kolokan jar dezaketen erasoak ere bazterturik geratzen dira,
esklusiboki ez bada ere. Doktrina anglosaxoiarraren barruan, badira Est.en
interbentzio armatu gehiagoren aldeko interpretazioa egin dutenak (bidezko
defentsa prebentiboa, interbentzio humanitarioak direla eta, atzerrian
mehatxaturik dauden nazionalen defentsarako...eta antzeko arrazoietan
oinarrituz). Azken finean, beste hainbat eraso mota oinarri juridiko batean
justifikatzeko ahaleginean ari dira. Hala ere, Kartak modu absolutu batean
debekatzen du indarraren erabilera, onarturiko salbuespenak ezik.
4-2.4 art.ak indarraren erabilera edo mehatxua galarazten du Nazio Batuen
Helburuekin bateraezina den beste edozein formarekin. Adierazpide honek
ulertzera eman dezake badagoela Nazio Batuen helburuekin bateragarria den indar
motaren bat. Eta hala da, esan bezala 51, 42. Art.ko salbuespenak kontuan
hartuz. Gainera, 2625 ebazpenak, potentzia kolonial baten menpe dauden herrien
bidezkotasuna erregulatzen du borrokara jotzeko.
4ngo_fasea:_NBE-ren_Batzar_Nagusiaren_ebazpenak
-
Zentzu honetan azpimarratu dugu lehenago 2625 ebazpena (“Est.en arteko
laguntasun harremana eta elkar laguntzari buruzko nazioarteko zuz.zko
printzipioen deklarazioa” delakoa). Ebazpen honek Kartan jasotakoa berresten
du, baina gainera izpiritu pedagogiko batekin eta kasuz-kasuzko sailkapena
jarraituz. Sailkapen horretan 9 dira arautzen diren portaera partikularrak:
-Agresiozko gerra bat bakearen aurkako krimena da eta horrek erantzunkizuna
erakartzen du.
-Agresiozko gerren aldeko propaganda egitea Kartaren aurkakoa da.
-Lurralde osotasuna edo mugei buruzko arazoek ez dute mehatsukeria eta
indarraren erabilera justifikatzen.
-Errepresalia armatuak debekaturik daude.
-Menerapen kolonialpean dauden herrien aurka debekatua dago indarra erabiltzea,
herrien libre determinazioa eta independentzia esk.ak urratzen zaizkien
neurrian.
-Debekatua dago talde armatua antolatzea; hala nola mertzenarioen taldeak,
etabar...
-Beste Est. baten gudu zibilean edota terrorismo ekintzetan parte hartzea edo
egoera horiek gerta daitezen laguntza ematea debekatua dago.
-Debekatua dago mehatsukeria edo indarra erabiltzea beste Est. baten lurraldea
okupatzeko.
-Est.ek nazioarteko bakea eta segurtasuna mantentzeko dagozkien obligazioak
fede onez bete beharko dituzte.
Laburtuz, Kartan agertzen zen orokortasuna zuzentzera dator ebazpen hau eta,
bide batez, zehaztapen partikularrak arautzeaz gain, “indarra” terminoaren
interpretazio inplizito bat dakar berarekin.
2625 ebazpenaz aparte, eman dira beste zenbait ebazpen, garrantzizkoak hauek
ere. Horien artean 3314 (XXIX) eta 42/22 ebazpenak.
-Lehenaren kasuan, 3314, ebazpen honetan agresioaren definizioa ematen da. Est.
batek beste Est. baten subiranotasuna, lurralde osotasuna edo independentzia
polit.aren aurka edo Nazio Batuen Kartaren asmoekin bateraezina ez den beste
forma batean indar armatua erabiltzea. Agresio bat eman den ala ez, Segurtasun
Kontseiluak erabakiko du.
-Bigarrenaren kasuan, 42/22, bi gauza nabarmen azpimarratzen dira: batetik,
indarraren erabileraren debekua printzipio unibertsal bezala aldarrikatzen da
eta, ondorioz, betebeharrekoa izango da Est. guztientzat, ez soilik Nazio
Batuen kide diren Est.entzako. Bestetik, gerraren terminologian ere,
berrikuntza bat barneratzen da. Jada ez da egokia gerra bat justua ala injustua
bezala definitzea, baizik eta legezkoa ala legezkontrakoa Nazio Batuen
Kartarekin bat ote datorren ikusiz.
5.ngo_fasea:_Nazioarteko_jurisprudentzia
Aurrez aipatu ditugun itun eta arauak, guztiz baieztatuak izan dira nazioarteko
jurisprudentziaren alorrean. Horren adibide garbia dugu 1986an eman zen
sententzia bat, Nikaraguan eta honen aurka aurrera eramaten ziren iharduera
militar eta paramilitarren arazoari buruzkoa. Arazoa Nikaragua eta EE.BB-en
artekoa zen. Kontua da, EE.BB-ak Nikaraguako kontrari (indarrean zegoen
gobernua aldatu nahi zuena) laguntza militarra eta ekonomikoa eskaini ziola.
Garai hartan, Nikaragua krisi ekonomiko larrian zebilen eta Sandinistek
ezarririko gobernua krisi sakon batean murgildurik zegoen. Laguntza hau izan
zen Nikaraguako gobernuak salatu eta indarraren erabilera ez zilegizkotzat
kontsideratu zuena.
Auzian, batetik, aipatu zen ohiturazko zuz.an onartua zegoen “indarra”ren
erabilera eza printzipioa, Nazio Batuen Kartan baieztatzen zela. Egia esan,
Nikaraguako gobernuko ordezkariek prin. hau aldarrikatzen zuten ez soilik
ohiturazko prin. bezala, baizik eta nazioarteko oinarrizko edo funtsezko prin.
bezala (irakurri, 869 eta 870). Bestetik, 2526 ebazpenaren balioari dagokionez,
auzitegiak adierazi zuen ebazpen honekiko eta beste hainbat egintzekiko
atxekimendutik ondorioztatzen zela, aipaturiko ebazpena ez zela oroigarri soil
bat, baizik eta arau bat (irakurri 870). Azkenik, indarraren erabileraren eta
honek barnebiltzen duen lurralde osotasun nola subiranotasun edukiari buruz,
auzitegiak adierazi zuen EE.BB-rren erasoek zuzenean urratzen zutela
Nikaraguako lurralde osotasuna eta, ondorioz, indarraren erabilera ez-zilegizko
bat ematen zela(irakurri 870).
Berriki, 1996. urtean, arma nuklearren inguruko hainbat eztabaida sortu ziren.
Hori dela eta, urte hartan bertan, arma nuklearren erabilera mehatxagarria
legezkoa ote zen kontsultatu zitzaion nazioarteko justizi auzitegiari. Honek,
aurreko sententzia berretsi eta adierazi zuen:
-Nahiz eta zuzenean ez debekatu, Kartaren aurkakoa zela arma nuklearren
erabilera nola erabileraren mehatxua. Iritzi hau, Kartako 2.4 eta 51. Art.etan
oinarritu zuen (irakurri 870 eta 871).
-Ikuspuntu juridiko batetik, auzitegiak ez dio berezitasunik ematen arma
nuklearrei ius ad bellum ikuspegitik (ez du gauza berririk eransten); bai,
ordea, ius in bello ikuspuntutik, hain zuzen ere zuz. humanitarioaren aurkakoa
izango litzatekeelako. Ondorioz, ez du garbiegi uzten. Badirudi, arma
nuklearrak erabil daitezkeela Kartarekin bat badator, baina erabiliz gero,
kontrakoak izango liratekeela gatazka armatuen nazioarteko araudian, arrazoi
humanitarioak direla eta. Beraz, honek izugarrizko kontraesana sortzen du ius
ad bellum eta ius in bello terminuen artean nazioarteko eremuan.
6._fasea:_Indarra_erabiltzeko_debeku_printzipioaren_salbuespenak.
Kartaren sistemak Nazio Batuen segurtasun kolektiboaren mekanismoari esleitzen
dio indarraren erabileraren monopolioa. Hain zuzen ere, mekanismo honen buru da
Segurtasun Kontseilua (VII. Atala, 39-51 art.en bitartean jasoa). Egitate
honek, izugarrizko iraultza suposatzen du nazioarteko ordenamenduaren egoera
tradizionalean. 1996ko Iritzi Kontsultiboan, arma nuklearren erabilerari
buruzkoa, aipatzen da bakarrik 42 eta 51. art.en bitartez justifikatzen dela
legezkotasunez indar armatuaren erabilera. Beraz, printzipioz zurruna da Kartak
agertzen duen formulazioa, baina ez absolutua. Izan ere, esan bezala, Kartak
berak aurrikusten ditu indar armatuaren erabilera legezkoa bihurtzen dituzten
kasuak. Hori bai, zenbait muga eta ukanbeharrekin. Zentzu honetan, bi egoera
bereizi daitezke:
A-Bidezko defentsaren esk.
B-Menerapen kolonial baten menpean dauden herriek indarra erabiltzeko duten
esk.
A-Esk. hau 51. Art.an adierazia dago(872. Orr. irakurri). Beraz, esk. hau
legezkoa izateko ukanbehar batzuk galdatzen dira; hiru hain zuzen ere:
-behin-behinekotasuna edo iragankortasuna-hau da, Segurtasun Kontseiluak
egoerari dagozkion neurriak hartu artekoa izango da defentsa.
-subsidiaritatea-neurriak hartzen dituen Est.a, Segurtasun Kontseiluak hartzen
dituen neurrien menpe egongo da.
-informatzeko betebeharra- beti ere Segurtasun Kontseiluari, egindakoaren berri
zehatz-mehatz adieraziz.
Beraz, esan daiteke, neurriak hartzen dituen Est.ak, neurri horiek mantenduko
dituela Segurtasun Kontseiluak erabakitzen duenaren zain egon bitartean.
Segurtasun Kontseiluaren neurri bizkor batek, Est.aren denbora eta eremu
materiala murriztuko luke akzioak aurrera eramateko orduan.
Badira, hala ere, ohiturazko arauetan oinarrituz, beste bi ukanbehar inplizitu
aipatzen dituzten doktrinak. Bi horiek izango lirateke: premiazkotasuna eta
proportziozkotasuna. Lehenaren inguruan, eztabaida ugari sortu izan dira eta
gehiengoak baztertzen duen arren, bigarrenak, ordea, onespen handiagoa jaso du.
Halaber, proportziozkotasunaren barnean, badira interpretazio hertsiago bat
edota zabalago bat egiten dutenak. Hertsiari dagokionean, erasoari aurre egitea
da proportzionala kontsideratzen dena; zabalean, berriz, erasoari aurre egiteaz
gain, arrisku egoera globala ekiditea ere onesten da, honek dakarren
arriskuarekin.
Ohiturazko bi ukanbehar hauen arazoan, kontuan hartu behar da Nikaragua eta
EE.BB-en arteko auzian, auzitegiak esandakoa, alegia, nazioarteko ohiturazko
zuz.an indarrean zeudela biak, baina beti ohiturazko zuz.a jarraituz eta
Kartako 51 . art.tik at.
Gai honen barruan eztabaida sortu duen beste puntu bat da, aurrez aipatu dugun
aurretiazko bidezko defentsaren gaia. Esan beharra dago, nozio honek ez duela
doktrinaren gehiengoaren oneritzia eta, gainera, Kartako 51.art.ren
zentzuarekin bat ez datorrela. Nozio hau onartuz gero, bide arbitrario bat
irekiko litzateke, non erasotu daitekeen erasoa jaso aurretik. Hau, noski,
indarraren erabileraren debekuaren aurka joango litzateke eta, haatik,
Segurtasun Kontseiluaren nagusitasunaren aurkako egintza bat izango litzateke.
Ondorioz, doktrinaren gehiengoak, 51. Art.ren interpretazio hertsi baten alde
jo du.
Azkenik, aipatu behar da ere, bidezko defentsa modu kolektibo batean egin
daitekeela. Hau ere Kartan oinarritua dago eta bide bat irekitzen Est. batek
baino gehiago, elkarrekin, eraso baten aurrean bidezko defentsa adierazteko.
Betiere, neurri honek, nazioarteko tratatu baten existentzia galdatzen du eta
tratatuak, Nazio Batuen Kartaren edukiarekin eta nazioarte mailan bakea eta
segurtasuna mantentzeko xedearekin bat etorri beharko du. Noski, bidezko
defentsa kolektiboak ere, bidezko defentsa indibidualaren ukanbeharrak
errespetatu beharko ditu.
B-Kartak ez dio ezer bidezko defentsa mota honi buruz, baina Kartaz geroztik
eman den garapenean, ebazpenen bidez batipat, lotura sendo bat eratu da
menerapenean bizi diren herriek dituzten libre determinazio eta indarraren
erabilera aurrera eramateko esk.ekin. Lotura hau, bi ideien bitartez garatu da:
batetik, Est.ek herri kolonialen aurka burutu ditzaketen indar eraso eta
mehatxuen gainean debeku bat ezarriz; eta bestetik, herri hauen indar erasoa
ahalbidetuz erasotzailearen aurka.
Lehenengo ideia, 1514 ebazpenean inauguratzen da eta era garbi batean garatu
eta baieztatu 2625 ebazpenean (876. Orr. irakurri). Ondorioz, nazioarteko
Est.ei galarazten zaien indar erabilera bat da hau, bateragarria izan behar
baitu herrien libre determinazioaren prin.arekin, Kartaren 1.2.art.an aipatua.
Bigarren ideia 2625 ebazpenean baieztatzen da (irakurr 876.orr.). Baieztapen
hau errepikatuko da geroztik ematen diren ebazpenetan, 3314 ebazpeneko 7. Art.a
kasu(agresioa juridikoki definitzen duena). Ideia honek zenbait aspektu
barnebiltzen ditu: batetik, herri kolonialek indarra erabiltzeko duten esk.a-
Est. kolonialen aurka, noski-; bestetik, herri kolonialek beste Est.ei laguntza
eskatzeko duten esk.a; eta, azkenik, hirugarren aspektu bezala, Hirugarren Est.
horiek laguntza emateko duten esk,a, interbentzio ezaren printz. urratzen ez
dela kontsideratuz. Egiazko arazo, laguntza horren nondik-norakoa finkatzeko
orduan heldu da. Doktrinaren zati batek, laguntza hori politikoa eta ekonomikoa
soilik behar duela izan mantentzen du; beste batzuren ustez, laguntzak babes
militarra ere barnebiltzen du. Azken hau gehiengo dela aipatu behar da.
Bukatzeko, esan herri kolonialen definizio juridikoa ere zentzu hertsi batean
interpretatzen dela. Ondorioz, ez da zilegia herri kolonialik existitzen ez den
lurraldean, indar bidezko defentsa burutzea, hau ez-zilegia baita (adib:
Gibraltar edo Malbinak).
7._fasea:_NBE-aren_Segurtasun_Kontseiluaren_ebazpenak
Nazio Batuen sorrerari esker, segurtasun kolektiboko sistema berri bati hasera
ematen zaio. Izan ere, Nazio Batuen kideek nazioarteko bakea eta segurtasuna
mantentzeko erantzunkizuna Segurtasun Kontseiluaren menpe uzten dute eta haren
ordezkaritza arrezagutzen dute arlo honetan. Nazioen Elkarteak ez bezala, Nazio
Batuen sistemak Est.en partaidetza indibiduala galarazten du eta, esan bezala,
bake eta segurtasun sistemaren ardatza Segurtasun Kontseiluaren baitan ezartzen
du (ikus Kartako 24.1 art.). Segurtasun Kontseiluak, Nazio Batuen Asamblada
informatuko du hartzen dituen neurri eta erabakiez(Kartako 15.1.art.). Honek
esan nahi du Asamblada bake eta segurtasun arloan ez dela ez erantzule eta,
gainera, ez dauka eskuduntzarik antolakuntza eta egikaritza eremuetan.
Kartaren VII. atalaren arabera, Segurtasun Kontseiluak izaera ezberdineko
santzioak akorda ditzake nazioarteko bake eta segurtasuna mehatxaturik nahiz
erasorik badago. Berau izango da, gainera, egintza hauen erantzule. Santzio
hauek izan dezakete edukin ezberdina: politikoa, ekonomikoa eta militarra.
Kartako 39. Art.ak Kontseiluaren eskuduntza finkatzen du, bi zentzuten gainera:
-agresio egintza baten existentzia zehaztea (hau ez baita Kartan zehazten)
-bake hausdura bat suertatu dela ikusten badu, indarraren erabnilera bultzatu
dezaketen bi eratako santzio mota har ditzake: gomendioak eta erabakiak.
Lehenak ez dira betebeharrekoak eta bigarrenak, aldiz, bai, 25. Art.ren
arabera.
Santzio militarrei dagokionez, Segurtasun Kontseiluak erabakiko du egintza
militarra Nazio Batuetako kide guztiek hala batzuk bakarrik egikarituko duten
(48 eta 49. Art.ak). Arlo honetan sortzen den arazo larrienetako bat da egintza
militar horien ardura ekonomikoa. Izan ere, garbia da Nazio Batuen aurrekontua
ez dela oso handia. Hori dela eta, Kartaren 50.art.an (irakurri, 883-884)
formula eskas bat jasotzen da. Formula honen arabera arrezagutzen da egintza
militarren egikaritzak diru arazoak sor ditzakeela kide diren Est.en artean.
Segurtasun Kontseiluak ez balu diru nahikorik, Est.ek ordaindu beharko lukete
egintza armatua eta, ondorioz, herri garatuenek protagonismo itzela hartuko
lukete. Ondorioz, nazioarteko solidaritatea kolokan jarri eta egintza
militarrak Est. indartsuenen menpe geratuko lirateke.
1990. urtera arte, oraintxe azaldu dugun sistema kolektiboa (nazioarteko bake
eta segurtasuna mantentzeko), krisi sakon batean murgildurik egon zen. Honen
arrazoia, mundu mailan bizi zen bipolarizazio handia zen; EE.BB. eta URSS-en
artean bizi zen “gerra hotz”ak zuen guzti honen errua. Izan ere, Kartako 27.3ak
eskaintzen zuen beto esk.ri esker, Segurtasun Kontseiluaren eraginkortasuna
indargabeturik suertatu zen hein handi batean. Honen adibide garbia dugu 83
(1950) ebazpena. Garai hartan Ipar Aldeko Korea Koreako Errepublikaren
lurraldea bonbardeatzen ari zen, baina Segurtasun Kontseiluak bake hausdura
honi aurre egiteko orduan, gomendio soil bat baino ez zuen eman bere baitan
bizi ziren gorabehera politikoengatik. Ostera, 90tik aurrera, Sobiet
Batasunaren zatikatzearekin eta Txinako Errepublikaren absentismo garbiarekin,
gauzak irauli egingo dira. Horren fruitu izango da 678 (1990) ebazpena, Iraken
aurkako indar bidezko eraso bat ahalbidetuz. Gerora, berriro errepikatuko da
eraso armatu baten aldeko beste ebazpen bat, 770 (1992) ebazpena, Yugoslabia
ohiaren gerra zibila dela eta. Geroztik, bata bestearen atzetik etorri dira
edukin honetako ebazpenak, hala nola:
-794 (1992) ebazpena, Somaliaren aurkako bahitura militarra.
-836(1993), Bosnia-Herzegovinako hainbat zonaren segurtasuna bermatzeko.
-875 (1993) eta 940 (1994) Haitiren aurkako erabateko bahitura gauzatzeko eta
bertako biztanlegoaren babes-humanitarioa ahalbidetzeko.
-908 (1994), Kroaziako hainbat zonetan segurtasuna bermatzeko.
-1101 (1997) Albanian laguntza-humanitarioa errazteko.
Laburtuz, esan daiteke 1992az geroztik, sortzen den nazioarteko orden
berriarekin, nazioarteko babes sistema kolektiboaren baitan hainbat ebazpen eta
neurri hartuko dira. Era honetan, Kartan aurrikusten zen haserako neurri-
sortaren aurrikuspena areagotu eta gainditu da egoera berriaren ondorioz.

2. printzipioa: Nazioarteko gatazken konponketa baketsuaren printzipioa.
2.a._Nazioarteko_gatazken_konponketa_baketsuaren_printzipioaren_garapena.
XIX. mendeko Est. subiranoen gizartean, konponketa baketsua bide alternatibo
bat besterik ez zen, 1907ko La Hayako Itunean ikus daitekeen bezala. Gerora,
Nazio Batuen sorrera eta beronen Kartarekin (2.3. art) nola 2625 (XXV)
ebazpenarekin, printzipio honen indarra azpimarratu da. Bide hau baieztatu du
Nazioarteko Justizi Auzitegiak, zeinek esan du printzipio hau, indar orokorra
eduki ezezik, gaurko nazioarteko ordenean errespetatzea ezinbestekoa dela.
Printzipio honen funtsa, Est.en berdintasun subiranoan oinarritua dago, 2625
ebazpenak dioen bezala.
Edukiari dagokionez, Kartako 33.1 art. eta 2625 ebazpenean finkatzen da. Bertan
aipatzen da alderdiek konponbide bat aurkitzeko xedea dutela, prozedimendu
egokia hautatzeko askatasuna dutelarik. Beraz, alderdiek prozedura zehatz bat
onartu behar dute eta Segurtasun Kontseiluak prozedurari buruz informazioa esak
dezake, baita gomendioak egin ere. Hala ere, ezin du organu honek prozedura bat
inposatu eta harturiko akordioak errespetatu beharko ditu.
Azkenik, printzipioaren norainokotasunari buruz, esan daiteke printzipioak
alderdiak behartzeko gaitasuna duela eta ahalik eta konponbide justu eta
azkarrena lortzeko obligazioa dutela alderdi inplikatuek. Printzipio honen
edukia jarraitu eta desadostasunak irauten badu, Segurtasun Kontseiluaren
eskuetan jarri beharko dute irtenbidea.
2.b._Nazioarteko_eztabaidak_bide_baketsuen_bitartez_konpontzeko_prozedurak.
Sarrera: Nazioarte mailako eztabaida bat zer den definitzen du Kartako 2.3
art.ak (irakurri). Era berean, Nazioarteko Justizi Auzitegiko jurisprudentziak
honakoa aipatzen du eztabaidari buruz: “nazioarteko eztabaida bat, bi pertsonen
artean zuzenbidezko edo egitatezko puntu baten inguruan sortzen den
desadostasuna da. Desadostasun hau tesi juridiko edo interesei buruzkoa izango
da. Honako definizio zehazteko hiru aspektu eduki behar dira kontuan:
1-bi edo Est. gehiagoren artean, egitatezko edo zuzenbidezko puntu baten
inguruan, aurkako jarrera bat ematea.
2-eztabaidaren kanporatzea. Nazioarteko Justizi Auzitegiak esan zuen bezala
(irakurri 821. Orr.), ez da nahikoa desadostasuna agertzea edo ez agertzea;
beharrezkoa da desadostasun hori frogatzea. Frogatze hau gauza daiteke Est.en
arteko korrespondentzia diplomatikoaren dokumentuen bitartez edota euren
ordezkarien adierazpenez baliatuz.
3-eztabaida nozioak, politikoak nahiz juridikoak barnebiltzen ditu, biak
banantzea zaila bada ere. Lehenengoetan, Est. baten jarrera-aldaketa bat
galdatzen da, oinarri juridikoetara jo gabe; bigarrenetan, berriz, eztabaidaren
objektuak, nazioarte mailan indarrean dauden esk. eta obligazioekin harremana
dauka; ondorioz, zuz.ren arabera erabakiko da.
Prozedura motak: Kartako 33.1 art.ak honakoak aipatzen ditu: negoziazioa,
ikerketa, bitartekaritza, adiskidetza, arbitraia, konponbide judiziala,
erakundeen edota eskualde mailako sistemen aurreko helegitea eta alderdiek
aukerazten dituzten bestelako bide baketsuak.
Ikus daitekeenez, izaera eta hedadura ezberdineko prozeduren aurrean gaude.
Horien artean, bi talde nagusi bereiz daitezke:
-Eskumenezkoak ez diren prozedurak
-Eskumenezko prozedurak.
Bi hauen inguruan, esan daiteke ere erabakiaren ondorioak ezberdinak izango
direla. Lehenen kasuan, aldeek erabakia onartzeko edo baztertzeko aukera dute;
bigarrenean, aldiz, Auzitegiak emandako ebazpena betebeharrekoa izango da eta
“res iudicata” izaerakoa.
Puntu hau bukatzeko, nazioarteko praktikan gertatzen diren hiru xehetasun
azpimarratu daitezke:
-orokorrean, negoziazioak duen nagusigoa, izaera zuzenena duen prozedura baita.
-aldeek, bi motatako prozedurak jarrai ditzakete, eskumenezkoak ez direnak eta
direnak. Hala ere, bigarrenekin hasteko, derrigorrezkoa izango da lehena
bukatua egotea.
-zenbait supostuk onartzen dute eskumenezkoak ez diren prozedura mota
ezberdinak erabiltzea (negoziazioa, bitartekaritza eta adiskidetza). Hau
nazioarteko Justizi Auzitegiak 1988ko epain batean onartu zuen, Ertamerikan
“Grupo de Contadora” delakoak buruturiko konponbide baketsuan.
2.b.1._Eskumenezkoak_ez_diren_prozedurak:
A-NEGOZIAZIOA
Negoziazio diplomatikoak konponbide baketsuen bitartekari nagusiak dira. Esan
bezala, bide flexible, zuzen eta azkarrak izan daitezkeelako batik bat.
Gainera. Negoziazioa, nazioarteko zuz.ren beste oinarrizko printzipio batekin
harremanetan dago, alderdiek euren arteko esk. eta obligazioak sortu eta
aldatzeko duten adostasuna. Bestetik, Kartako 3.1.art.ak, alderdiei obligazio
zehatz bat ezartzen die, eztabaiden aurrean konponbide azkar eta justu bat
erdiestearena. Obligazio honen ondorio nagusia da Est. batek ezin diola uko
egin negoziazioaren bideari, eztabaida existitzen denik ukatu arren.
Behin negoziazioa hasita, honen garapenak hainbat ukanbehar galdatzen ditu.
Horien artean:
-alderdi batek ezin du mehatxua edo hertsapena erabili negoziazioak aurrera
darraien bitartean.
-alderdiek ezin dituzte euren proposamenak diktat batean bihurtu, hau da, ezin
dituzte inposatu.
-fede onaren printzipiotik, beste zenbait ukanbehar eratortzen dira:
negoziazioa egiazkoa izan dedila; negoziazio-aldian, hura kalte dezakeen
aldebakarreko egintza bat burutzeko debekua edota, egitatezko bideez baliatuz,
abantaila egoera bat lortzen saiatzeko debekua.
Bukatzeko, aipatu behar da, nahiz eta negoziazioa bide autonomo bat izan, beste
prozeduren aurre-fasea bihur daitekeela. Ondorioz, beste prozedurekin elkarbizi
daiteke, baita konponbide judizialarekin ere. Honen adibide garbia Nazioarteko
Justizi Auzitegiak ematen digu 1978ko ebazpen batean, Egeo itsasoko plataforma
kontinentalari buruzko arazoan.
B. BITARTEKARITZA.
Bitartekaritza bi prozedura-mota ezberdinez osatua dago. Orokorrean, prozedura
honek hirugarren baten, Est. normalean, parte hartzea galdatzen du; parte
hartze honen norainokotasunaren arabera, aipstu bi prozedura mota ezberdinduko
ditugu.
-Batetik, arartekaritza, non hirugarren batek alderdien arteko harremana
sortzen saiatzen den. Ondorioz, bere egitekoa harreman bat sortzea da eta
alderdiek burutzen dituzten proposamenak ailegarazi edo komunikatzea. Bere
funtzioa, komunikazio-bide soil bat izatea da.
-Bestetik, bitartekaritza. Bertan, hirugarren horrek ahalmen eta aukera
zabalagoak dauzka; proposamenak aurkezteko ahaldundua dago, irtenbide
proposamen bat barne. Hori bai, delako irtenbide-proposamen horrek ez du izaera
obligatorioa izango. Proposamenak aurkezteaz gain, akordioa lortzeko egiten
diren eztabaidetan bere iritzia azalduko du.
Praktikan, bi prozedura hauek loturik doaz. Izan ere, hirugarren horrek, bi
funtzioak burutzen baititu: alderdiak harremanetan jartzea eta proposamenak
aurkeztea. Honen adibide garbiak dira Daytoneko akordioak, 1995koak, EE.BB.ak
Bosniako krisian jokatu zuen papera hirugarren Est.rena izanik, hau da,
bitatekaritza funtzioa eta, gainera, prozesuaren babesle bihurtuz. Azken
aldian, nahiko ohizkoak dira pertsonalitateen bitartekaritza lanak. Orohar,
nazioarte mailan pisua duten pertsonak izaten dira, hala nola, Nazio Batuen
Idazkari Orokorra edota Nazioarteko Erakundeen Idazkariak. Artekaritza nahiz
bitartekaritza lanak burutzen dituzte. Hauen parte hartzearen ereduak ditugu
Txipreko gatazkan, non N.B.-en Idazkari Orokorrak paper garrantzitsu bat jokatu
zuen; edota Bustamante y Rivero delakoak, Peruko presidente ohiak, El Salvador
eta Hondurasen arteko liskarrean burutatako bitartekaritza.
D. IKERKETA EDO EGITATEEN ZEHAZTAPENA.
La Hayako Lehen Bake Hitzarmeneko jatorrizko sormen bat da prozedura hau. Hain
zuzen ere, 1904. urtean, errusiarren eskariz, Dogger Bank (errusiako hegazkin
talde batek Britainia Handiko arrantza-itsasuntzi batzuk bonbardeatu zituen
japoniako torpederoak zirelakoan) inzidentearen ondorioz jasoa. Gerora,
Bigarren Bake Hitzarmenean xedapen zehatzagoak erantsi ziren gai honen
inguruan.
Prozedura honen helburua gatazka bateko egitatezko arazo bat edo gehiago
argitzea da. Horretarako derrigorrezkoa da egitateen azterketa osoa, objektiboa
eta impartziala egitea. Hala ere, eskumeneko prozedura (fakultatibo) bat
izanik, ikerketa komisioak konbenio berezi bati esker eratzen dira eta hauen
txostenek ez dute obligaziozko izaerarik.
E. ADISKIDETZA.
1922ko Nazioen Elkarteko Hirugarren Batzarrean agertzen da lehen aldiz
nazioarteko praktikan. Berez, planteatzen dena da, pertsona kualifikatuek
osaturiko komisio batek aztertuko duela arazoa eta alderdiekiko lotesleak ez
diren irtenbideak proposatuko direla. Gaur egun, adiskidetze komisio arrunta
bost kidez osatua dago. Gatazkaren alderdiek ordezkari bana izendatuko dute
eta, gainontzeko hiruak, akordatutako hirugarren Est.etako nazionalez osatuko
da. Komisioaren funtzioak bi direla esan daiteke: informazioa zuzena bilatu eta
alderdien ikuspuntuak adosten saiatzea. Komisioaren lana, txostena aurkeztean
amaitzen da.
Prozedura hau, edozein motatako gatazkatan erabil daiteke, baita izaera
juridikoetan ere.
Prozedura honen adibide bat dugu Islandia eta Jan Mayen-en (Islandia/Noruega)
bitarteko arean plataforma kontinentala zehazteko Adiskidetze Komisioa, 1981.
urtekoa.
F. NAZIOARTEKO ERAKUNDEEN EDO ESKUALDE MAILAKO ERAKUNDEEN AURREKO HELEGITEA
F.A.Sarrera: Argi dago Nazioarteko erakundeek gatazken konponbideetan parte
hartzeko bokazio garbia dutela eta halaxe ikusten da aintzinako nazioarteko
batasunetatik hasi eta gaurko Nazio Batuen erakundera iritsi arte. Hala ere,
ezinbestekoa da bi Nazioarteko Erakundeen barruan bi eremubereiztea: batetik,
barne-gatazkak, Nazioarteko erakundeari dagozkionak soilik, funtzionarien
arazoak esaterako; eta, bestetik, Erakundetik at daudenak edo kanpo-gatazkak.
Guk azken hauek aztertuko ditugu, hauek baitira nazioarteko bakea eta
segurtasuna mantentzeko lanarekin zerikusi zuzena dutenak.
Zentzu honetan, kontuan hartu behar da Nazio Batuen organuek Kartako VI.
Atalaren barruan dituzten eskuduntzak. Eta eskuduntza hauen eremuan, gatazkari
erreferentzia zuzena egiten diotenak batetik eta bake hausdura bat ekar
dezaketen egoerak bestetik.
-Lehenengoen kasuan, bi Est.ren asmo aurkajarrien adibidean egongo ginateke;
hori dela eta, alderdiek konponbide baketsu bat bilatzeko obligazioa dute eta,
hura lortu ezean, Segurtasun Kontseiluaren erabakiaren menpe utziko litzateke
auzia. Era honetan, Est.en barne-eskuduntzaren erreserba mantenduko litzateke.
-Bigarrenaren kasuan, bake hausdura bat ekar dezaketen egoerak definitzea ez da
erraza izaten. Definizio honetan, paper garrantzitsua jokatzen du Segurtasun
Kontseiluak. Alderdietako batek arazoa eramaten du Kontseiluaren aurrera eta
honek erabakiko du egoera hori arriskutsua den edo ez. Horrela, Nazio Batuek
Est.en barne-gatazketan parte hartzeko aukera dute, barne-eskuduntzaren
erreserba egon arren.
F.B._Gatazken_konponketa_Nazio_Batuen_sisteman.
Nazio Batuen Kartak, organu ezberdinei esleitu die eskuduntza arlo honetan.
Erantzunkizun nagusia Segurtasun Kontseiluari badagokio ere, nazioarteko bake
eta segurtasuna mantentzeko lanean (24.1 art.), beste organoen presentzia ere
aurrikusi da Kartan; hala nola, Batzarre Nagusiarena, Idazkari Orokorrarena
(99. Art.) eta Nazioarteko Justizi Auzitegiarena. Hauetaz gain, beste
nazioarteko organismoen egintza edota eskualde mailako akordioei egiten zaie
erreferentzia (33.1 art.). Hori dela eta, banaka aztertuko dugu organo
bakoitzaren parte hartzea.
-Segurtasun_Kontseilua:
Lau eratan parte har dezaka organo honek nazioarteko bake eta segurtasuna
kolokan jartzen duten gatazka edo egoeren aurrean:
-Berezko ekimenez (34. Art)
-Est. kide baten ekimenez (35.1) edota kide ez den baten ekimenez (35.2)
-Batzarre Nagusiaren eskariz (11.2 eta 11.3)
-Idazkari Orokorraren ekimenez (99.)
Lau kasu hauetan, Segurtasun Kontseiluak neurri ezberdinak har ditzake, beti
ere, Kartaren VI. Atalaren eremuan:
-ikerketa bat burutzea (34. Art), nazioarteko bake eta segurtasuna kolokan
jartzeko heinean ote dagoen ikusteko. Horretarako, bitartekari ezberdinak
erabili izan ditu Kontseiluak: Idazkari Orokorrari txosten bat galdatzea
(Mendebaldeko Sahararen kasua), edota misio berezi bat sortzea inguruabar
guztiak biltzeko (1991 urtean, 37/10 eta 45/59 ebazpenen bitartez burututakoa).
-behin egitateak finkaturik daudela, Kontseiluak gatazkako alderdiak bultza
ditzake konponbide baketsuen bidetik jotzeko (33.1).
-alderdietako batek Kontseiluaren gonbitea onartzen ez badu edota adostasun
batera heltzen ez badira, Kontseiluak berak proposa dezake irtenbide baketsua
(36.3), Nazioarteko Justizi Auzitegira igorriz eta bide juridikoa hautatuz.
-proposaturiko neurriek huts egin eta nazioarteko bake eta segurtasunak kolokan
jarraitzen badu, Kartako VII. Ataleko neurri hertsakorrak har ditzake.
-Batzar_Nagusia:
Kartako 11. Art.ren arabera, eskuduntza orokor bat dauka nazioarteko bake eta
segurtasun arloan. Eskuduntza honen barruan sartzen da gatazken konponbide
baketsua. Izan ere, 35. Art.an oinarrituz, kide diren eta ez diren Est.ek
Batzar Nagusiarengana jo dezakete eztabaida edo egoera bat azaltzeko. Hala ere,
organu honek mugapen bikoitz bat dauka bere funtzioetan Segurtasun
Kontseiluarekin alderatuz gero.
-Batetik, Segurtasun Kontseiluak eztabaida edo egoera bat aztertzen ari bada,
Batzar Nagusiek ezingo dute gomendiorik egin, Kontseiluak eskatu ezean (12.1).
-Bestetik, egintza bat galdatzen duen edozein arazori dagokionean, Segurtasun
Kontseiluari helaraziko zaio, eztabaida hasi aurretik edo ondoren(11.2).
Baina, aipatu muga hauen barruan, Batzar Nagusiak neurriak gomenda ditzake
egoera baten aurrean konponbide baketsu bat lortzeko, edozein delarik ere
eztabaidaren jatorria.
Esan behar da ere, Batzar Nagusiek duten eskuduntza hau, neurri handi batean
hedatu dela praktikan. Horren adibide ditugu: Manilako adierazpena (37/10
ebazpena, 1982koa) eta 43/51 ebazpena, 1988koa, non beste xehetasunen artean,
gomendatzen den Batzarre Nagusiak Nazioarteko Justizi Auzitegiari eska
dakizkiokeela diktamen kontsultiboak.
-Idazkari_Orokorra:
Kartako 99. art.ren arabera, Idazkari Orokorrak ahalmena dauka Segurtasun
Kontseiluari atentzioa emateko nazioarteko bake eta segurtasuna arriskuan jar
dezakeen edozein arazori buruz. Organu honen funtzioak, Segurtasun
Kontseiluaren menpe egon arren, asko sendotu dira azken hamarkadetan. Izan ere,
suertatu diren nazioarteko krisi egoera ugaritan, Idazkari Orokorraren figura,
eskaintzen duen inpartzialtasuna dela medio, erabat indartu da eta paper
garrantzitsua jokatu du bitartekaritza nahiz artekaritza lanetan, bai zuzenean,
baita zeharka ere, ordezkari baten bitartez. Sendotze honek, 99 art.an
aurrikusitako garapena hedatu du pixkanaka. Joera honen adibide ditugu:43/51
ebazpena, 1988koa, non azpimarratzen den konponbide baketsuetan organu honek
aurrera eraman ditzakeen iharduerak; eta 46/59 ebazpena, 1992koa, non egitateen
zehaztapena burutzeko orduan, lehentasunezko izaera bat ematen zaion Idazkari
Orokorrarekiko dependientea den misio edo ordezkari bati.
-Nazioarteko_organismoen_egintza_edota_eskualde_mailako_akordioak:
Kartako 52.2 art.ak dio, akordioak burutu edota eskualde mailako organismoak
eratzen dituzten Nazio Batuetako kideek, euren ahaleginak bideratuko dituztela
izaera lokaleko eztabaiden konponbide baketsuak aipaturiko akordio edo organoen
bidez lortzeko. Beti ere, akordio edo organu hauetara joko da Segurtasun
Kontseilura jo aurretik.
Supostu hauetan bi instantzia zilegi daude konponbidea bideratzeko:
-batetik, eskualde mailako organua, zeinaren aurrean aurkeztu behar den lehenik
eztabaida.
-bestetik, zuzenean Segurtasun Kontseilura jotzen bada, honek, aldeak
kontsultatu ondoren, eskualde mailako organura igorri dezake, baldin eta
gatazka ez bada indarra galdatzeraino larriagotu. Hala ere, eskualde mailako
organuan akordio batera heldu badira alderdiak, Segurtasun Kontseilua, goi
instantzia bezala, eskuduna da arazoaren irtenbidea ezagutzeko. Praktikan,
Segurtasun Kontseiluak organuaren soluzioa onartzen du, baina ateak irekiak
uzten ditu, eztabaida bere eguneroko gai zerrendan barneratuz, arazoan esku
hartzeko. Beti ere, arazoa larriagotu edota eskualde mailako akordioak huts
egiten badu.
Bide honen adibide dugu Europa mailan, Europako Segurtasun eta Kooperazio
Erakundearen eremuan ematen diren arazoen konponbide baketsua, Helsinkiko
1975eko Aktan eta Parisko 1990eko Kartan helburu bezala jasoa.



2.b.2._Eskumenezko_prozedurak.
   1. NAZIOARTEKO ARBITRAJEA.
Arbitaraje modernoaren hastapenak, Britainia Handia eta EE.BB.-ek 1794an
sinatutako Jayko tratatuan aurki ditzakegu. Bertan, arbitrajeko batzorde mixto
batzuk eratu ziren, independentziaren gerratik eratorritako hainbat arazo
konpontzeko. Gerora, beste hainbat arazotan agertu da arbitrajearen figura,
hariek eta La Hayako Konbenioetan modu zehatz eta irmoago batean arautu zen
arte. Bertan aipatzen da nazioarteko arbitrajearen helburua Est.en arteko
liskarrak konpontzea dela baina beraiek, zuz.rekiko errespetuan oinarrituz,
hautaturiko epaileekin. Gaur egun, arbitrajearen alderdiak ez dira bakarrik
Est.ak, nazioarteko erakundeak ere erabil baitezakete arbitrajea.
Arbitrajearen elementu garrantzitsuenetako bat onespena da. Izan ere,
onespenari esker eratzen da erakundea. Zentzu honetan, nazioarteko justizi
auzitegiak esan du arbitrajea nazioarteko zuz.an eta bere jurisprudentzian
finkaturiko printzipioa dela eta Est. bat ez dagoela behartua eure eztabaidak
arbitrajearen esku jartzera baldin eta ez badu aurrez bere onespena agertu.
Arbitrajean, ezinbestekoa da arbitroaren irudia. Arbitro hau hirugarren bat
izango da, baina organu honek forma ezberdinak har ditzake eta, era honetan,
erabakia ere hiru motatakoa izango da:
-Arbitro bakarra: izendatu den arbitro bakarrak batzorde bat izendatuko du eta
batzordeak auziari buruzko irizpen bat egingo dio arbitroari. Irizpena ez da
loteslea, baina normalean betetzen da. Sarritan, Est. Buru bat, diplomatiko bat
edota prestigio handiko jurista bat hautatzen da arbitroaren lana betetzeko.
Honen adibide bat dugu 1906. urtean, Espainiako erregeak Honduras eta
Nikaraguaren arteko liskar batean arbitro papera bete zuenean.
-Batzorde mixtoa: eztabaidak aurkatzen dituen nazionalez osatzen da batzordea,
kopuru berdina biek. Segidan, “superarbitro” bat izendatzen da adostasunez.
Azken honen lana, ezadostasun kasuan erabakia hartzea da.
-Auzitegi arbitrala: gaur egun, iharduera ohizkoena bihurtu da. Honakoan,
hirugarren Est. ezberdinetako pertsona ospetsuak izendatzen dira (juristak,
orohar) eta eztabaidaren alderdi diren Est.ek arbitro bat izenda dezakete
adostasunez, auzitegiko arbitro lana betetzeko. Auzitegi hauek hiru edo bost
kidez osatzen dira.
Arbitroek aplikatu beharreko Zuz.ari dagokionean, printzipioz, nazioarteko zuz.
publikoa izango da. Hala ere, Est.ak ados egonez gero eta eztabaidak
ahalbidetzen badu, arbitrajeak ekitatea jarrai dezake ebazpen bat emateko.
Bukatzeko, erabakiari buruzko zenbait xehetasun aipatzea komeni da. Honako
ezaugarriak azpimarra daitezke: erabakia behin-betikoa eta bete beharrekoa da,
“res iudicata” efektua dauka. Hemen, ordea, sortzen da arazoa, izan ere, ez
dago goragoko organurik. Gerta daiteke, arbitroak emandako epaia deuseztasun
kausa batean erortzea. Zentzu honetan, alderdi batek defenda dezake bere
baliozkotasuna, baina besteak ez eta horrek efektu negatiboak ekarriko ditu
epaia betetzeko garaian. Izan ere, eztabaida berri bat pizten da eta, horrek,
egikaritzaren atzerapena ekar dezake. Ondorioz, alderdiek deuseztasun arazoa
beste instantzia edo arbitro batengana eraman beharko dute.
   1. KONPONKETA JUDIZIALA ETA NAZIOARTEKO JUSTIZI AUZITEGIA.

***** SARRERA *****

Auzitegi iraunkor batean oinarritutako konponketa judizialaren oinarria mende
honen haseran aurkitzen dugu. Izaera orokorrez, nazioarteko lehen eskumen edo
jurisdikzioa Nazioarteko Justizi Auzitegi Iraunkorrarena izan da, Nazioen
Elkarteko Paktuaren 14. Artikuloan aurrikusitakoa. Auzitegi honen egitekoa
garrantzitsua izan zen 1946. urtean desagertu arte. Auzitegi honen ondorengo
zuzena dugu gaur eguneko Nazioarteko Justizi Auzitegia. NBE-ren Kartak bere 7.
Artikuloan organu nagusi gisa jasotzen du eta nola ez, Nazio Batuen eskumenezko
organu nagusia da (92. Art). Auzitegi honen eratze textua Karta beraren XIV.
Atalean aurkitzen dugu eta Kartaren erankin bezela honen estatutua aurkitzen
dugu. Honen ondorio zuzena da: NBE-ren kide diren estatuek zuzenean estatutu
honen parte bihurtzen direla, halere kide ez diren estatuek ere posible dute
izatea, Batzar Nagusiak ezartzen dituen ukanbeharrekin eta Segurtasun
Kontseiluaren gomendioa jarraituz (93. Art). Esan beharra dago bi Auzitegi
hauen artean ez zela erabateko hausrçtura gertatu eta bigarrena lehenengoan
inspiratu zen.


***** NJA-ren OSAKETA ETA ANTOLAMENDUA *****

***** Auzitegiaren kideak eta ad hoc epaileak *****

NJA 15 magistratuz osatua dago, bakoitza naziokotasun ezberdinekoak (10.3 art.)
eta ukanbehar batzuk bete behar dituztenak (2. Art.). Magistratu hauen
hautaketa Idazkari Orokorrak eginiko lista alfabetiko batean oinarritzen da,
bertan azaltzen diren hautagaien proposamena Arbitraia Auzitegi Iraunkorreko
talde nazionalek egiten dutelarik. Hautaketa Batzar Nagusian eta Segurtasun
Kontseiluan eginiko bozketa bereiztuaren bidez ematen da, beto eskubiderik
gabe. Hautatua izateko hautagaia bi organuetan gehiengo absolutoz hautatua izan
beharko da. Beste mekanismoak: 12. Art. Estatutua.

Halere Estatutuaren 9. Artikuloa kontutan hartuta azken hautaketetan honako hau
izan da magistratuen banaketa: 3 afrikatik, bi latinamerikar, hiru asiako
kontinentetik, bi Ekialdeko Europatik eta 5 Mendebalde ko Europa eta
gainontzeko estatuetatik. Beti ere Segurtasun Kontseiluko kide iraunkorren
presentziarekin.

Epaileak 9 urtetarako hautatzen dira, berhautatzeko aukerarekin. Hiru urtean
behin berritu egiten da Auzitegiaren osaketa. Auzitegiko lehendakaria 3
urterako hautatzen da magistratuen artean eta Auzitegiaren ordezkaria izango
da. Ausentzia kasuetan lehendakariordeak ordezkatuko du.

Bateraezintasun absolutoa dute magistratuek. Ezingo dute bestelako funtziorik
bete. Gainera mugiezinak dira hauen independentzia eta impartzialtasuna babestu
nahian. Babes eta pribilegio diplomatikoak ere badituzte bere funtzioen
betetzean (16-19 estatutua).

Zenbait kasutan aldeetako batek bere naziokotasuneko magistratu bat balu
epaimahaian, beste aldeak ere aukera izango luke magistratu bat aukeratzeko.
Kasu honetan magistratu hori gai konkretu horretarako hautatuko da, hauen
izenaad hocepailea da. Aldeek ez dute zertan bere naziokotasuneko epaileak
hautatu behar, hirugarren estatu batekoak izan daitezke ere. Gainera aukera bat
besterik ez da, ez da obligazio bat.


***** Auzitegiaren antolaketa eta funtzionamendua *****

Lehendakariaren zuzendaritzapean Auzitegiak era plenario batean betetzen ditu
bere funtzioak; halere, aurrikusita dago sala ezberdinak eratzea behar diren
kasuetan. Sala hauen erabakiak Plenoaren erabakien efektu juridiko berdinak
izango dituzte.

Bi sala mota bereiztea komeni da. Alde batetik, sala arruntak praktikan inongo
egitekorik ez dutenak. Bestaldead hocsalak, gai konkretu bat ezagutzeko aldeek
eskatuta osatzen direnak. Azkenaldi honetan, hauen malgutasuna dela-eta asko
erabiltzen dira.

NJA-k Idazkaritza ere badu, Erreglamentuko 25 artikuloan jasotzen dira honen
egitekoak.

***** AUZITEGIAREN ESKUDUNTZA ARLO KONTENTSIOSOAN *****


Arlo honetan estatuen arteko izaera juridikoko gatazkak barneratzen dira.
Sujetuei dagokienez, hauek estatuak bakarrik izango dira, izan ere, estatuak
dira Auzitegiaren aurrean agatzka bat aurkeztu dezaketen bakarrak (34.
Estatutua). Honela aipatu behar da Nazio Batuen kide guztiek Auzitegiaren
estatutuaren parte direla (35.1 karta) eta kide ez diren estatuek posible dute
zenbait ukanbehar betez gero (93. Art).

Materiari begira, Auzitegiaren eskuduntza izaera juridikoko gatazketara
mugatzen da. Auzitegia organu judiziala eta beti nazioarteko zuzenbidea
aplikatuz ebazpenak emango ditu. Halere Auzitegiaren aurrean mota guztietako
gatazkak aurkeztu ahal izango dira.

Auzitegiaren eskuduntza estatuen adostasunean oinarritzen da. Beraz, Auzitegiak
bere eskuduntza egikaritzeko kide diren estatuen adostasuna beharko du, hau
dagokion moduan egin behar delarik:

    * lehenik eta behin, estatuek bere adostasuna eman ahal izango dutead hoc
      (momentuz-momentuko) akordio baten bidez, gero gatazka ematerakoan bere
      konpromezua adieraziz. Aldi berean Auzitegiaren eskuduntza eta mugak
      zehaztuz.
    * Bestalde, adostasuna Auzitegiaren aurrean emandako egintzen bidez ere
      adierazi ahal izango da. Honela, estaturen bat beste baten kontra demanda
      ezarriz gero, bigarren honek erantzuten badu inongo erreserbarik egin
      gabe ulertu ahal izango da adostasuna eman duela. Honi onarpen tazitoa
      esaten zaio.
    * Hirugarrena, nazioarteko akordio baten bidez emandako adostasuna dugu.
      Hau gatazka sortu aurretikoa izango da. Bi motatako akordioak izan
      daitezke: batetik, berez gatazkak konpontzera zuzenduta dagoen tratatu
      batean ematen dena; bestetik, beste gai bateko tratatuan honi buruzko
      klausularen bat ezartzen den kasua.
    * Azkenik, NJA-ren eskumen obligatorioaren onarpen adierazpenak izango
      ditugu. Hauen bidez, estatu batek Auzitegi honen jurisdikzioa onartzen
      du. Estatuek libreki egin dezakete hau, ez da beharrezkoa (ondorioz
      herenak bakarrik onartu egin du). Gainera, gehienetan adierazpen hauek
      denboran mugatuak dira eta erreserba ugari jasotzen dituzte, beraz,
      efektu mugatuak ditu.Denborari dagokionez: denbora mugatua (berritze
      automatikoa edo ez), denbora mugagabea (atzeraegiteko aukerarekin,
      aurreabisuarekin edo gabe,…).Erreserbei dagokionez: 3 supostu. Lehenengoa
      denboraren mugapena izango da; bigarrena, pertsonaren mugapena izango da
      (estatu batzuekin bakarrik); hirugarrena, gaiaren mugapena jasotzen
      dituztenak.


**** NJA-ren AURREKO PROZEDURA ****

   1. DEMANDA EDO ADIERAZPENA (AKORDIOEN KASUAN)
   2. HIZKUNTZA OFIZIALAK: FRANTSESA ETA INGELESA (AUKERA BESTEAK ERABILTZEKO)
   3. POSIBLE DA KASU EZBERDINEN METAKETA
   4. BI FASE: IDATZIZKOA ETA AHOZKOA
   5. INZIDENTE PROZESALAK
   6. SENTENTZIA EDO EPAIA


*** SENTENTZIA EDO EPAIA ***

Aldeen artean adiskidetza edo alde baten atzerajotzea egon ezean, Auzitegiaren
lana sententzia batean bukatzen da. Sententzia magistratuen gehiengoak onartu
behar du eta berdintasun kasuetan lehendakariaren botoa kualifikatua izango da.
Sententziarekin batera magistratuen boto partikularrak ere ageri dira. Bi mota
bereiz daiteke: iritzi indibidualak (erabakiarekin ados baina oinarriekin
desadostasunean) eta kontrako iritziak (erabaki eta oinarriekin desadostasuna
agertuz).

Auzitegiaren sententziak behin-betikoak eta apelaezinak dira. Bestalde,
betebeharrezkoak (aldeentzako eta kasu konkretuari dagokionez) dira eta gauza
juzgatuaren efektua dute. Bi helegite posible daude bakarrik: interpretazio
helegitea (60. Estatutua) eta berrikuspen helegitea (61. Estatutua).

Sententzien exekuzioari dagokionez, lehenik eta behin adierazi behar da
normalean aldeek hura betetzen dutela. Arazoa sortzen da galdetzean ea ez-
betetze kasuetan biderik dagoen sententzia betearazteko. Honen aurrean baiezko
erantzuna eman behar dela dirudi. Alde batetik, estatuek autotutela erabili
ahal izango dute, bai aldebakarrez bai beste estatu batzuen laguntzaz.
Bestalde, NBE-ren partehartzearen bidez, eta konkretuki, Segurtasun
Kontseiluaren bidez (94.2 art).


***** AUZITEGIAREN ESKUDUNTZA ARLO KONTSULTIBOAN *****


Funtzio honen egikaritzan, Auzitegiak ez du estatuen arteko gatazka bat
konpontzen saiatzen.

    * BATZAR NAGUSIAREN EDO SEGURTASUN KONTSEILUAREN ESKARIZ
    * EZ DA SENTENTZIA BAT, EZ DA BETEBEHARREKOA (HALERE EFEKTU INDARTSUAK
      DITU)
    * AUZITEGIAK EZ DU ZERTAN IRITZIA EMAN BEHAR


3._printzipioa:_herrien_autodeterminazio_eskubidea.

A.Garapen_historikoa
1.Berlineko Hitzarmena:
Nazioarteko ordenamenduko sektore gutxitan eman da kolonien egoera arautzen
duten arauetan adinako garapen jarrai eta bizia. Hastapen historikoa bi fasetan
bana daiteke:
1-1648ko Westfaliako baketik hasi eta XIX. mendera bitartean.
2-XIX. mendetik Nazioen Elkartearen eraketa bitartean.

1-Egitate koloniala lehen aurkikuntza eta hedadurarekin hasten da. Europako
potentziak, Amerikako deskubrimenduarekin batik bat, lur berrien bila abiatzen
dira denok dakigun basakeria erabiliz. Helburua, azken finean, garapen
merkantilista zen eta, garapen hori zilegitzat jotzeko, feudalismoko arauetan
oinarritzen zen babes juridikoa moldatu zuten. Gerora, sistema absolutisten
igoerarekin, XVI eta XVII. mendean, europako zuz. publikoa delakoa asmatu zuten
kolonizazioa ahalbidetzeko. 1648ko Westfaliako bakea sinatzerako, amerika eta
ozeanoko lurraldeak banaturik daude jada espainiar, portugaldar, holandar eta
britainiarren artean. Datu honen ondorio juridikoa izan zen “res nullius”
kontzeptua ezartzea aurkituriko lurretan. Honi esker, lur horien eskuratze-
titulu bat asmatu zuten europako potentziek eta juridikoki justifikatu zuten
euren harrapakeria.
2-XIX. mendean, bigarren hedadura kolonialari ematen zaio hasera. Hedadura
honetan lau faktore bereiz ditzakegu:
-geografikoa: garapen berri hau Afrikako kontinenterantz zuzentzen da.
-ekonomikoa: merkantilismotik kapitalismorako pausoa ematen hasi da.
-politikoa: Est.ren ideiatik, inperialismoaren ideiara pasa dira gehienak. “Res
nullius”aren ideiak indarrean dirau eta egitura politiko berri bat sortzen da:
protektoratua. Bertako herritarrek ez dute koloniaren naziokotasuna eta,
gainera, potentzia okupatzailea izango da eremu ezberdinetako eskuduntza denak
bereganatuko dituena.
-juridikoa: aspaldiko ideia juridikoak berritu eta instituzionalizatu egiten
dira. Honen adibide garbiak dira 1885eko Berlingo Hitzarmena eta 1890eko
Bruselako Akta. Bietan, afrikako lurraldeen banaketa bat egiten da, beti ere,
legezkotasun itxura bat emanez kolonizazio neurrigabeari. Hala ikusten da
Berkingo Hitzarmeneko 34 eta 35 art.etan. Bertan azpimarratzen da okupazio
kolonialak aurkatzeko ukanbehar formala izango dela lurraldea okupatzen duen
potentziaren notifikazioa beste guztiei. Hau da, bertako herritarrak alde
batera utzi eta potentziaren esku uzten dira aspektu guztiak.
2.Nazioen Elkartea.
XX. mendeko lehen urteetan aurreko egoera mantenduko da eta Nazioen Elkartearen
sorrerak ez du hura aldatuko. Horren eredu argia da erakunde honek eginiko
Hitzarmenaren 22. Art.a (763. Orr. irakurri). Honen arabera, Nazioen Elkarteak
egitate koloniala onartuko du eta herri kolonizatuen tutela egotziko die
potentzia kolonialei. Beraz, kolonizazioaren zilegitasuna iraunarazten da.
Konklusio bezala, esan daiteke menerapen kolonialeko egoerak onartuak izan
zirela garaiko nazioarteko zuz.ren eremuan. Ez bakarrik onartu, baizik eta
justifikatu, etikoki, zibilizatzeko misio sakratua aipatuz, eta politikoki,
herri ez garatuen gaitasun eza zela eta. Guzti honek II Mundu Gerrara arte
iraungo du; une horretan desagertuko da Nazioen Elkartea eta, gerra amaitu
ondoren, Nazio Batuen Erakundea sortuko da.
Hala ere, aipagarria da zentzu honetan planteatu zen arazo bat: Aaland Uharteen
arazoa, 1920an. Finlandiaren ondoan zegoen uharte honetan populazioa suediarra
zen. Hori dela eta, Nazioen Elkarteari galdetu zioten ea bultza zezakeen
populazioaren autodeterminazio nahia. Nazioen Elkarteak bere buruari galdetu
zion eskuduna ote zen halako gauza bat erabakitzeko. Azkenik, batzorde bat
eratu eta kasua aztertu zen. Batzordeak adierazi zuen autodeterminazio esk.
hainbat tratatutan jasotzen zela, baina Nazioen Elkartearen Paktuan agertzen ez
zenez, ezin zuela esk. hori arrezagutu eta hori Finlandiaren eskuduntza zela.
3. Nazio Batuen Erakundea.
Nazio Batuen sorrerak ez du aldaketa handirik ekarriko herrien determinazio
esk.ren inguruan. Izan ere, Kartak egingo duen arauketak egoeraren mantentze
zuzendu bat ekarriko du berarekin. Hau da, menerapen koloniala arautuko da
baina bere mantenimenduari begira. 1 eta 55. Art.tan libre determinazio esk.a
jasoko da, baina XI, XII eta XIII. atalek esk. hori baztertuko dute hein handi
batean. Era honetan, 73 eta hurrengo art.etan bi arauketa burutuko dira herri
kolonizatuen inguruan, baika ere oso atzerakoiak:
A-Lurralde_ez_autonomoen_erregimena.
B-Administrazio_fiduziarioko_erregimena.
A-Lehenaren kasuan, honela definitzen da Kartan (irakurri 765. Orr.). Era
honetako lurraldeen gainean, zenbait obilgazio gordetzen dituzte potentzia
kolonialek, oraindik ere “betebehar sakratu” bezala ulertuz herri hauek
zibilizatzeko lana. Administrazio kolonial ilustratu bezala ere definitua izan
da erregimen hau. Obl.ek, honako aspektuak garatzeko esk. ematen diote
potentzia kolonialari(irakurri 73. Art.):
-aurrerapen kultural, politiko, ekonomiko, sozial eta hezkuntzazkoa.
-gobernu eta erakundeen perfekzionatzea.
-nazioarteko bake eta segurtasunaren mantenua.
-garapen ekonomikoa sustatzeko neurriak hartzea.
-Nazio Batuen Idazkari Orokorrari ihardueraz informatzea.
Azken finean, lurralde hauen erantzule bilakatzen dira potentzia kolonialak.
Hala ere, Kartak egiten zuen arauketa trakets hau konpontzeko, Nazio Batuen
Batzar Nagusiak ebazpen bat eman zuen, 66(I), non Komisio bat eratzeko aukera
ematen zen lurralde hauen arazoei aurre egiteko. Komisio hau osatzen zuten
menerapen kolonialeko Est. administratzaileek. Urtebete beranduago, 146 (II)
ebazpenari esker, Komisio Berezi bat eratu zen, potentziek emandako txostenak
aztertzeko helburuarekin. Hala ere, herrien libre determinazio esk. sendotu eta
baieztatu zuten ondorengo ebazpenek, eraginkortasun gabe utzi zuten Komisio
hau. Izan ere, 1654(XVI) ebazpenetik aurrera, “Menerapenean bizi diren herriei
independentzia emateko Deklarazioa” izenburua zuena, komisio berri bat eratuko
da, 17 kidekoa, zeinaren helburua independentzia prozesua ziurtatzea den. 1810
(XVII) ebazpenak, 24ra igoko du Komisio honen kideen kopurua. Komisio honek,
protagonismo itzela hartu zuen gerora eman zen deskolonizazio prozesuan.
B. Bigarren erregimen honen oinarrizko helburua, gobernu propio baterako edo
independentziarako garapen jarraia burutzea zen. Beraz, aurrekoa baino
urrutiago zihoan. Bien arteko ezberdina oso garbia da. Lurralde ez autonomoen
erregimenaren kasuan, II. Mundu Gerra irabazi zutenen kolonietaz ari gara eta,
administrazio fiduziarioaren kasuan, Gerran porrot egin zuten Est.ek galdutako
lurraldeez. Administrazio fiduziarioaren hleburuak, aurreko erregimenaren
antzekoak dira (irakurri 76. Art.).
Hala ere, erregimen honek ez zuen garrantzi edo hedadura gehiegirik izan; izan
ere, Karta erredaktatu zutenek ez zioten hedadura gehiegi eskaini eta, gainera,
II. Mundu Gerra amaitu ostean, menerapen kolonialeko beste forma batzuetara
zuzendu zen nazioarteko praktika.
4-Nazio Batuen Erakundearen Batzar Nagusiaren ebazpenak.
Aurrez esan dugun bezala, Kartak lehentasuna eman zion menerapen kolonielako
“status quo”ari. Hori dela eta, aspektu formalean, argi dago 1 eta 55 art.en
isolamendua eta garapen eza. Honen arrazoia, nazioarterko gizartzean zegoen
egitate kolonialaren onarpena zen. Hala ere, Batzar Nagusiek aurrera eraman
zuten Kartaren hurreneko garapenak, hankaz gora irauli zuen haserako
aurrikuspena.
Kontzientzia antikolonialistaren hasera, hirugarren munduko herrietan hasi zen,
batez ere, 1950eko Bandung-eko Hitzarmen afro-asiatikoan; kontzientzia hau,
gerora ere baieztatua izan zen Belgradoko (1960) eta El Kairoko (1961)
Hitzarmenetan. Presio eta kontzientziatze honen ondorioz, egoera kolonialekiko
aldaketa itzela jasango da NB-en Erakundearen baitan. Lan honetan, ezinbesteko
papera jokatuko dute Batzarre Nagusiek emandako ebazpenek. Lehena, aurrez
aipatu dugun 1514 (XV) ebazpena (“Menerapenean bizi diren herriei
independentzia emateko Deklarazioa”). Bertan, mantendu zen herri guztiek zutela
autedeterminatzeko esk.; honen arabera euren egitura politiko, ekonomiko,
sozial eta kulturala libreki zehazteko esk. dute. Testu berdinean azpimarratzen
da ere, herri horien hutsune politiko, ekonomiko, sozial eta hezkuntzazkoak ez
direla aitzakia bat izango independentzia atzeratzeko. Nazio Batuen jarrera
honek, 1 eta 55 art.en irakurketa progresista bat suposatzen du, Kartako XI,
XII eta XIII atalak desplazaturik geratzen direlarik.
1514 ebazpena onartu eta egun batera, 1541 (XV) ebazpena onartzen da (irakurri
769. Orr.). Ondorioz, independentzia ez da jada herrien libre determinazioaren
irtenbide bakarra; orain, zilegi da lurralde ez autonomoak (ez dira
fideikomisoak aipatzen) elkartze edo batze bat burutzea Est. independiente
batekin. Hala ere, aukera berri hauek neokolonialismo mota berri bat sor
zezaketeela beldurra zegoen. Hori dela eta, 2625 (XXV) ebazpenean, erabat
konsagratuko da herrien libre determinazio esk.a. Testu honetan, modu zuzen eta
behin-betiko batean kondenatzen da kolonialismoaren edozein forma eta
nazioarteko ordenamenduaren egiturazko printzipiotzat jotzen da herrien libre
determinazio esk.a. Beti ere, printzipio honek kontuan hartuko badu herrien
borondatea, libreki adierazia (irakurri, 770. Orr.).
Deskolonizazio_erak:
Aniztasun koloniala dela eta, supostu ezberdinak arautzen dira. Bi nagusi
bereiz daitezke:
A-independentzia bidezko deskolonizazioa.
B-lurraldearen atzera-egitearen bidezko deskolonizazioa.
A-Lehenengo honetan, kolonizazio aurreko garaian inoren menpe egon ziren
lurraldeak sartzen dira. Hauxe da, adibidez, Mendebaldeko Sahararen kasua(ikus
1514 ebazpena eta 3292 ebazpena). Eredu honetan, bide egokia bertako biztanleei
eginiko kontsulta da, beti ere prozedimendu demokratikoak erabiliz. Biztanleek
erabakiko dute zer nahi duten: independentzia, elkartzea, batzea edo beste
formularen bat. Batzar Nagusiek diskrezionaltasun bat gordetzen dute kasu
hauetan, forma, prozedimendu eta herrien libre determinazio esk.a praktikan
jartzeari dagokionean. Era honetan, prozesuaren babesle bihurtzen dira. Hauxe
da Ruanda-Burundi, Cook irlak edo Ginea Ekuatorialaren kasua.
B-Bigarren kasu honetan, erreferentzia egiten zaie iraganean autonomoak izan ez
diren lurraldeei. Hauen kasuan, lurraldea okupatzen duen potentzia
administratzaileak bere kabuz jo beharko du atzera; izan ere, modu ez-zilegizko
batean okupatzen ari da lurralde hori. Beti ere, lurralde horrekiko jatorrizko
titulu juridikoen zilegitasuna frogatu beharko da. Zentzu honetan, Gibraltarren
inguruko auzian, Espainia eta Britainia Handiaren arteakoan, honakoa azaldu
zuen Nazioarteko Justizi Auzitegiak (irakurri 773. Orr.). Hala ere, Espainiak
Britainia Handiaren antzera jokatu du Zeuta eta Melillarekin. Antzeko kasua
eman zen Malbinekin. Hemen Argentina eta Britainia Handia ziren protagonistak.
Hainbat ebazpen eman ziren (1514 ebazpena horien artean) esanaz Britainia
Handiaren okupazioa ez-zilegia zela, Argentinaren lurralde osotasunaren
aurkakoa baitzen.
Nazio Batuek ebazpenen bidez burutu zuten deskolonizazio ahalegina (60.
Hamarkadan), 70. hamarkadako erdialdean neurri handi batean agortu zela esan
daiteke. Izan ere, garai horretan, zain zeuden kasu gehienak erresolbatu
baitziren. Geroztik, pixkanaka, beste batzuren prozesua burutu da, hala nola,
Namibiarena. Hala ere, 1988ko ebazpen batean, 43/47, Batzar Nagusiek 90ko
hamarkada izendatu zuen “Kolonialismoari amaiera jartzeko Nazioarteko
Hamarkada” bezala. Hein handi batean, Nazio Batuek protagonismoa galdu dute
deskolonizazio prozesuetan eta, eurekin batera, 24en Komitea delakoa(1810
ebazpena). Gaur egun, negoziazio zuzenen bidea jarraitzen da nagusiki eta
Est.ek euren artean konpontzen dituzte menerapen kolonialeko liskarrak. Horren
eredu ditugu, Gibraltar, Malbinak edo Ekialdeko Timor.
Azken finean, herrien libre determinazio esk.a garatu eta kontsolidatu duten
ebazpenek, 1514 (XXV) eta 2626 (XXV) batez ere, herrien gauzatze demokratikoa
izango lukete helburu. Ildo honetan uler daiteke Segurtasun Kontseiluak 1992an
emandako 745 ebazpena. Bertan erakusten baitu kanboyako herriak, bere libre
determinazioarako esk.a garatzeko orduan, jarraitu beharreko irizpide nagusia:
hauteskunde aske eta inpartzialak.
3.B. AUTODETERMINAZIO ESKUBIDEAREN EZAUGARRIAK ETA BERE LEKUA NAZIOARTEKO
ZUZENBIDEAREN EGITURAN. LURRALDE OSOTASUNA ETA INDARRAREN ERABILERAREN
DEBEKUAREN PRINTZIPIOEI ERREFERENTZIA BEREZIA. ASKAPENEKO MUGIMENDU NAZIONALAK.
3.B.1._Ezaugarriak.
Hiru ezaugarri azpimarratuko ditugu:
   1. Prin.ren izaera juridikoa.
   2. Prin.ren edukin ekonomikoa
   1. Prin.ren harremana giza esk.ekin.

A-Planteatzen den arazoa esk.ren subjektua zein den finkatzea da. Izan ere,
esan daiteke esk. honek ikuspegi bikoitza duela; batetik, menerapen kolonialean
bizi diren herrien esk.a, esk. hori duten subjektuak bezala, alegia; bestetik,
Est.ek obligazioa dute esk. hau gauzatzeko, hau da, Est.ak ere esk. honen
inguruan paper funtsezkoa dutela. Hala ere, herrien nazioarteko
subjektibotasuna mugatua dago; zenbait arau juridikoren destinatario izan
arren, ez dute nazioarteko eremuan gaitasun juridiko osoz iharduteko aukerarik,
batez ere, arau juridikoak sortzeko garaian.
B-1514 (XV) ebazpenak adierazi zuen: herriek euren aberastasun eta baliabide
naturalak libreki erabil zitzaketeela euren helburu propioetarako. Herriek
aipatzen ari zenean, menerapen kolonialean zeuden herriak ere sartzen ziren
hemen. Gerora, 1966ko itunekin, esk. (zibil eta politikoen nazioarteko ituna)
ebazpenak adierazitakoa baieztatu eta sendotu zen. Testu aniztasun honetan
funtzio bikoitz bat ikus daiteke: batetik, herrien ondasunen ukiezintasuna;
eta, bestetik, potentzia kolonialei ezartzen zaien betebeharra, menpeko herrien
ondasunen gainean harrapakinik egin ez dezaten. Jurisprudentzia arloan bi kasu
aurkeztu ziren gai ekonomikoaren inguruan: Nauru eta Australiaren artekoa,
fosfatoei buruzkoa. Hau, bien arteko akordio baten bidez amaitu zen. Beste
kasua, Ekialdeko Timorren, Portugal eta Australiaren artekoa, petroleoaren
baliabideei buruzkoa. Kasu honetan, Australiak akordio bat burutu zuen
Indonesiarekin, Australia eta Ekialdeko Timorren bitartean zeuden petroleo
baliabideak ustiatzeko. Baina akordio hau legezkontrakoa zela adierazi zuen
auzitegiak, Ekialdeko Timorren libre determinazioa urratzen zuelakoan,
baliabide horiek bereak baitziren.
D-1948ko Deklarazioko (Giza esk.ena) 2. Art.an honakoa adierazten zen
(irakurri 780). Era honetan, harreman filosofiko eta normatibo bat sortu zen
deskolonizazioa eta giza esk.en artean. Gerora, 1966ko itunetan eta beste
hainbat ebazpenetan berretsiko zena. Baita 1993an Vienan ospatu zen Giza Esk.ei
buruzko Mundu Mailako hitzarmenean ere.
3.B.2.Autodeterminazio_esk.ak_Nazioarteko_Zuz.ren_egituran_duen_lekua.
4 ikuspuntu ezberdinetatik azalduko dugu:
A-Autodeterminazioa eta barne eskuduntzaren edukiaren arteko harremana
B-Autodeterminazio esk.ak nazioarteko ordenamenduan duen maila juridikoa
D-Herrien libre determinazioak nazioarteko santzioak ekar ditzake
E-Libre detrminazioaren eta Est.en lurralde osotasunaren arteko harremana
F-Libre determinazioa eta indarraren erabileraren debekuaren artean dagoen
harremana.

A-Hasera batean, potentzia kolonialen aurkakotasuna nabaria zen. Izan ere,
hauek libre determinazio esk.a Est. kolonialen barne arazo bat bezala
kontsideratzen zuten. Eurea beraz eta ez kolonia horretan bizi zen herriarena.
Gainera, postura honi babes handia eskaintzen zion Nazio Batuen Kartak (2.7
art.). Beranduago, gai kolonialak izan zuen garapenarekin, ebazpenekin batik
bat, jauzi handia eman zen eta, zentzu honetan, libre determinazio esk.a
potentzia kolonialen barne eskuduntzatik kanpo zegoela ikusi zen.
B-Libre determinazio esk.a, egiturazko prin. bihurtu bitartean, Est. kolonialek
ospaturiko akordio edo tratatuak esk. honen gainetik zeuden. Era honetan,
akordio hauen bidez esk.a urratzen bazen zilegizkoa zen. Gerora, esk. honek ius
cogens izaera hartuko du eta ez-zilegiak bihurtuko ditu bera urratzen duten
tratatu edo akordioak.
D-Nazio Batuak zentzu honetan zuzendu ditu bere ahaleginak. Horren adbide bat
daukagu Portugal eta Hego Afrikari ezarri zitzaizkion santzio ekonomikoak,
egoera kolonialak mantentzeagatik.
E-Ebazpen ezberdinek garatu zuten egoera berrian, mugen ukiezintasunaren
prin.aren ezargarritasuna planteatzen da. Ezargarritasun hau uti possidetis
iuris prin.ren bitartez ziurtatzen da. Prin. hau Burkina Faso eta Maliren
arteko auzian aplikatu zen (adierazi gainetik). Era berean, nazioarteko
komunitatean planteatzen den beste arazo bat banantzearena da. Praktikan ez da
onartua izan Katanga (1960, Zaire) eta Biafra (1969, Nigeria)ren kasuetan
esaterako. Izan ere, herri kolonizatuen banantzea ez da banantzea
kontsideratzen, lurralde ez autonomoek nazioarteko zuz.an (2625 ebazpenean
oinarritua) duten izaera bereziagatik; eta, gainera, banantzea zentzu hertsian,
nazioarteko zuz.tik at dagoen arazo bat dela uste baita.
F-Epigrafe hau aurreko gaian ikusi dugu.
3.B.3. Askapen Mugimendu Nazionalak.
3.B.3.A. Kontzeptua
Herrien libre determinazio esk.a onartzean, menpeko herrien talde armatuen
onespen orokorra sortu zen. Talde hauek printzipioaren eraginkortasuna bide
zuzenago batetik bilatzen zuten. Kartako 2.4 art.ak indarraren erabileraren
debekua ezartzen bazuen ere, esklusiboki Est.ei egiten zien aipamena; gainera,
bigarren baldintza bezala, esaten da indarraren erabilera bateraezina izan
behar duela Nazio Batuen helburuekin. Eta hau ez da kasua. Izan ere,
deskolonizazio prozesuak aurrera eramateko egin ziren ebazpenetan, espreski
zehazten ziren printzipio honen bi aldeak: negatiboa eta positiboa.
-Negatiboa: Est. kolonialek ezingo zutela indarra erabili libre determinazioa
egikaritu nahi zuen herriaren aurka. Zentzu honetan sortuak ziren 1514 ebazpena
(irakurri 785 orr.), 2131 (XX), 2160 (XXI) eta, batez ere, 2625 (irakurri 785.
Orr.).
Positiboa: herri hauek ez zapaltzeko obligazio negatiboaz aparte, obligazio
postibo bat ere sortzen da, herri hauei laguntza ematearena 2625 ebazpenean
esaten den bezala(irakurri 785-786 orr.). Laguntza honetan sar daitezke:
politikoa, ekonomikoa, baita armak ematea ere.
Bi aspektu hauen ondorio bezala jaiotzen da, modu abstraktuan bada ere (2189
ebazpenean), prin. berri bat: “libre determinazioa eta independentzia esk.ak
egikaritzeko herriek borrokoa armatua mantentzeko duten zilegitasuna”.
Jurisprudentzia mailan, gai honi buruz emandako epai ezberdinak aurki
ditzakegu: Namibiaren kasua, Mendebaldeko Sahara...
 3.B.3.B. Askapen Mugimendu Nazionalen Estatutua.
Nazioarteko zuz.an askapen mugimenduei buruzko definiziorik ez badago ere,
nazioarteko praktikan honela ulertzen dira: menerapen kolonialean bizi den
herri baten osotasuna edo zati baten adierazpen antolatua, zeinak helburu
bezala lurraldearen gaineko libre determinazioa edo independentzia duen.
Adierazpen antolatu honek estatutu berezi bat dauka. Estatu hori lortzeko bi
pausu eman behar dira:
   1. eskualde mailako erakunde batean arrezagutza jasotzea.
   2. Arrezagutza hori Nazio Batuen barruan lortzea.
Bi baldintza hauek bete ostean, askapen nazionaleko mugimenduek eskualde edo
nazioarte mailako erakundeetan parte har dezakete begirale bezala. Onura
honetaz gain, askapen nazionaleko mugimenduek ere beste onura bereziak dituzte
borroka garaian. Izan ere, 1949ko Ginebrako Hitzarmenen barruan dauden zuz.
humanitarioaren arauak (zaurituak edo atxilotuak direnean)ezargarri zaizkie.
Modu honetan, askapen nazionaleko mugimenduak burututako gerrak, nazioarteko
izaera jasotzen dute eta ez barne izaerarena, honek dakarzkien desabantailekin.
4. printzipioa- Estatuen barne arazoetan sartzeko debekua
Kartako 2.7 art.
5. printzipioa-Est.en artean kooperatzeko obligazioa
Kartako 2.7 art.
6. printzipioa-Est.en arteko berdintasun subiranoa.
Kartako 2.7 art.
7. printzipioa-Nazioarteko obligazioak fede onez betetzea.
Kartako 2.7 art.

B._ZUZENBIDEAREN_PRINTZIPIO_OROKORRAK_NAZIOARTEKO_ORDENAMENDUAN.
Prin. hauen erreferentzia Nazioarteko Justizi Auzitegiaren estatutuan aurki
dezakegu, 38. Art.an hain zuzen ere (irakurri, Kodeko 58. Orr.). Bertan
aipatzen da Auzitegiak liskarretan ezarri beharko dituzten irizpideak. Arazoak
konpontzeko ohizko bi bideez gain(tratatuak, ohitura), badira beste batzuk eta,
horien artean printzipio orokorrak. Hala ere, Nazioarteko Justizi Auzitegiaren
estatutuak prin.ak ezarri daitezkeela dio, baina ez du prin.ei buruz besterik
esaten. Orokorrean, esan bezala, tratatu eta ohiturazko arauak jarraituko dira,
baina zenbait kasutan, prin. aplikatu ahal izango dira. Hala ere, Auzitegiak
honako arrazoiak eman ditu bere erabakiak oinarritzeko eta prin.en lekua zein
den adierazteko:
1-Legezko hutsuneak osatzeko erabili daitezke, baina kasu honetan ez da
beharrezkoa izango prin.ak aplikatzea.
2-Batzutan nazioarteko printzipioak aipatu ditu eta, besteetan, prin.
orokorrak. Korfu itsastartearen kasuan adierazi zuen oso arrezaguturik zeudela
prin. orokorrak eta Est. guztiek betebeharrekoak zirela.
3-Auzitegiak erabaki askotan Est.en barne ordenamenduko prin. orokorrak
aplikatu izan ditu nazioarteko arazoetan. Prin. hauek, orokorrean, barne
zuz.tatik eratorriak dira eta, normalean, izaera prozesalekoak dira. Zenbait
prozesutan, garrantzitsua da Est.en adostasuna edo Est.en arteko kontsentsua.
Hau da auzitegiak kontuan hartuko duena, ia Est. batek adostasuna eman duen
eta, gero, Est.en arteko kontsentsua ote dagoen.
Beraz, esan daiteke nazioarteko prin. orokorrak prozesuetatik kanpo daudela,
baina honek ez du esan nahi Auzitegian ezin ditzakeenik erabili.

2._NAZIOARTEKO_ORDENAMENDUAREN_ARAUAK._SAILKAPENA

Aurrez aipatu ditugun prin.ak oso garrantzitsuak dira, baina Nazioarteko
Ordenamenduaren barruan, sektorerik handiena arauek osatzen dute. Arau hauen
sailkapenerako bi irizpide daude:
A-Kanpotiko irizpidea edo irizpide extrinsekoa
B-Barrutiko irizpidea edo irizpide intrinsekoa.
A-Kontuan hartzen duena iturri formalak dira; hau da, zuz.a egiteko moduak
edota nola sortzen diren arauak. Hemen sartzen da Est.en adost. edo
kontsentsua. Kontsentsu hau nola ematen den jakitea ezinbestekoa da sailkapena
burutzeko unean. Est. bakoitzaren adostasunaren arabera arauak ezberdinak izan
baitaitezke. Irizpide honen arabera, 3 motatakoak izan daitezke:
-Konbentziozkoak (hau da, tratatu bidezkoak)
-Ohiturazko arauak (Est. talde batek jarrera jakin bat mantentzen du arazo
baten aurrean eta, denborarekin, postura hori orokortzen joango da eta, era
berean, uniforme bilakatzen. Momentu hau iristen denean, opinio iuris-a sortu
dela esaten da.
-Nazioarteko Organizazioen arauak-bi motatakoak direnak:A-barne_organizazioa
antolatzeko_arauak; hauen kasuan, organizazioaren baitan, Est.en artean sor
daitezkeen gatazka edo arazoak konpontzeko baliagarri izango dira. B-
Nazioarteko_Erakundeak_kanpora_begira_egiten_dituen_arauak-kasu honetan, Est.ak
ados jartzen dira Nazioarteko Organo bat sortzeko; organu hori arautzeko, testu
bat prestatzen dute eta testu horretan jasoko da Organuari esleitutako botere
eta ahalmenak.
B-Kontuan hartzen dena, arauak nori zuzenduak dauden da. Irizpide honen
arabera, lau multzotan sailka daitezke arauak:
1-Arauaren orkortasun mailaren arabera, arauak izan daitezke orokor edo
unibertsalak (Naztko komunitate osoari zuzenduak) eta berezi edo partikularrak
(Est. talde murriztu bati zuzenduak badira).
2-Arauaren betebeharrekotasunaren arabera, izan daitezke xedapenezkoak (arau
hauek Nazioarteko Zuz.ko subjektuek egin eta alda ditzakete euren borondatearen
arabera) edo inperatiboak (arau hauek aldaezinak dira printzipioz eta Est.en
borondatetik kanpo gelditzen dira). Arau hauek IUS COGENS izaerako arauak dira
eta ERGA OMNES izaerako obligazioak sortzen dituzte.
3-Kontuan hartuko da arauek babesten dituzten interesen orokortasun maila; era
honetan, izan daitezke irizpide orokorreko arauak edo Est. baten interesak
defendatzen dituztenak.
4-Kontuan hartuko da babespen juridikoa eragiteko erak. Era honetan, 3 motatako
zuz. ezberdin bereiz ditzakegu:
a-erlazioen Nazioarteko zuz.a (Est.tik Est.ra ematen den Zuz.a denez, ez
betetzeen aurrean sor daitezkeen santzioak, Est.en artean gauzatuko dira,
kaltetuak kaltegileari galdatuko diolarik erantzunkizuna autotutelako
mekananismo bati esker)
b-Nazioarteko Zuz. instituzionala (kasu honetan, Nazioarteko instituzioen
existentziak, ahalbidetzen du tutela zentralizatu edo antolatu baten sorrera
eta, ondorioz, organu hori izango da santzioak jarriko dituena)
d-Nazioarteko Komunitatearen interesak babesten dituen Zuz.a (Erga Omnes
izaerako arauez osatua, Est. guztiek betebeharrekoak dira eta, Est.ren batek
urratzen baditu, santzioa eskatu ahal izango du ez bakarrik kaltetuak, baizik
eta edozein Est.uk)

3._UNIBERTSALITATEA,_ERREGIONALISMOA_ETA_BEREZITASUN_JURIDIKOA_NAZIOARTEKO
ZUZENBIDEAN
A-Unibertsalitatea_eta_berezitasun_juridikoa.
Gaur egungo Nazioarteko Komunitatean bi joera nagusi azpimarra daitezke:
Komunitatearen homogeneitatea eta Komunitatearen heterogenitatea.
-Lehenaren kasuan (homogenitatea), argi geratzen da Est.ak erabat ados daudela
gutxienez gauza batean, beraien arteko harremanak prin. amankomun batzuen bidez
erregulatu behar dituztela; honen ondorioz sortzen da Nazioarteko Zuz. orokor
bat (zuz. diplomatikoa...)
-Bigarrenaren kasuan (heterogenitatea), azpimarragarria da ere Est.en artean
nolabaiteko elkartasun harremanak sortzen direla, faktore ezberdinen ondorioz.
Honen ondorioz, Est.ek elkarrekin biltzeko joera hartzen dute, haien interes
ezberdinak babesteko. Ezberdinak direnez, Zuz. partikular edo berezi bat
sortzen dute. Beste era batera esanda, Est.ak organizazio batzuetan biltzen
dira euren interesak babesteko eta helburu hori jarraituz Nazioarteko arauak
sortzen dute, esan bezala, euren interes eta harremanak arautzeko. Egoera hau
ahalbidetzen duten faktore nagusiak lau direla esan daiteke:
1-Ideologia faktorea: faktore honen arabera, II Mundu Gerra amaitu ondoren, bi
talde ezberdin eta indartsu sortu ziren Nazioarte mailan: Est. sozialistak eta
kapitalistak. Sozialistak bildurik, zuz. berezi bat sortzera ere iritsi ziren.
Gaur egungo globalizazio aroan, ordea, ezberdintasun honek indarra eta
iraunkortasuna galdu du.
2-Ekonomia faktorea: Est. garatu eta garatugabeek ere elkartzea erabaki zuten
beren interesak babesteko, benetan zeinen interesak babesten zituzten garbiegi
ez bazegoen ere.
3-Geografia eta Historia faktorea: hau da eraginkortasun gehien duen faktorea.
Amerikan, esaterako, Amerikarren organizazioa sortu zen, baita Afrikan Afrikako
Batasunareko Organizazioa eta Europan Europako Komunitatea.
4-Etnia edo kultura faktorea. Honen adibide bat Magrebeko Est.ek eskiantzen
digute, zeintzuek euren interesak babesteko bildu baitziren.
   1. Nazioarteko_Zuz._Orokorraren_eta_Bereziaren_arteko_interakzioa
Bi zentzu edo ikuspegitik aztertuko dugu interakzioa. Batetik, Nazioarteko Zuz.
Orokorrean Zuz. bereziak izan duen eragina eta alderantziz, Zuz berezian
Orokorrak izan duena.
Lehenaren kasuan, esan daiteke zuz. erregionalaren bitartez zuz. orokorra
moldatu, zabaldu eta aldatu egiten dela, osatu azken finean. Beraz, ezin da
ukatu interakzio sakon bat sortzen denik bien artean eta hau oso garrantzitsua
dela. Honen adibide dugu Itsas Zuz.a, non zuz. bereziak berebiziko garrantzia
izan duen Zuz. Orokor bat sortzeko.
Bigarrenari dagokionean (Zuz orokorrak berezian izandako eragina), adibide
bezala UTI POSSIDETIS IURIS prin. orokorra aipatuko dugu. Prin. honek, modu
lauso batean esanda, ezartzen du kolonizazio garaiko mugak ezin direla aldatu.
Prin. hau Amerikako independentzia prozesuen markoan asmatu zen eta bere
helburua sortu berri ziren Est.en artean muga arrazoiengatik gerra edo
liskarrak ekiditea zen. Gerora, mende batzuk aurrerago, prin. bera aplikatuko
da Afrikako deskolonizazio prozesuan helburu berdina jarraituz. Era honetan,
zuz. orokorreko arau batek, zuz. bereziko garapena markatuko du.
D.Arau erregional edo berezien aplikazioa.
Hiru gauza eduki behar dira kontuan arlo honetan:
1-Arau bereziak arau orokorra baztertuko du, betiere arau berezi hori onartu
duten Est.en eremu juridikoan.
2-Frogaren karga, arau berezia alegatzen duen Est.ri dagokio (Gaur egun gatazka
bat Nazioarteko Justizi Auzitegiaren edo beste instituzio baten aurrean
aurkezten bada, Nazioarteko Zuz. berezitik arau bat alegatuz gero, arau hori
indarrean dagoela frogatu beharko da)
3-Arau bereziek muga bikoitz bat dute ezargarri izateko orduan: batetik,
egiturazko printzipioak eta, bestetik, ius cogens izaerako arauak. Honen
adibide garbia da 1968ko Txekoslobakiako inbasioa. URSS-ek alegatu zuen
inbasioa hura zilegia zela Komunitate sozialistan indarrean zegoen
proletargoaren internazionaltasun prin.an (internacionalismo proletario)
oinarritzen zelako. Argi dago, ordea, inbasio hura egiturazko prin. bat
urratzen ari zela: beste Est.en barne arazoetan ez sartzeko/interbenitzeko
prin.
4._NAZIOARTEKO_ESKUBIDE_ETA_OBLIGAZIOEN_ERLATIBITATEA:_OHITURAZKO_ARAUAK_ETA
ARAU_KONBENTZIONALAK
Nazioarteko esk. eta obl.en erlatibitatea bi arrazoietan oinarritzen dela esan
daiteke: batetik, Nazioarte mailan botere politikoak duen banaketa
indibidualista dela eta; bestetik, Est.en subiranotasuna nazioarteko zuz.ren
prin. konstituzional bezala eratzeak. Azken finean, obl. juridiko batek
efektuak sortzeko, beharrezkoa da Est.ek obl. aren sorreran parte hartzea edota
arrezagutzea. Hori dela eta, ezinbestekoa bihurtzen da kontsentua. Kontsentsu
hau bi norbaidetan aztertuko dugu:
A-Ohiturazko arauak eta Hirugarren Est.ak.
Ohiturazko arauen erlatibitatea aztertu aurretik, ikusiko dugu eratze eta
aldatze prozesuetan nola ematen den erlatibitate hori. Eratze prozesuari
dagokionean, praktika bat formalizatzen doan neurrian, Est.ek hura jarraituko
dute nahi izanez gero. Praktika horren aurka dauden Est.ek, berriz, esanbidez
adierazi beharko dute praktikaren aurka daudela eta beraiei ez zaiela ezarriko.
Aldatze prozesuari dagokionean, egoera oso antzekoa da eta aldatzearen aurka
dauden Est.ek ere esanbidez adierazi beharko dute aldaketaren aurka daudela;
ondorioz, aurreko zuz.a aplikatuko zaie. Ikuspegi prozesal batetik, oso
garrantzitsua da ohiturazko zuz.a. Izan ere, halako arau bat alegatzen duenaren
gainean eroriko da frogaren karga (arau hori indarrean ote dagoen frogatzeko
betebeharra).
Honen bi adibide ditugu:
-Haya de la Torre arazoa. 1968an matxinada bat eman zen Perun militarren Estatu
kolpearen ondoren eta, autoritateen ustez, Haya de la Torre izeneko pertsona
izan zen matxinadaren sortzailea. Gizon honek, ordea, Kolonbiako embaxadan
bilatu zuen babesa eta bere delitua politikoa zela alegatuz, asilo politikoa
eskatu zion Kolonbiari. Baita honek eskaini ere. Orduan, Peruk Kolonbiari
eskatu zion gizon hura emateko alegatuz Nazioarteko Amerikako Zuz.an ez zegoela
asilo politikoaren ideiarik. Azkenik, Peru eta Kolonbiak NJA-ra jo zuten eta bi
Est.en praktika aztertu ondoren, auzitegiak Peruri eman zion arrazoia, Kolonia
batzutan asilo pol.ren alde eta besteetan kontra agertu izan zelako eta, beraz,
ez zuela ohiturazko arau baten praktika batetzen. Peru, ostera, ia beti agertu
izana zen asilo pol.ren aurka.
-Arrantzatokien kasua, Britainia Handia eta Norbegiaren artekoa. Kasu honetan,
Britainia Handiak eskatu zuen Norbegiako kostari, badiak ixteko hamar milako
distantziaren erregela ezartzeko. NJA-ak, ordea, BH-ren eskaria bertan behera
utzi zuen. Izan ere, 10 miliako erregela horrek ez baitzuen ohiturazko arau
bihurtzeko adina autoritate jaso, uniformitate eta orokortasun praktika falta
baizitzaion. Gainera, Norbegiak beti agertu izan zen 10 miliako erregelaren
aurka eta ez zuen bere kostaldean ezarri. Arrazoi hauek direla eta, NJA-ak
Britainia Handiaren eskaria baztertu zuen.
B- Arau konbentzionalak eta Hirugarren Est.ak
Printzipio orokorrak dio, tratatua bakarrik aplikatuko zaiela tratatuaren kide
diren Est.ei. Zentzu honetan, oso garrantzitsuak dira tratatuei buruz egin
ziren bi itun, biak Vienan: 1969koa(Tratatuen Zuz.ri buruzkoa) lehena eta
1986koa(Tratatuen Zuz.ri buruzkoa, Est. eta Nazioarteko Erakundeen nahiz
Nazioarteko Erakundeen artean) bigarrena. Bi itunen 34. art.an arautzen da:
“tratatu batek ez du 3. Est. batekiko, ez obligaziorik, ez eta esk.rik ere
sortuko bere adostasunik gabe”. Erregela honen oinarria Est.en subiranotasunean
datza.
35. art.an(bi itunetakoa), berriz, obligazioen sorrera arautzen du: “tratatu
baten xedapen batek 3. Est. batekiko oblig. bat sortuko du tratatu kideen asmoa
hori bada eta 3. Est.ak esanbidez eta idatziz bere adostasuna meaten badu”.
36. art.an (bi itunetakoa), ordea, esk.en sorrera arautzen da, bi baldintza
ezartzen direlarik: lehena, tratatu kideen asmoa hori izatea; bigarrena, 3.
Est.ak bere adostasuna ematea. Kasu honetan, 3. Est.horrek aurkako jarrerarik
agertu ez badu, bere adostasunaren presuntzioa emango da.
Azkenik, aipatu behar da bai ohiturazko arauek eta baita konbentzionalek ere,
muga bat dutela: arau inperatiboena(segidan ikusiko dena).
5. NAZIOARTEKO ZUZENBIDEAREN INPERATIBITATEA ETA BETETASUNA: IUS COGENS
IZAERAKO ARAUEN KONTZEPTUA ETA ZEHAZTAPENA.
A._Inperatibitatea
Lehenago esan dugun bezala, zuz. inperatiboa edo ius cogens izaerakoa, alda
ezin daitekeena da. Zentzu honetan, muga garrantzitsu bat bihurtzen da beste
eratako arauentzat (ohiturazkoak, konbentziozkoak, xedapenezkoak...). Arau
inperatiboak Vienako 1969ko itunak aipatzen ditu 53 eta 64 art.etan.
-53.an honela dio: “Nazioarteko zuz. orokorreko arau inperatiboen aurka
buruturiko tratatuak deusezak izango dira”. Segidan, artikulu berdinean, ius
cogens arauak zer diren adierazten da: “itun honi dagokionez, nazioarteko zuz.
orokorreko arau inperatiboak izango dira nazioarteko komunitateak bere
osotasunean onarturiko arauak, bere kontrako akordiorik onartzen ez dutenak eta
izaera berdina daukan ondorengo beste nazioarteko zuz. orokorreko arau batek
bakarrik aldatu dezakeena”. Esakune honek, ius cogens arauen hiru ezaugarri
nagusiak ematen dizkigu:
-kontsentsua egon behar da
-arau horren kontrako akordiorik ez egotea.
-indarrean dagoenean, arau hori aldatzeko bere mailako arau bat behar izatea.
-64. art.an, berriz, honokoa esaten da: “nazioarteko zuz. orokorreko araun
inperatibo berri bat sortzen bada, arau horren aurka datozen tratatu guztiak
nuluak kontsideratu eta amaitutzat joko dira”. Arau inperatiboekin sortu zen
arazoa, arau mota honen zerrenda bat jasotzea izan zen. Izan ere, 1969ko
Itunean, zerrenda bat egiten saiatu baziren ere, ez zuten emaitza sendorik
lortu. Garai hartan, bi izan ziren jarrera nagusiak:
1-Britainia handiarena, zerrenda itxi bat egin behar zela zioena. Noski,
kontuan hartu behar da, garai hartan, britainiar inperioa izugarri handia zela
eta era honetako zerrenda batek, itxia alegia, bere interesak hobeto babesten
zituela.
2-Japonek, ordea, kontrakoa defendatzen zuen. Bere ustez, Nazioarteko zuz.a
dinamikoa da eta, garai batean, arau inperatiboa ez dena, inperatibo bihur
daiteke denborarekin. Zerrenda itxi bat eginez gero, hau ez litzateke posible
izango. Horregatik, Japonen ustez, kasu bakoitzean nazioarteko Justizi
Auzitegiak erabaki beharko zuen araua inperatiboa zen edo ez.
Bigarren jarrera hau izan zen onartuena eta, ondorioz, NJA-k erabakitzeko
irizpidea onartu zen. Beraz, zerrenda itxiaren irizpidea alde batera utzi zen.
Gaur egun, ez dago nazioarte mailan, ius cogens arauak identifikatzen dituen
testu juridikorik, baina hauek modu isolatu batean identifikatzen dituzten
testu ezberdinak badira; horien artean 2625 ebazpena. Bertan aipatzen baitira
nazioarteko ordenamenduko egiturazko prin.ak, arau inperatiboen ezinbesteko
nukleoa osatzen dutenak. Beste testu garrantzitsu bat da, Nazioarteko zuz.aren
Batzordeak onartu zuen Est.en nazioarteko erantzunkizunari buruzko Proiektua;
bertako artikuluetan aipatzen da nola nazioarteko krimenak, ius cogens izaerako
arau bat urratu ostean sortzen diren. Beraz, harreman zuzena ezartzen da
nazioarteko krimenen supostuak eta ius cogens izaerako arauen artean.
B._Betetasuna
Hemen planteatzen den arazoa da, ia nazioarteko ordenamenduan hutsunerik ote
dagoen eta, egotekotan, nola aurre egin horri. Arazo hau, berez, ez da
nazioarte eremukoa, barne ordenamenduan ere zenbaitetan gertatzen baita.
Betetasunak esan nahi du, nazioarte arloan planteatzen den edozein arazori
erantzuna emateko gai dela ordenamendua. Beraz, arazo zehatz bati ez bazaio
irtenbidea aurkitzen tratatu edo ohiturazko arau batean, ezingo da hutsune hori
mantendu. Ondorioz, arazo zehatz horren aurrean kontuan hartuko beharko da
nazioarteko ordenamendua, beti bezala, baina bere osotasunean; tratatu eta
ohiturazko arauez at, hemen sartuko lirateke egiturazko prin.ak, printzipio
orokorrak edota ekitatea bezalako elementu juridikoak. Zentzu honetan, hiru
dira nazioarte eremuan kontuan hartu beharreko aspektuak:
1-NJA-ren estatutuko 36.2 art.ak dio, edozein auzi epaigarria izateko,
beharrezkoa izango dela maila juridikoko arazo baten aurrean egotea. Noski,
batzuetan, arazoa bera jurdikoa ote den erabakitzeko jo ohi da auzitegira.
2-Bai arbitroek, baita epaileek ere, ezin dute kasu bat erresolbatu gabe utzi
aplikatu beharreko zuz.rik ez dagoelako. Jurisprudentzian NON LIQUET bezala
ezagutua den fenomenoa ezin da jazo nazioarteko zuz.an, debekatua dago.
3-Epaile edo arbitroak, nazioarteko arau eta ohiturak aplikatzeaz gain,
nazioarteko ordenamenduak eskaintzen dizkion beste elementu juridikoak ere
ezarri beharko ditu(egiturazko prin., prin. orokorrak, ekitatea...) Hauetaz
baliatuz bilatuko beharko litzaioke erantzuna hutsuneari.
6. NAZIOARTEKO ZUZENBIDEAREN GARAPEN PROGRESIBOA ETA KODEGINTZA. KODEGINTZA
UNIBERTSALA ETA ERREGIONALA. NAZIOARTEKO ZUZENBIDEAREN BATZORDEA ETA KODEGINTZA
PROZESUAREN FASEAK.
-Sarrera.
Nazio Batuen Erakundeak ez dauka benetako botere legegilerik eta, ondorioz,
eurak emandako ebazpen edota beste testuek, ez dituzte Est.ak lotzen. Hain
zuzen ere Kartako 13.1 art.ak arautzen du aspektu hau. Art. honen arabera,
Batzar Orokorrek ikerketa eta gomendioak egiteko ahalmena bakarrik dute, beti
ere nazioarteko zuz.ren garapen progresiboa eta berorren kodifikazioa aurrera
eramateko xedearekin. Azken finean, Est.ak baitira arlo honetan emaitza batera
heldu behar direnak, kodifikazio tratatu bat eratuz.
-Organuak.
Ahalmen legegile horri dagokionez, Batzar Nagusiek bi organu subsidiario
dituzte:
1-VI. Komisioa, kuestio juridikoetan eskuduntza orokorragoa duena.
2-Nazioarteko Zuz.ren Batzordea, eskuduntza espezializatuagoa duena.
Bi hauez gain, badaude prozesu honetan parte har dezaketen beste organu batzuk
ere. Esaterako, Giza Esk.en Batzordeak 1966ko nazioarteko itunak egin zituen.
Bestetik, posible da “ad hoc” organoak eratzea, aire eta itsas zuz.rekin
gertatu zen bezala. Kasu honetan, “ad hoc” erakunde hauek eraman zuten aurrera
arautu beharreko gaien zerrenda eta beste hainbat arlotan, Nazioart. Zuz.ren
Batzordea ordeztu zuten.
-Nazioarteko Zuz.ren Batzordea.
Segidan, erreferentzia berezia egingo diogu Nazioarteko Zuz.ren Batzordeari,
berau baita N.B.E.-ren legegintzan organurik espezializatuena. Organu honen
estatutua, 1947ko azaroaren 21ean onartu zen, 174(11) ebazpenaren bitartez.
Osaketari dagokionez, estatutuak berak dio, 8. art.an, munduko zibilizazio eta
sistema juridiko handienak ordezkaturik egongo direla bertan. Xedapen hau
zehazteko asmoz, 36/39 ebazpena eman zen 1981eko azaroaren 18an. Bertan
zehazten da kide kopurua 34koa izango dela, era honetan banatuak: 8 afrikakoak,
7 asiakoak, 3 ekialdeko europakoak, 6 amerikarrak, 8 mendebaldeko europakoak
eta azkeneko biak rotazioan. Hala ere, esan behar da, banaketa hau zahartua
geratu dela Berlingo murrua erori den ezgeroztik. Aukeraketari dagokionez,
Batzar Nagusiek hautatuko dituzte eta 5 urteko iraupena izango dute karguan.
Batzorde kideak aditu independienteak bezala arituko dira, inongo Est.ko
Gobernuren ordezkari gisara egon gabe eta urtean behin bilduko dira, normalean
hamar asteko iraupena duen sesio bakarrean.
-Kodifikazio Prozesua.
Kodifikazio prozesuari dagokionean, lau fase ezberdin bereizi daitezke:
1-Edukien_hautapena-bertan hautatzen dira kodifikaziorako edukiak, baita
beraien lehentasuna zehaztu ere. Egiteko hau N.B.en Batzar Nagusiari dagokio.
2-Testuen_prestatzea_eta_lantzea-Nazioarteko Zuz.ren Batzordeak burutuko du lan
hau, bozeramaile baten bidez jardungo duelarik, zeinak aldikako txostenak
aurkeztuko dizkion Batzar Nagusiari. Era honetan, behin-behineko proiektu bat
prestatuko dute eta Batzar Nagusiei nola Est.etako Gob.ei pasako diete. Hauen
iritziak jaso ostean, behin-betiko proiektua burutuko dute. Batzar Nagusiek
jasoko dute behin-betiko proiektu hori eta beraiek erabakiko dute zer egin:
Est.en ezagutzan jarri, VI. Komisioak azter dezan utzi...
3-Testuaren_onarpena-gobernu mailako ordezkarien Hitzarmen batean eramaten da
aurrera. Lehenik artikuluak banaka bozkatuko dira eta, gero, bukaerako testua
(2/3eko gehiengoz).
4-Testua_indarrean_sartzea-Hitzarmenaren aktan barneratua dagoen unetik
aurrera, N.B.-en Idazkari Orokorrari pasako zaio testua. Hau testuaren
gordailtzaile bihurtuko da, harik eta Est.ek hura berretsi arte. Beraz,
hemendik aurrera Est.en esku dago testuari lege indarra ematea edo ez;
ondorioz, betebehar indibiduala dela esan daiteke. Une honi “momentu kritikoa”
deritzo, ezezko asko jasoz gero, kodifikazioaren porrota eman daitekeelako.
-Kodegintza unibertsala eta erregionala.
Eremu ezberdinetan, kodegintzaren garapenak bultzada izugarria jaso du. Honen
adibide garbi dira:
-Europan, 1963an sortu zen Kooperazio Juridikorako Batzorde Europearra
deiturikoa. Europar Batasuneko kide den Est. bakoitzaren delegazio batez osatua
dago, baita Asamblada Kontsultiboko hiru kidez ere. Organu honek aurrera
daramatzan lanen artean, azpimarratzekoak dira Europako Kontseiluak burutu
dituen tratatu batzuen inguruan egindakoak, batez ere giza esk.en arloan,
Est.en inmunitatearen gaian, estradizioa eta gatazken konponketa baketsuaren
inguruan.
-Amerikan nazioarteko zuz.ren garapen eta kodegintza, hertsiki loturik egon da
Sistema Interamerikanoaren prozesu historikoarekin(honen adibide dugu La
Habanan 1927an ospaturiko Hitzarmen Interamerikanoa, agente diplomatiko eta
asiloaren inguruko kodegintzari buruzkoa). Gerora, 1967an Amerikako Est.en
Erakundearen Karta aldatzean, egiteko hau Batzorde Juridiko Interamerikanora
pasako da. Erakunde honen funtzioen barruan sartzen dira: amerikako nazioarteko
zuz. publ. eta pribatuaren garapena eta kodegintza, herrialde amerikarren
zuz.ren uniformitatea, hau lortzea posible den heinean, Amerikako gob.ek
Amerikako Est.en Erakundeari egindako kontsulta juridikoei erantzuna ematea,
besteak beste.
-Asia eta Afrikan ere antzeko Batzorde bat eratu zen. Hain zuzen ere, 1956an
Afro-asiar Irizpenezko Batzorde Juridikoa izenekoa eratu baitzen. Honek dituen
funtzioen barruan, garrantzitsuena, Batzorde hau osatzen duten Est. ezberdinek
planteaturiko kuestio juridikoak erresolbatzea eta Est. gehienentzat interes
komunekoak diren arazo juridikoak aztertzea da.


