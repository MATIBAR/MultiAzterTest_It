        8._IKASGAIA 1-TRATATUAREN_INDARREAN_SARTZEA_ETA_BEHIN-BEHINEKO_APLIKAZIOA ****** A-TRATATUAREN INDARREAN SARTZEA ****** Tratatuaren indarrean sartzea, tratatuen ospaketako azken fasea da. Estatu negoziatzaileek euren adostasuna agertu ondoren, Est. horiek behartuak geratzen hasten dira tratatuarekiko. 69ko Vienako Itunean, indarrean sartzea 24. Art.an eraentzen da. Bertan, bi arau orokor ezartzen dira: A-Tratatu bat indarrean sartuko da Est. negoziatzaileek erabakitzen duten modu edo datan. Beraz, lehentasuna du Est. negoziatzaileek erabakitzen dutena. Erabaki hau har dezakete tratatuan bertan (indarrean sartzearen klausula) edo nazioarteko egintza berezi baten bidez(indarrean sartzearen protokoloa etabar...) B-Ezer aurrikusi ezean, ez akordio ez xedapen, tratatua indarrean sartuko da Est. negoziatzaile guztien adostasuna jasota (konstantzia)dagoen unetik aurrera. Erregela honek izaera bigarren mailako izaera edo hondar izaera (carácter residual) dauka eta, ondorioz, Est. negoziatzaileen akordio ezean da aplikagarri. Hala ere, aldeanitzeko tratatu orokorretan, tratatuaren indarrea sartzea, Est. kopuru zehatz bat obligatua geratzen den unea konsideratzen da(Vienako itunaren arabera 35 Estatu). Dena den, gerta daiteke Est. negoziatzaile batzuk euren adostasuna azaltzea tratatua indarrean sartu ostean. Kasu hauetan, derrigorrezkoa da tratatuak hauekiko (Est. hauekiko) efetuak sortzen noiz hasiko den zehaztea. Vienako Itunaren 24. art.an adierazten da, kasu hauetan, tratatua indarrean sartuko dela adostasuna ematen den datatik aurrera, salbu, tratuak berak beste zerbait aurrikusten badu arlo honetan. Ikusten denez, negoziatzaileek adostutakoak dauka lehentasuna. Praktikan, finean, ohizkoa da adostasuna ematen den data baino beranduago sartzea indarrean tratatua. 84. art.an aipatzen den moduan, Est.ak ratifikazio instrumentoa lagatzen duenetik 30 egunera sartuko da indarrean. Honen arrazoia pragmatikoa da. Gordailuzainak beste Est.ei jakinarazpena egiteko denbora bat beharrezkoa baita. Orain arte ikusi ditugun arau orokorretan, graduazio bat ikus daiteke, aldebiko edo aldeanitz mugatuak eta orokorrak izan tratatuak. Lehen bien kasuan, Est. negoziatzaileen adostasun uneak finkatuko du tratatuaren indarrean sartzea. Bigarrenaren kasuan, berriz, Est. kopuru jakin batek emandako adostasunak. Zenbat eta unibertsaltasun gehiago bilatu negoziatzaileek, hainbat eta Est. gehiagoren adostasuna galdatuko dute. Era honetan, 1982ko Itsas Zuz.ri buruzko Hitzarmenean, 60 ratifikazio instrumentu eskatu ziren. Badira, hala ere, kantitate irizpideez at, kualitate irizpideak ere. Kasu batzutan, testuaren balio juridikoa difumina daiteke ez bada Est. jakin batzuen adostasuna lortzen. Esaterako, pentsa armamentu mota jakin baten desagerpenari buruzko tratatu bat egiten dela EE.BB eta Errusia bertan ez daudelarik. Orain artean azaldu duguna ikusita, ondorio jakin bat eratortzen da. Izan ere, aldebiko nahi aldeanitz mugatuak diren tratatuen kasuan, indarrean sartzea aldiberekoa izan ohi da Est. negoziatzaile guztientzat. Aldeanitz orokorreko tratatuetan, ostera, indarrean sartzea momentu ezberdibetan gerta daiteke Est. negoziatzaileen artean. Hala ere, azken kasu honetan, adostasuna lehenik adierazten duten Est.ekiko ondorio juridikoak eratortzen dira (indarrean sartu ez den arren, parte izateko borondatea agertu dute eta). 69ko Itunaren 18. art.ren arabera, tratatuaren xede edo objektua kalte dezaketen egintzak burutzeko debekua baitute. ****** 1986ko Itunari dagokionean, Nazioarteko Erakundeen artean edota azken hauen eta Est.en artean ospaturiko tratatuen kasuan, ez da elementu berririk ekartzen.  ****** ****** B. TRATATUAREN BEHIN-BEHINEKO APLIKAZIOA ****** Tratatu batean eraentzen den objektua edo xedea aplikatzea premiazkoa suertatzen bada, Est. negoziatzaileek erabaki dezakete tratatuan bertan edo beste bide bat jarraituz, tratatuaren osotasuna edo xedapen batzuk behin- behineko izaerarekin ezarriko direla indarrean sartzea gauzatu aurretik. Vienako itunak gai hau arautzen du 25. art.an. Honen arabera, tratatu bat edo honen zati bat behin-behineko izaerarekin aplika daiteke: -tratatuak berak hala agintzen badu. -Est. negoziatzaileek hala aurrikusi badute tratatutik kanpoko beste bide edo mekanismo batean. Behin-behineko egoera honi amaiera emango lioke tratatuaren indarrean sartzeak; salbuespenez, baita ere, tratatuaren aplikazio behin-behinekoa ezarri duen Est. negoziatzaile baten kasuan, tratatua indarrean sartu aurretik beste Est.ei jakinarazten badie ez dela tratatuaren alderdi izango; hau da, behin betiko adostasuna ez azaltzearen aldeko agertzen bada.  2._TRATATUEN_DEPOSITUA_EDO_GORDAILUA ****** A. GORDAILUZAINAREN FUNTZIOAK ****** Kontzeptua: XIX. mendera arte, tratatuen ospaketa prozedurak aldebiko izaera zuen esklusiboki. Kontuan hartu behar da tratatuaren jatorrizko bi instrumentu eta ratifikaziozko beste bi zeudela eta, adostasuna burutzeko orduan, elkartrukaketaren bidez gauzatzen zela hau. 1815. urtean, ordea, Vienan ospatu zen Hitzarmen batean, aldeanitzeko tratatuen ospaketa prozedimenduari buruzko Azken akta sortu zen. Bertan, garatu ziren lehen aldiz nazioarte mailan gordailua eta gordailuzainaren erakundeen figurak. Gordailua honela defini daiteke: “nazioarte mailan tratatu batekiko obligatua geratzeko burutzen den adostasun egintza”. Modu praktikoago batean esanda, gordailuzainari adostasuna adierazten duen jatorrizko instrumentua ematen zaionean. Instrumentu hau ematean, Est.a behartu egiten da tratatuarekiko. Gordailuzaina izango da jatorrizko instrumentuak jaso eta gordeko dituena, hauek baitira bere bi funtzio nagusiak; hauetaz landa, badaude ere beste zenbait funtzio, geroago aztertuko direnak. Izendapena: Gordailuzainaren izendapena Est. negoziatzaileen esku dago; beraiek erabakiko dute tratatuan bertan (ohizko praktika) edo beste modu edo dokumentu batean. Hala ere, gordailuzainaren figura ez du zertan singularra edo bakoitia izan beharrik. Vienako ituneko 76.1 art.an ahalbidetzen baita gordailuzain pluralaren figura edo gordailuzain bat baino gehiago egotea. Finean, hala dio art. honek: Est. negoziatzaileek Est. bat edo bat baino gehiago izenda ditzakete; baita Nazioarteko Erakunde bat edota erakundearen baitako funtzionari administratibo nagusia. Funtzioak: Vienako Ituneko 77. Art.an jasoak daude; 4 funtzio nagusi azpimarra daitezke: 1-Gordailuzainari dagokio jatorrizko testua gordetzea; hala nola, esleitu zaizkion botere osoak, nola gainontzeko instrumento, jakinarazpen eta komunikazioen babespena. Espainiaren kasuan, Espainiar Est.ri suertatzen bazaio gordailuzain izatea, zerbitzu eskuduna Kanpo Arazoetarako Ministeritza izango da (1972ko martxoak 24ko dekretuaren 31. Art), hain zuzen ere Kanpo Arazoetarako Tratatu Erregistro deritzon organuaren bitartez. 2-Berari dagokio ere, tratatuaren sinadurak eta bestelako instrumentu, jakinarazpen edo notifikazioak jasotzea. Instrumentu horiek jasotzeko funtzioak, obligazio bat dakar berarekin, tratatuan parte diren edo parte izateko gai diren Est.ak informatzearena (jasotzen diren jakinarazpen edo notifikazio horiek, alegia). 69ko Vienako Ituneko 78. art. ak erregela batzuk ezartzen ditu notifikazio nahiz komunikazio arloetan gordailuzainarentzako (irakurri). Arlo honetan, hauxe azpimarratu behar da: informazioa eman dela ulertuko da, Est.ak gordailuzainarengatik hura jasotzen duenean. 3-Berari dagokio ere jatorrizko testuarekiko lehialak diren kopia zertifikatuak nahiz beste hizkuntzetara egindako testuaren itzulpenak tratatuan parte diren edo parte izateko gai diren Est.ei helaraztea. Era berean, gordailuzainari dagokio ere, testuan edota zertifikaturiko kopia batean hauteman dituen akatsen berri ematea Est. sinatzialeei nola kontratanteei (69ko Ituneko 79.2 eta 79.6). Honetarako prozedura bat jarraiituko da, hurrengo epigrafean azalduko dena. 4-Azken funtzio bezala, kontrol funtzioa aipa daiteke. Hau da, gordailuzainak gainbegiratuko du testuak galdatzen dituen ezaugarri guztiak, sinadura, instrumentu bat edota notifikazio bat, zuzenak ote diren. Hala ere, funtzio honen edukia mugatua dela esan behar da. Izan ere, jakinarazpen hutsean amaituko da. Gordailuzainak, akatsaren berri emango dio akatsa bete duen Est.ari. Desadostasuna sortzen bada Est. bat eta gordailuzainaren artean, honek betetzen duen kontrol edo bestelako funtzioei buruzkoa, azken honek arazoa igorriko die Est. sinatzaile eta kontratatzaileei-hauek erabaki dezaten- edo, nazioarteko erakunde baten eratze akordioaz ari bagara, nazioarteko erakunde horretako organu eskudunari.  ****** B. ERRORE ZUZENKETA TRATATU BATEN TESTUAN ****** Testuaren kautotzea egin ostean, testua aldaezina konsideratzen da, ne varietur. Hala ere, gerta liteke gerora testuan errore material bat dagoelako edo, zuzentzeko premia izatea; errore material bat aipatzen denean, akats tipografikoez ari gara eta ez tratatuaren baliogabetzea ekar dezaketen bestelako forma akatsez, ituneko 48. Art.an jasoak, tratatuaren objektua ikutzen duten egitate edo egoerez mintzo dena. Errore tipografiko hauen erruz, interpretazio arazoak sor daitezkeenez, errorea zuzentzea ezinbesteko lana bihurtzen da. Aldeanitzeko tratatuen kasuan, zuzenketa jatorrizko testuan nahiz zertifikaturiko kopia guztietan barneratuko da. Akatsa zuzentzeko 69ko Vienako itunak bi prozedura ahalbidetzen ditu 79. art. an, gordailuzaina dagoen ala ez eta zuzenketaren efektuak kontuan hartuz, testu zuzenduak jatorrizkoa “ab initio” ordezkatuko ote duen arabera. A-Gordailuzainik egon ezean, Est. interesatuei dagokie, hau da, sinatzaileak/ kontratatzaileak zuzenketa egitea. zuzenketa egiteko modu ezberdinak daude, errazenetik konplikatuenera: 1-jatorrizko testuan bertan egin eta gero forma egokian berriro ere errubrikaren bidez sinatu. 2-instrumentu berezi baten bitartez, non aipatuko den zein den egin den edo egin diren zuzenketak. 3-jatorrizko testuaren prozesua jarraituz, tratatu osoaren testu berri eta zuzendu bat eratuz. B-Gordailuzaina badago, honi dagokio zuzenketa prozesuari hasera ematea. Zentzu honetan, interesaturik dauden Est.ei(sinatzaile/kontratatzaile) jakinaraziko die akatsa eta hau zuzentzeko proposamena luzatuko die, zentzuzko epe bat emanez Est.ei proposamenaren inguruko objekzioak aurkezteko. Epea amaitzean, eragozpenik ez bada jarri, gordailuzainak berak burutuko du zuzenketa eta testuaren errubrika; ondoren, jatorrizko testuaren zuzenketa akta bat idatzi eta kopia bat bidaliko die tratatuaren parte diren edo gai izateko parte diren Est.ei. Oztoporik aurkajartzen bazaio proposamenari, gordailuzainak objekzioaren berri emango die Est. sinatzaile eta kontratatzaileei, hauen arteko negoziazio bidez konpon dadin arazoa (69ko Ituneko 79.2.). Bi nabardura egitea komeni da: 1-Bi prozedura hauez at, gerta daiteke akatsa kopia batean gertatzea eta ez jatorrizko testuan; prozedura sinpleago bat jarraituko da kasu honetan. Gordailuzainak akta bat idatziko du eta bertan jakinaraziko du errorea eta berorren zuzenketa. Ondoren, akataren kopia igorriko die Est. interesatuei. 2-Gerta daitekeen beste gauza bat da, testua hizkuntza ezberdinetan jaso eta hauen artean itzulpen akatsak aurkitzea, bertsio batetik bestera. Est. interesatuek (sinatzaile/kontratatzaile) erabakiko dute errorea zuzentzeko zein prozedura (79. Art.an aipaturikoen artean) hautatu, gordailuzaina dagoen al ez dagoen arabera(ituneko 79.3an jasoa).  3._TRATATUEN_ERREGISTROA_ETA_ARGITARAPENA Tratatuen erregistro eta argitarapenaren eranetza Nazio Batuen Kartako 102. art.an aurkitzen da. Bertan, Nazioen Elkarteko Itunaren 18. Art.a jarraituz, helburu bat aipatzen da: “Nazio Batuen erakundeko edozein kidek, Karta hau indarrean sartu eta gero, buruturiko nazioarteko tratatu edo akordioak, Idazkaritzan erregistratuak izango dira eta organu berak argitaratuak ahalik eta epe laburrenean. Art. honen aplikazioa garatzeko helburuarekin, N.B.-en asamblada orokorrak ebazpen bat onartu zuen 1947ko abenduaren 14an -97(I)-, tratatuen erregistro eta argitarapenari buruzko erreglamendu bat sortuz. Erreglamenduko 10. Art.ak bi egoera edo supostu ezberdin bereizten ditu: A-Nazio Batuen kide direnek ospatzen dituzten tratatuak. Hauek derrigorrez erregistratu eta argitaratu beharko dira. Tratatua Idazkaritzari igorriko diote eta Idazkari Orokorrak erregistroari buruzko irizpenak egin ditzake edozein kiderekin. Erregistrorako entregatzen den testua ematean, presuntzio bat sortuko da; hau da, akordioa jasotzen duen testu horrek tratatu izaera izango duela. Honen adibide dugu, Egiptok 1957an Suez-eko kanalaren eraentzari buruz egin zuen Deklarazioa. Deklarazio hau aldebakarreko egintza baten bitartez erregistratu zen N.B.en Idazkaritzan, Egiptok nazioarteko instrumentu batek zekarzkien obligazioak sortzen zituela uste baitzuen. B-Nazio Batuen kide ez direnek burutzen dituzten tratatuak. Hauen kasuan, borondatezko edo nahibadako izaerarekin igorri daitezke N.B.-en Idazkaritzara euren artxibo eta idazpena gauzatzeko. Zentzu honetan ez da arazorik planteatu eta N.B.ek onartu dute praktika hau, kide ez direnen tratatuak artxibatuz. Orain arte ikusi duguna, 69ko Vienako Ituneko 80. art.an baieztatzen da. Bertan aipatzen da nola tratatuak, indarrean sartu ondoren, N.B.-en Idazkaritzara igorriko diren euren erregistroa eta argitarapena aurrera eramateko. Obl. sortzen da tratatua indarrean sartzen denetik. Gainera, aukera bikoitza onartzen da: erregistroa (kide diren Est.en tratatuekin) eta artxiboa edo idazpena (kide ez direnen tratatuekin). 80. Art.ko bigarren parrafoak, arlo honetako praktika bat borobiltzen du. Bertan esaten da gordailuzaina egonez gero, honek eramango duela aurrera lehen parrafoan araututako betebeharra- horretarako baimena duelako-, hau da, tratatua Idazkaritzara igortzearena. Publikazioari dagokionean, Kartako 102 art.an arautua ere, obligazio bat ezartzen du Estatuarentzat. Espainiaren kasuan, obl. hori Kode Zibilaren 1.5 art.an eta 1972ko martxoaren 24ko Dekretuko 29.art.etan gauzatzen da. Azken honetan esaten da, Estatuko Boletin Ofizialean argitaratuko direla Espainia kide den tratatuen testuak. Argitarapenaren izapidetza eta edukia 29-32 art.ak bitartean eraentzen dira. Bide batez, 34. art.an ere azaltzen da Adm.zioko organuek nola partikularrek Espainiak nazioarte mailan hartutako obl.en berri izateko-zein trataturen kide den alegia-, Kanpo Arazoetarako Ministerioak beharrezkoak diren neurriak hartu beharko dituela. Hauen artean azpimarra daiteke 1970. Urtetik aurrera argitaratzen hasi zen “Tratatu Bilduma” izeneko kolekzioa, jarraipen mugatua izan duena hala ere.
