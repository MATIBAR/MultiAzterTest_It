        14. Ikasgaia: Nazioarteko legezkontrako egintza baten aurrean nazioarteko erantzunkizuna (II)     1. Nazioarteko Komunitatearen funtsezko interesen babespena eta Estatuaren       nazioarteko erantzunkizuna    2. Estatu baten inplikazioa beste Estatu baten nazioarteko legezkontrako       egintza batean    1. Estatu baten parte hartzea beste Estatu baten nazioarteko legezkontrako       egintza batean    2. Estatu baten erantzunkizuna beste Estatu batek egindako legezkontrako       egintza batengatik    1. Legezkontrakotasuna baztertzen duten inguruabarrak. Arazoen azterketa    1. Sarrera    2. Adostasuna    3. Nazioarteko legezkontrako egintza baten aurkako neurriak    4. Ezinbesteko indarra    5. Arrisku estremoa    6. Premiazko egoera    7. Legezko defentsa    1. Nazioarteko legezkontrako egintzaren efektuak. Kaltearen erreparatzea eta       erreparatzeko erak    1. Sarrera    2. Kaltea erreparatzeko erak. Kalte-ordainketa egiteko akordio globalak        1. Nazioarteko Komunitatearen funtsezko interesen babespena eta Estatuaren       nazioarteko erantzunkizuna  Hemen aurkitzen dugun arazoa da nazioarteko obligazioaren izaera dela-eta ea posible den ulertzea, honek, kaltetuta suertatu den Estatuaz aparte bortxaketatik eratorritako erantzunkizuna galdatzeko beste sujetuei eskubidea ematen dien. N.J.A.-ak Afrika hegomendebaldeko kasuan honelako actio popularis baten existentzia ukatu egin zuen, ukatuz, beraz, nazioarteko kolektibitatearen beste sujetuei, interes orokorraren defentsarako aukera hau.  Halere, segidako urteetan, izugarrizko garapena emango da nazioarteko obligazioen aldebiko marko tradizionaletik erga omnes obligazioetara zabalduz. Garapen hau oso azkarra izan zen. Garapen honen abiapuntua Vienako Hitzarmenean finkatu dezakegu, bereziki bertan, 53 eta 64. artikuloan, izaerako arauak onartzen direnean; hau da, izaera orokorreko arau inperatiboak, nazioarteko komunitate osoak onartutakoak eta betebeharrekoak. Garapen honetan, bigarren pausua, Barcelona Traction arazoarekin etorriko da. Bertan, N.J.A.-ak aurrekoa finkatuko du (irakurri 333. Orrian). Auzitegiaren erabakiak, beraz, oinarrizko banaketa bat ezarriko du nazioarteko obligazioen baitan zenbait materien garrantzia berezia kontutan izanda. Ondorioz, nazioarteko komunitateko Estatu guztiei ahalmena ematen zaie nazioarteko egitate ez-zilegi baten aurrean hura egin duen Estatuari erantzunkizuna galdatu ahal izateko. Bide batez, aldebiko eskema apurtuz eta nolabaiteko actio popularis bat aurrezagutuz.  Azkenik, garapen honen hirugarren momentu bat bereiztearren, Nazioarteko Zuzenbide Komisioa (hemendik aurrera NZK) aipatu beharra dago. Honen informeetan, nazioarteko krimen eta delituen arteko banaketa jasoko da. Lehenengoaren kasuan, nazioarteko egitate ez-zilegi baten aurrean gaude, baina kasu konkretu honetan bortxatutako obligazioa nazioarteko komunitatearen oinarrizko ineteresentzat hain da garrantzitsua, bere bortxaketa komunitate osoak krimentzat jotzen duela. Nazioarteko delituak berriz, nazioarteko krimena ez diren gainontzeko egitate ez-zilegiak izango ditugu.  Nazioarteko krimenarekin jarraituz, NZK-ak egindako proiektuaren baitan, eta konkretuki bere 19. artikuloan jasoa, hainbat supostu konkretu aurkitu daitezke:      * Agresioa. Aurrikuspen hau zuzenean Kartaren 2.4 artikulotik eratortzen       da. Bertan jasotzen denez, mehatxua eta indarraren erabilera erabat       debekatuak daude. Debekapen hau beste ebazpen garrantzitsu batzuetan ere       jasotzen delarik (adib. Batzar Nagusiaren 2625 (XXV) eta 3314 (XXIX)) eta       guzti hauen ondorioz ulertzen delarik, agresio gerra, bakearen aurkako       krimentzat jotzeko konsensoa dagoela.     * Menerapen kolonialeko egoera mantentzea. Autodeterminazio eskubideak       egoera hauek mantentzea debekatzen du. Ideia hau erabat errotuta       aurkitzen da Nazio Batuen praktikaren baitan eta Kartaren 73 artikuloaren       garapen bezela ulertu behar dira 1514 (XV), 1541 (XV) eta 2625 (XXV)       Ebazpenak. Nazioarteko komunitate osoak baieztapen hau onartzen du eta,       bide honetan, herri kolonialen askapen borrokak aurrezagutzeraino iristen       da.     * Esklabutza, genozidioa eta apartheid. Obligazio honen edukina behin eta       berriz errepikatu izan da nazioarteko testuetan eta praktikan. Zentzu       honetan aipatu behar da Batzar Nagusiaren 1904 (XVIII) ebazpena, mota       guztietako diskriminazio razialen desagertzeari buruzkoa.     * Atmosfera eta itsasoen kutsadura masiboa.Egungo nazioarteko zuzenbidearen       adibidea dugu hau. 1960tik aurrera kutsadura prebentzio eta santzio       hitzarmenak ugaritu egin dira. Guzti honen ondorioz, Itsas Zuzenbidearen       III. Konferentziaren baitan zenbait Estatuk defendatu zuten itsasoen       babesa eta kutsaduraren eliminazioa ius cogens izaera dutela eta Estatuak       mota honetako egintzen arduradun izan daitezkeela.   Beraz, esan daiteke erga omnes izaerako obligazioen kategoria erabat errotuta aurkitzen dela Nazioarteko Zuzenbidean. Edonola ere, honelako baieztapen batek bere ondorio juridikoak ditu bai arlo sustantiboan bai prozesalean ere. Lehenengoari dagokionez, kategoria honetako obligazioen agerpena Nazioarteko Zuzenbidearen erlatibitate tradizionalaren gainditzea suposatu du, izan ere, lehen, Estatuak ez zuen bere gain inongo obligaziorik aldez aurretik bere adostasuna eman gabe. Arlo prozesalean, erga omnes izaerako arauen aurrezagutzea actio popularis baten existentzia planteatzen du. Hemen arazo berri bat suertatzen da. Izan ere, erga omnes izaera duen obligazio bat edozeinen aurrean aurkajarri badaiteke ere, bide jurisdikzionalaren oinarriak erabat borondatezkoak dira. Beraz, kasuz kasu ikusi beharko da Estatuak Auzitegien eskuduntza onartu duen edo ez. Guzti honen ondorioa dugu aipatutako actio popularis hori azken muga bat aurkitzen duela: nazioarteko eskumen organuek duten borondatezko izaera (irakurri 337 orria).  Edonola ere, garbi eduki behar da actio popularis honen egikaritzak bi bide jarraitu ditzakela. Alde batetik, nazioarteko komunitatearen edozein Estaturen legitimitate aktiboa suposatzen du auzitegien aurrean erantzunkizuna galdatu ahal izateko; baina bestetik, nazioarteko komunitateak era instituzional batean nazioarteko zehapenak hartu ahal izango lituzke egitate ez-zilegi kualifikatu baten aurrean.     1. Estatu baten inplikazioa beste Estatu baten nazioarteko legezkontrako       egintza batean  Nazioarteko erantzunkizunaren eremuan, zenbait kasutan egoera berezi baten aurrean aurkitu gaitezke. Zenbait kasutan gertatuko da Estatu batek modu batean edo bestean bigarren Estatu baten egintza ez-zilegian inplikatua suertatzea. Egoera honen baitan, bi supostu ezberdin eman daitezke: alde batetik, Estatu horrek bestearen egintza ez-zilegian nolabaiteko partaidetza izatea; bestetik, aurkitu dezakegu bi Estatuen arteko harreman berezia dela-eta batak bestearen egintza ez-zilegiaren aurrean erantzule izatea. Ikus ditzagun bi kasuak.     1. Estatu baten parte hartzea beste Estatu baten nazioarteko legezkontrako       egintza batean  Kasu honetan sortzen den arazoa, Estatu horren ekintza kalifikatzearena da; modu honetan erabakiz, egintza ez-zilegia egin duen Estatuaren erantzunkizuna konpartitu behar duen edo ez. Doktrinaren baitan, zenbait autorek Estatu honen ekintza bere aldetik bakarrik egintza ez-zilegi gisa jotzen dute. Edozein kasutan ere, Nazioarteko Zuzenbide Komisioak egindako proiektuan, konkretuki bere 16. artikuloan, esaten denez, honelako jarrera baten elementu materiala benetako laguntza edo asistentzia batek osatu beharko du, laguntza hau efektiboki egintza ez-zilegi hori egitera zuzenduta dagoelarik. Aldi berean, elementu subjektibo bat eskatzen da ere: emandako laguntza hori egintza ez- zilegi bat egitera zuzenduta egon beharko da. Bestalde, emandako laguntza ez dago bortxatutako arauaren garrantziarengatik baldintzatuta. Honela, beste Estatu batek laguntza emateak, azken honek egintza ez-zilegi bat egin dezan, lehenengoaren nazioarteko erantzunkizuna dakar berdin delarik azken honen egintza delitutzat edo krimentzat jotzen den (irakurri 346 orria).     1. Estatu baten erantzunkizuna beste Estatu batek egindako legezkontrako       egintza batengatik  Aurreko kasuan ikusten genuenez, bi egintza ezberdinen aurrean aurkitzen ginen, biak ez-zilegiak zirelarik. Oraingoan berriz, egintza bakar baten aurrean aurkitzen gara, Estatu konkretu bati egozgarri zaiona, baina hala ere beste Estatu baten egoera berezia dela-eta, bigarren honi egotziko zaio lehenengoaren ekintzaren erantzunkizuna. Ikus ditzagun zein supostu aurkitu daitezke egoera honen baitan.  Orain aipatu dugun erantzunkizuna bi bide ezberdinetatik etor daiteke: alde batetik, Estatu batek beste Estatu baten gain egikaritzen duen botere edo kontrolagatik eta kontrol eremu hortan ematen denean egintza ez-zilegi hori; bestetik, Estatu batek egikaritutako egintza ez-zilegia beste Estatu baten koakzioagatik gertatzen denean. Lehen kasuan sartu daitezkeen hipotesiak ugariak dira. Batzuk aipatzekotan: protektoratu kasuak, aintzinean, eta Estatu federal eta federatuen arteko egoera, egun (beti ere Estatu federatu horiek nazioarte mailan nolabaiteko eskuduntza mantentzen duten heinean). Orohar esan daiteke Estatu batek erantzunkizuna izango duela beste batek egikaritutako egintza ez-zilegi bategatik azken honek nolabaiteko dependentzia harremana duenean eremu konkretu horretan lehen Estatu horrekiko. Beti ere kontutan izan beharko da lehen Estatuak egikaritutako kontrola efektiboa behar duela izan. Bigarren kasuari helduz, bertan, koakzio bat ematen da egintza ez-zilegia materialki egiten duen Estatuaren gain. Kasu honetan, aurreko egoera berean gaudela ulertu zuen NZK-ak, izan ere, bietan Estatu hauek ez dute euren subiranotasunaren egikaritza askatasuna. Diferentzia bakarra izango litzateke bigarren kasu honetan kontrol hori behin-behineko eran ematen dela. Azken kasu honetan esan behar da koakzio horrek ez duela zertan ez-zilegia den egintza bat suposatu behar, presio ekonomikoak, adibidez, koakzio moduan ulertuko dira.  Egoera hauen aurrean beraz, NZK-ak bere proiektuaren barne jaso zituen eta konkretuki 17 eta 18 artikuloetan (irakurri).      1. Legezkontrakotasuna baztertzen duten inguruabarrak. Arazoen azterketa     1. Sarrera  Estatu baten egintza ez-zilegiak nazioarteko erantzunkizuna ekarriko du honen gain. Hala ere, hau ezin da era mekaniko batean aplikatu, inguruabar ezberdinak kontutan izan gabe. Honen arrazoia da erantzunkizunak Estatuaren iharduera libre bat aurresuposatzen duela; edo beste modu batean esanda, sortutako kaltea Estatuaren borondatea izatea. Modu honetan, bai barne ordenamenduetan bai nazioarteko ordenamenduan, zenbait inguruabar onartzen dira erantzunkizunaren ondorio normalak aldatzen dituztenak. Ikuspuntu orokor batetik abiatuta, ulertu izan da inguruabar hauek arau baten aplikazioaren salbuespen direla. Estatuen nazioarteko erantzunkizunaren ikuspuntutikberriz, erantzunkizuna alboratzen duten inguruabar gisa ulertzen dira. NZK-ak egindako proiektuan V. Kapituloa ez-zilegitasuna baztertzen duten inguruabarretara zuzenduta dago. Bertan definitzen diren supostuen kasuan, nahiz eta nazioarteko egintza ez-zilegi baten bi elementuak eman, inguruabar hauen presentzia dela-eta egintza konkretu hori ez da ez-zilegi kontsideratuko.  Bertan aztertuko ditugun inguruabarrak honakoak izango dira: adostasuna, nazioarteko legezkontrako egintza baten aurkako neurriak, ezinbesteko indarra, arrisku estremoa, premiazko egoera eta legezko defentsa. NZK-ak nazioarteko legezkontrako egintza eta erantzunkizun kontzeptuak banatzerako orduan ulertu zuen hauetako inguruabar bakoitzak ez zuela erantzunkizuna alde batera uzten, baizik eta, hauetako inguruabarren bat egotekotan, zuzenean egintza hori bere legezkontrako izaera utziko zuen eta, ondorioz, nazioarteko erantzunkizunik ez litzateke egongo. Hala ere, legezkontrakotasuna baztertzen duten inguruabar hauek ez dira nahastu behar beste inguruabar batzuekin, erantzunkizuna arintzen edo astuntzen duten inguruabarrak kasu. Azken inguruabar hauek ez dira aurrikusi proiektuan.      1. Adostasuna  Estatu baten jarreraren bat nazioarteko obligazio batek ezarritakoaren kontra baldin badoa ere, ukitutako eskubidearen jabe den Estatuak portaera horren aldeko adostasuna emanez gero portaeraren ez-zilegitasuna alde batera uzten du. Honelako adostasun batek funtsean akordio baten izaera hartzen du, honen efektua delarik dagokion obligazioaren efektuak indar gabe uztea. Beraz, kasu hauetan legezkontrako egintzaren elementu objetiborik ez dugu aurkitzen, ez dago legezkontrako egintzarik. Hipotesi honen barne nolabaiteko eskaera arkitu daiteke printzipioz ez-zilegia den modu batean aritzeko eta honen aurrean portaera hori jasan behar duen Estatuaren baimena izango dugu erantzun gisa. Adostasun honek zenbait ukanbehar bete beharko ditu hala ere. Ikus ditzagun banan-bana:      * Lehenik eta behin, nazioarteko zuzenbidean jasotako arauen arabera       adostasun hori baliozkoa beharko du izan. Honelako adostasun batek       Estatuen borondatezko adierazpenen elementuak izan beharko ditu. Eta nola       ez, ezingo du inongo biziorik izan: ez errorerik, ez korrupzio edo       koakziorik.     * Bigarrenik, adostasun hau bai esplizitua bai inplizitua edo isilbidezkoa       izan daiteke, edozein kasutan garbi azaldu beharko da Estatuaren nahia       hori dela.     * Hirugarrenik, adostasuna beti modu erreal batean adierazia izan beharko       da, inolaz ere ez ustezkoa izan.     * Laugarrenik, adostasun hori nazioarte mailan Estatuari egozgarri izan       beharko zaio.     * Bestalde, adostasunaren adierazpena portaera ez-zilegia gertatu baino       lehenago egin beharko da.     * Azkenik, adostasuna legezkontrako egintza baten aurrean inguruabar       salbuesle bezela alegatu ahal izango da bakarrik Estatuaren       adierazpenaren mugen barne. Adierazpen hori izango da mugak ezartzen       dituena.  Adostasunarekin bukatzeko salbuespen bat aipatu beharra dago. Kasu batean adostasunak ez du orain arte aipatutako efektua sortuko. Portaera bat ius cogens izaerako arau batek debekatzen badu, nahiz eta Estatu batek bere gain portaera hori egiteko adostasuna eman, adostasun honek ez du inongo efekturik izango. (Irakurri 20 eta 21 artikuloak).     1. Nazioarteko legezkontrako egintza baten aurkako neurriak  Kasu honetan, Estatu batek nahiz eta nazioarteko obligazio batek ezarritakoarekin bat ez etorri, ez du legezkontrako egintzarik egikarituko baldin eta beste Estatuarekiko hartzen dituen neurriak beste Estatu horrek egindako nazioarteko lege urraketa bati erantzuna badira eta, beti ere, nazioarteko zuzenbideak baimendutako neurriak diren heinean. Hau da, kasu honetan, bestelako egoera batean ez-zilegiak ziren neurriak, aurretik gertatutako lege urraketa baten errantzuna diren heinean, egintza horiek legezkontrakoak izateari utziko diote. Egintza honen edukina zuzenean autotutela neurriekin lotzen da. Neurri hauek hurrengo gaietan ikusiko ditugu, hala ere.  Supostu honekin jarraituz, kontrako neurri hauek Nazioarteko Zuzenbideria begira neurri lejitimoak izan behar dira. Oso supostu zehatzetan onartzen ditu Nazioarteko Zuzenbideak honelako neurriak eta, beraz, hauetatik kampo inguruabar honek ez du inongo efekturik sortuko. Bestalde, Nazioarteko Zuzenbideak neurri horien edukina ere eraentzen du, batez ere indarraren erabilera debekatuz. Beraz, jurisprudentziaren eremuan zaila da aurkitzea honelako supostuen adierazpen espresuak. Estatuen praktikari dagokionez berriz, supostu honen aldeko borondatea ikusi daiteke organu ofizial ezberdinen adierazpenetatik. Doktrinaren baitan, azkenik, honen ahobatasuneko aurrezagupena aurkitu daiteke. Supostu hau proiektuaren 23 artikuloan jasotzen da (irakurri).     1. Ezinbesteko indarra  Ezinbesteko indarraren kasuan, bigarren Estatu baten portaerak ez du inongo garrantzirik. Kasu honetan, nazioarteko obligazio bat betetzera behartuta aurkitzen den Estatu batek obligazio horrek eskatutakoaren kontra aritzera bultzatuta aurkituko da, gainditu ezin duen indar batek behartuta edota aurrikusterik ez dagoen kanpo gertaera bategatik. Estatuak ez du beste irtenbiderik, bere jarrera bere borondatetik kanpo aurkitzen da, ezinbesteko portaera bat suposatzen du. Supostu honen ezaugarri bereizgarria beraz, borondate eza izango. Gainditu ezineko indar horren arrazoia mota askotakoa izan daiteke, bai naturak bultzatuta (adib. Katastrofe naturalak) bai gizakiaren ekintzak bultzatuta (subiranotasun zati baten galera edo estatuaren lurraldearen zati baten galera). Beraz, eman daitezkeen egoerak ugariak izan daitezke, baina guztietan aspektu komun bat ikusi daiteke: Estatuko organuek, bere borondatetik kanpo, nazioarteko obligazio bat betetzeko, materialki ezinduak aurkitzen dira. Praktikan kasuak ugariak dira.  Supostu honen aurrean gaudela ondorioztatzeko, bi ukanbehar bete beharko dira: alde batetik, ezinbesteko indar hau benetan jasanezina izan beharko da. Estatuak ezin izan behar du indar honen efektuetatik askatzea; bestetik, beharrezkoa da dagokion Estatuak egoera hori sortzeko inongo egintzarik egin ez izatea, ez nahita ez neglijentziaz ere. Supostu hau NZKaren proiektuko 24 artikuloan jasotzen da (irakurri).     1. Arrisku estremoa  Supostu honen baitan arrisku egoera baten aurrean aurkitzen gara, arrisku hau legezkontrako portaera egikaritzen duen Estatu baten organuen gain ematen da eta egoera berezi hori dela-eta, portaera horretatik at ez da beste irtenbiderik aurkitzen pertsona horien osotasuna mantentzeko.  Aurreko supostuarekin konparatuta, honakoan baliteke beste aukeraren bat egotea, eta ondorioz subjektuaren portaera ez da guztiz inboluntarioa. Hala ere, hartutako erabakia ez da ere guztiz askea, izan ere, erabakia hartzen duen subjektuak badaki nazioarteko araua betez gero bera eta berari konfiatutako gainontzeko pertsonak hil egingo zirela edo kalte larriak sufritu gutxienez. Hemendik eratorri daitekenez, arrisku estremoa, Estatuko organua osatzen duten pertsonen gain ematen da. Pertsonen premiazko egoera baten aurrean aurkitzen gara beraz, eta ez Estatu osoarena. Nazioarteko praktikan, supostu honen adibide ohikoenak beste Estatu baten mugaren bortxaketan gauzatu dira (bereziki aire eta itsas espazioen kasua), Estatu baten hegazkina beste Estatu batean lurreratze supostuak arrisku grabe bat dela-eta.  NZKak aztertu izan du ea bakarrik organu horren eta bertan partehartzen duten pertsonen bizitza diren supostu honen aurrean ezartzen gaituzten egoera bakarrak, edo ea beste interesen bat ekarri dezakeen inguruabar honen aplikazioa. Galdera honen aurrean, erantzuna izan da posible litzatekeela beste egoera batzu bertan sartzea, baina edozein kasutan, nazioarteko harremanen segurtasunagatik, ez da komeni egoeren eremua gehiegi zabaltzea. Honela ba, beti ere kontutan izan beharko da babestutako interesaren eta obligazioak babestutako interesaren arteko proportziozkotasuna, eta are gehiago, beharrezkoa izango da sakrifikatutako obligazioa gailendu den babesa baino garrantzi gutxiagokoa izatea. Guzti honen ondorioz, proiektuak supostu hau era honetan jaso zuen bere 25 artikuloan (irakurri).     1. Premiazko egoera  Termino honen bitartez adierazi nahi da Estatu batek, arrisku grabe eta berehalako batek mehatxatuta, bere oinarrizko interes bat babesteko, irtenbide bakarra nazioarteko obligazio batek ezarritako portaeraren kontra joatea baino ez duela. Premiazko egoeran, arrisku grabe hori ez dago pertsona fisikoei zuzenduta, baizik eta, Estatuaren existentzia berari, honen superbibentzia ekonomiko zein politikoari, eta haren funtzionamendurako oinarrizkoak diren serbitzuei.  Supostu hau aplikagarri izateko zenbait ukanbehar bete beharko ditu:      * Arriskuan aurkitzen den Estatuaren interesa funtsezkoa izatea, nahiz eta       beharrezkoa ez izan Estatuaren existentzia bera arriskuan izatea. Hau       kasu partikularrean aztertu beharko da.     * Arriskua, bere aldetik, benetan funtsezkoa behar du izan; Estatuaren       portaera, hura gainditzeko, aukera bakarra dela ulertuz. Hori bai,       Estatuaren portaera bere osotasunean beharko du izan nahitaezkoa.     * Inguruabar hau alegatzen duen Estatuak ezin izan du arrisku egoera horren       sortzean inolako erantzunkizunik izan, ez borondatez ez negligentziaz       ere.     * Azkenik, inguruabar hau ez da inoiz onartuko jarraitutako portaera ius       cogens izaerako arau baten kontra badoa.  Inguruabar hau NZKaren proiektuko 26 artikuloan aurkitzen dugu (irakurri).     1. Legezko defentsa  Nahiz eta Kartaren 2.4 artikuloak indarraren erabilera debekatu, Estatu batek beste Estatu baten agresioaren aurrean indarra erabiltze kasuetan ez da legezkontrako egintzarik gertatuko. Bai kasu honetan bai aurreko kasuan ere, Estatuak bere existentziaren baitan arrisku grabe bati aurre egin beharko dio; kasu konkretu honetan, aldez aurretik, beste Estatu baten legezkontrako egintza bat izango dugularik eta, konkretuki, indarraren erabilera suposatzen duen legezkontrako egintza bat. Kasu honetan, legezko defentsak indarraren erabilera defentsibo bat suposatuko du, helburu duelarik beste Estatu baten erasoa aurrera ez ateratzea eta, beti ere, Segurtasun Kontseiluak neurriak hartu bitartean. Inguruabar hau proiektuaren 22 artikuloan jasotzen da (beste gai batean azalduta dagoenez ez dugu hemen errepikatuko. Irakurri artikuloa).      1. Nazioarteko legezkontrako egintzaren efektuak. Kaltearen erreparatzea eta       erreparatzeko erak  a) Sarrera  Nazioarteko legezkontrako egintza guztiek harreman juridiko berriak sortzen dituzte hauen autorearen eta kaltea jasan duen Estatuaren artean. Hau izango da Proiektuaren bigarren zatia inspiratuko duen oinarrizko ideia. Beraz, hau kontutan hartzen badugu, logikoa da bigarren zati honetan “Estatu kaltetua”-ren kontzeptuaren definizioa aurkitzea. Hau Proiektuaren 43 artikuloan egiten da (irakurri). Bertan esaten denez, Estatu kaltetu izaera izango du Estatu baten legezkontrako egintza baten ondorioz bere eskubideren batean kaltea jasaten duen Estatua. Definizio orokor honekin batera, esan beharra dago kaltetutako eskubidea sortu daitekela bai aldebiko tratatu batetik, nazioarteko auzitegi edo erakunde baten erabaki batetik, aldeanitzeko tratatu batetik edota ohiturazko arau batetik. Bide honetan, azpimarratu behar da nazioarteko krimenen kasuan Nazioarteko komunitatea bere osotasunean izango dela kaltetua, eta ez bakarrik Estatu bakar bat edo multzo bat.  Aipatutako harreman berri horiek, alde batetik, kaltea egin duen Estatuarentzat obligazio berriak suposatzen dituzte, legezkontrako egintzaren etete eta konponketari lotuak; bestetik, kaltea jasan duen Estatuarentzat eskubideak, besteak beste kontrako neurriak hartzekoak.  Proiektuak jasotzen duen lehen obligazio espresua legezkontrako egintzaren etetea dugu. Hau da, obligazioa bortxatzen duen egintza gelditzea. Arau honek, alde batetik, Estatu kaltetua babesten du baina, era berean, nazioarteko komunitatea ere, izan ere, zuzenbidearen lehentasuna babesten baitu. Obligazio honen garrantzia, batez ere egintza jarraien kasuan ikusi daiteke. Proiektuak jasotzen duen obligazio nagusia legezkontrako egintzaren konponketa dugu. Abiapuntua, konponketa, arauaren bortxaketa aurreko egoera juridikoa berrezartzea dela da. Hau dela-eta definitu izan da dagozkien legezkontrako egintzak gertatu ez bailitzan legokeen egoera berrezartzera zuzendutako neurri multzoa gisa. Guzti hau onartuz, proiektuaren 31 artikuloan jaso zen kontzeptu hau (irakurri). Bestalde, kontutan izanda nazioarteko ohiturazko zuzenbidean kontrako neurriak onartutzat jotzen direla, kaltea jasan duen Estatuak bide hau erabili ahal izango du obligazioak bete ditezen (irakurri 50 eta hurrengo artikuloak bertan jasotakoa azalduz).  Azkenik, azpimarratu beharra dago, nazioarteko delitu eta krimenen arteko banaketa, proiektuaren zati honetan ere bere islada duela. Honela, legezkontrako egintza baten ondorio juridikoak finkatzerakoan banaketa hau kontutan izango da. Krimenaren kasuan delituen ondorio juridikoetaz aparte, bereziak diren beste bi ondorio batzen zaizkio: alde batetik, itzultzearen kasuan ez da inongo mugarik ezartzen; bestetik, nazioarteko komunitateko gainontzeko Estatuei legezkontrako egintza ez ezagutzeko, ez mantentzeko eta laguntzarik ez emateko obligazioa ezartzen die.     1. Kaltea erreparatzeko erak. Kalte-ordainketa egiteko akordio globalak  Dagoeneko ikusi dugun bezela, legezkontrako egintza baten aurrean, hura konpontzeko obligazioa sortzen da. Proiektuak jasotzen dituen konponketa erak honakoak dira: itzulketa edo berrezartzea, kalteordaina eta satisfamendua. Ikus ditzagun banan-bana:      * Itzulketa edo berrezartzea, konponketa biderik pefektuena dugu, izan ere,       legezkontrako egintzaren ondorioak ezabatzean datza. Honela, egintza       horiek akzio bat suposatuko balu neurri horren ezabatzea izango da       konponketa bidea; omisioa balitz berriz, ziurtatuko da Estatuak       obligazioa betetzen duela. Helburua beti izango da legezkontrako egintza       gertatu aurretik zegoen egoera berrezartzea (irakurri 36 artikuloa).       Zenbait kasutan bide hau erabiltzea, hala ere, ezinezkoa suertatuko da.     * Kalteordaina,bide hau ez da erabiliko bakarrik aurrekoa erabiltzea       posible ez denean. Hainbat kasutan, nahiz eta berrezartzea posiblea izan,       Estatuek nahiago izango dute kalteordain bat jasotzea. Supostu honetan,       konponketa diru kopuru baten ordainketa bidez egingo da. Hau kalkulatu       ahal izateko kontutan izan beharko da sortutako kaltea, bai ondasunetan       sortutako kalteak baina baita pertsonen gain sortutakoak. Partikularren       kontrako egintzetan ere kalteordaina aplikagarri izango da. Atzerritarren       ondasunen gain egindako kalteen kasuan kalteordaina bide ohizkoena dugu.       Honen inguruan supostu berezi bat azpimarratzea komenigarria da,       sortutako kalteak neurri legegile orokor baten ondorio direnean,       desjabetza kasu. Supostu hauetan, praktikak kalteordainketa akordio       globalen aldeko joera erakusten digu. Honek bi ezaugarri bereizgarri       ditu: batetik, zehaztugabeko harreman kopuru bat barne hartzen dute,       hauen eremua finkatzeko kaltetutako ondasunak edo neurri kaltegilea       kontutan hartzen direlarik; bestetik, kalteordaina ez da zertan sortutako       kaltearen balioarekin proportzionala izan behar. Kopuru global bat edo       gutxi gora-beherako bat izango da. Era orokor batean kalteordainaren       eraentza proiektuaren 37 artikuloan aurkitzen dugu.     * Satisfamendua,aurreko bideekin batera, konponketa bide hau jarraitu       daiteke ere. Bide hau legezkontrako egintza bat gertatzen den kasu       guztietan eman behar dela ulertzen da eta ez bakarrik Estatuek jasandako       kalteen kasuan. Satisfamendu termino honen barne sartu daitezke besteak       beste, mota ezberdinetako barkamen eskaerak eta atsekabe adierazpenak.       Egungo praktikan, barkamen eskaera hauek Gobernuaren adierazpen       publikoaren forma hartzen dute edo bide diplomatikoa jarraituz egindako       komunikazioak. Zenbait kasutan, satifamendu hau nazioarteko erakunde       batek gomendatutakoa izango da eta gerta liteke ulertzea, erakunde horrek       egindako adierazpena konponketa bide nahikoa izatea. Hau dugu Adolf       Eichman kasuan gertatutakoa. Zenbait kasutan satisfamendu hau izaera       ekonomikoa izan dezake. Guzti hau proiektuaren 38 artikuloan aurkitzen       dugu.  Puntu honekin bukatzeko esan NZK-ak legezkontrako gertaerak berriz gerta ez ditezen aurrikuspena egiten duela 30 artikuloan.
