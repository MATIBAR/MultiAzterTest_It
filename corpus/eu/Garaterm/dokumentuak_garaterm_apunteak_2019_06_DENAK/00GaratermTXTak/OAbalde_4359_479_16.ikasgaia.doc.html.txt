







16. Ikasgaia: Nazioarteko arauen aplikazioa segurtatzeko prozedurak (II)

   1. Autotutelako neurriak edo kontrako neurriak
   1. Sarrera
   2. Autotutelako neurrien azterketa eta bere baldintzak
   1. Nazioarteko zehapenak
   1. Alderdi orokorrak
   2. Nazio Batuen zehapen praktikaren azterketa
   3. Nazioarteko zehapen ekonomikoak




   1. Autotutelako neurriak edo kontrako neurriak

   1. Sarrera

Estatuen barne gertatzen den ez bezala, non Estatuko organuek zuzenbidea
urratzen duten sujetuei santzioak imposatzeko monopolio mantentzen duten,
Estatu berdin eta subiranoen Nazioarteko gizartean ez dugu inolako gorengo
organurik egiteko hau beteko duenik. Honela, Estatu baten edo gehiagoren aurka
hartu beharreko indar neurriak izaera indibiduala izamgo dute, eta Bere
eskubide edo interesetan kaltea jasan duen Estatuaren egitekoa izango da. Orain
arte esandakotik bi ezaugarri eratortzen dira: Alde batetik, egikaritzari
begiratuta, neurri hauek autotutela edo autobabesaren adierazpen bat izango
dira; bestetik, hauen helburuari begira, kontrako neurrigisa ulertu behar dira,
izan ere, aldez aurretik beste Estatu baten egintza ez-zilegi baten existentzia
suposatzen baitute.

Autotutela neurriak nazioarteko zuzenbideak mende honetan jasan duen garapena
islatzen dute. Aintzinean, arau baten aplikazioa ziurtatzeko indar neurri
tipikoa indar armatua genuen. Gerrara iritsi baino lehen, edo hau ekidin nahian
ere beste hainbat neurri aplikagarri ziren hala ere. Hauen artean, harreman
diplomatikoen haustura, erretortsio edo errepresaliak, bai armatuak bai
baketsuak, eta bahitura edo izaera ekonomikoko beste neurriak.

Egungo nazioarteko zuzenbideak berriz, indarrraren erabilera eta mehatxua
debekatzen ditu (Nazio Batuen Kartaren 2.4 artikuloa) eta honekin batera,
nazioarteko organu bat, Segurtasuin Kontseilua, bakea eta segurtasuna
mantentzeko botereak izango ditu. Beraz, egun, ez-zilegizkoak dira indar
armatuaren erabilera edo mehatxua suposatzen duten autotutela neurriak. Beste
autotutela neurriei dagokienez berriz, hauek bakeari begira arrisku bat
suposatzen dute, honek, besterik gabe, Estatuek nazioarteko erakundeetan duten
partehartzearen kontrakoa delarik. Dena den, kontraesan hau neurri bateraino
azalekoa besterik ez dugu. Izan ere, egun ulertu behar da, Nazioarteko
Erakundeen autoritateak ez duela erabat Estatu subiranoen gizartea baztertu eta
neurri askotan bi sistema hauen koexistentzia mantentzen da. Bestetik, Nazio
Batuek portaera larriak zehatzen dituen bitartean autotutela neurriak berriz
eremu zabalagoa izango dute.

   1. Autotutelako neurrien azterketa eta bere baldintzak

Banan-bana ikusiko ditugu zeintzuk diren autotutela neurri hauek :
    * Harreman diplomatikoen haustura. Huaen bitartez, Estatu batek bukaera
      ematen die beste Estatu bat edo gehiagorekin zituen harremanei ulertuz
      hauen portaera nazioarteko zuzenbidearen kontrakoa dela edota bere
      interesak kaltetzen dituela. Neurri honen adibideak ditugu Espainia eta
      Guatemalaren arteko harreman haustura 1980an eta Estatu Batuak eta Iran-
      en arteko harreman haustura 1979an. Lehenengo gainbegiratu batean neurri
      honen efektuak mugatuak direla uste badaiteke ere kontutan izan behar da
      hauek aldebiko tratatuen aplikazio ukitu ditzaketela eta honekin batera
      laguntza ekonomiko eta Estatuen arteko elkartrukeak.
    * Erretortsio neurriak. Hauek, beste Estatuarekiko kaltegarriak suertatu
      daitezkeen hainbat egintzak dira. Egintza hauek nazioarteko
      zuzenbidearekin bat datozte eta hauen helburua da aldez aurretik izaera
      bereko portaerak egin dituen Estatu bati erantzutea. Erretortsio neurri
      hauek ez dute inongo obligazio juridikorik hausten eta hauen xedea, beste
      Estatu horri esleitzen zaizkion onura eta erraztasunak mugatzea edo
      ezabatzea izango da, azken honek bere jarrera aldatu dezan. Erretortsio
      neurri hauen artean aipatu daitezke: misio diplomatikoen partaideak
      kanporatzea, hauen mugikortasuna mugatzea, beste Estatu horren nazionalen
      kanporatzea eta azken finean, Estatu horren itsassontzi eta hegazkinen
      sarrera mugatzea edo ezabatzea.
    * Errepresaliak. Neurri hauek printzipioz nazioarteko zuzenbidearen
      erregela baten bortxaketa suposatzen dute, baino zenbait kasutan
      justifikatuak daude, izan ere, aldez aurretiko zuzenbidearen beste
      bortxaketa bati erantzuten baitiote. Hauek erabiltzeko ukanbeharrei
      dagokienez, egun, honakoa bete beharko da: lehenik eta behin, neurri
      hauek indar armatuaren erabilera edo mehatxua ez suposatzea; bestetik,
      aldez aurretik eman den egintza ez-zilegi bati erantzuna eman behar
      diote, beraz, beharrezkoak eta ezinbestekoak izan beharko dira (bestelako
      neurriak hartzea posible bada hauek hartu beharko dira); azkenik,
      jasandako kaltearekin proportzionalak behar dute izan.
    * Izaera ekonomikoko autotutela neurriak. Neurri hauen garrantzia egungo
      nazioarteko gizartean haundia da eta 1945etik egundaino ehun kasu baino
      gehiago aztertu daitezke hauen erabileraren inguruan. Funtsean neurri
      hauek elkartruke ekonomiko eta finantzieroen aldaketa bat suposatzen
      dute. Merkantzien esportazio debekatu dezakete (bahitura edo enbargoaren
      kasuan) edota merkantzien inportazioa debekatu (boikot-aren kasuan).
      Laguntza ekonomikoen amaiera suposatu dezakete ere. Eta azkenik, bi
      Estatuen arteko komunikazioak (itsasoz, airez edo lurrez egindakoak)
      debekatzea. Beraz, laburtuz, neurri ekonomiko hauek globalak edo izaera
      selektiboa dutenak izan daitezke. Hauekin bukatzeko esan behar da
      printzipioz neurri ekonomiko hauek Estatuen barne arazoetan sartzeko
      debekuaren kontra ez badoaz ere, zenbait kasutan neurrien efektuak
      begiratuta, hauen legitimitatea zalantzan jarri dezakete. Honen adibide
      izan daiteke Helms-Burton legea.

Neurri guzti hauek aplikatzeko ukanbeharrei dagokienez, Hauetako zenbait,
errepresaliak aipatzerakoan azaldu baditugu ere, modu labur batean jasoko
ditugu orain:

+ NJAk adierazi duen bezela, kontrako neurri hauek beste Estatu baten ez-
zilegizko egintza baten erantzun bezela izango direla bakarik zilegizkoak eta
beti ere Estatu konkretu horiei zuzentzen diren heinean.
+ Neurri hauen helburua egintza ez-zilegia egin duen Estatua bere obligazioak
betetzera bultzatzea izan behar dute helburu eta neurria beti atzera bueltatu
ahal izan beharko da, hau da, deseman.
+ Kaltea jasan duen Estatuak, autotutela neurriak indarrean jarri baino lehen
konponketa saioren bat egin beharko du, hau da, Estatu bortxatzaileari aukera
eman behar dio bere jarrerari amaiera emateko.
+ Azkenik, kontrako neurri baten efektuak jasandako kalteekiko proportzionala
behar du izan. Neurria beharrezko eta ezinbestekoa izan behar da eta inolaz ere
gehiegizkoa.


   1. Nazioarteko zehapenak

   1. Alderdi orokorrak

Zehapena arau juridikoen aplikazioa ziurtatzeko prozedura sozial gisa ulertzen
bada, orain arte aztertutako autotutela neurriak zehapen gisa kontsideratu
beharko dira. Hala ere, garbi geratu behar da erantzun indibidualak ditugula.
Hauen aurrean erantzun kolektiboak ditugu. Bertan, erantzuna ez dator bakarrik
Estatu kopuru batetik baizik eta erantzun honek erakunde baten autoritatea
adierazten du ere. Modu honetan, egungo nazioarteko zuzenbidean benetako
nazioarteko zehapen gisa azken hauek hartu daitezke, hau da, nazioarteko
erakunde baten eremuan hartzen diren izaera kolektiboko erantzunak.

Zehapen hauen klasifikazioari dagokionez, bi zehapen multzo banatu daitezke:
lehenengo batean, Estatu batek Nazioarteko Erakunde batekiko dituen obligazioen
bortxaketatik eratortzen direnak izango dira. Kasu hauetan, Estatu hauen
eskubide edo status-aren galtzea edo mugapena suposatu dezake. Nazio Batuen
kasuan aipagarriak dira Kartaren 5., 6. Eta 19. artikuloak; bestetik, eta hemen
interesatzen zaizkigunak, nazioarteko zuzenbidearen bortxaketa larri baten
ondorioz inposatzen diren zehapenak ditugu. Kasu hauetan, eta Kartaren 41 eta
42 artikuloak jarraituta honako zehapenak ikus daitezke: zehapen politikoak,
harreman diplomatikoen haustura, komunikazioen amaiera, zehapen ekonomikoak
eta, azkenik, zehapen militarrak. Praktikak batetik,erakusten digu normalean
zehapen mota bat baino gehiago erabiltzen dela batera eta bestetik, zehapen
hauek aplikatzerako orduan aplikazio gradual bat jarraitzen dela, arinenetik
larrienera pasaz.

   1. Nazio Batuen zehapenen praktikaren azterketa

Nazio Batuen organuek ezarri ditzazketen zehapenak Kartaren printzipio eta
arauak aplikatzera ziurtatzera zuzendutak daude, eta bereziki, nazioarteko bake
eta segurtasuna mantentzera. Helburu hau lortzearren bi organu ezberdinei eman
zaie eskuduntza arlo honetan. Alde batetik, Kartaren VII. Kapituloak Segurtasun
Kontseiluari oso botere zabalak ematen dizkio eta gainera honen erabakiak
nahitaez betebeharrekoak izango dira (25. Art.). Bestetik, Batzar Nagusiak ere
zenbait eskuduntza izango ditu ere arlo honetan (11.2. art.):

    * Batzar Nagusiari dagokionez, bake eta segurtasunaren mantentzeari buruzko
      edozein gai aztertu dezake, bai estatu batek eskatuta bai Segurtasun
      Kontseiluak eskatuta. Erabakiak hartzeko botererik ez badu ere gai
      honetan nahi dituen gomendapen guztiak egin ahal izango ditu, hauen barne
      neurri zehatzaileak daudelarik. Dena den, Estatuek uizango dira zehapen
      hauek aurrera eramango dituztenak. Muga bakarra izango du: Segurtasun
      Kontseiluak gaia aztertzen ari denean Batzar Nagusiak ezin izango du
      inongo gomendiorik eman hark eskatzen ez dion bitartean.

Batzar Nagusiaren botereak 377 (V) Ebazpenak haunditu egin ditu hala ere eta
Segurtasun Kontseiluak ahobatasun falta dela eta bere egitekoa betetzen ez duen
kasuetan Batzar Nagusiak dagokion gaia bere esku hartuko du.

    * Segurtasun Kontseiluak Kartaren VII. Kapituloari jarraiki hainbat neurri
      probisional har ditzake, hauen artean ditugularik su etenaren agindua,
      etabar. Hauekin batera benetako zehapenak hartu ahal izango ditu bai kide
      den Estatu baten kontra baina baita kide ez den Estatuen kontra ere.
      Zehapen hauek bi motatakoak izan daitezke: alde batetik, indar armatuaren
      erabilera suposatzen ez dituztenak (Kartaren 41. Art.), hauen barne
      daudelarik, harreman ekonomikoen haustura, garraiobide komunikazioaren
      etetea eta harreman diplomatikoen haustura. Bestetik, aurrekoak
      emaitzarik lortzen ez badute, indarraren erabilera suposatzen duten
      zehapenak hartu ahal izango ditu (Kartaren 42. Art.). Azken kasu honetan
      43 eta 48 artikulo bitartean jasotzen dira Nazio Batuen kideek
      erakundeari utzi beharreko indarren mekanismoak.




