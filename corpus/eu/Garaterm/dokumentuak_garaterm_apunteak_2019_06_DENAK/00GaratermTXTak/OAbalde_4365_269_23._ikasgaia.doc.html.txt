







23. IKASGAIA

1-ITSASOEN LIBERTATE-PRINTZIOA:
         1. DOGMAREN FORMAZIOA ETA KONTSOLIDAZIOA.

2.ITSASZABALAREN ERREGIMEN JURIDIKOA.
2.1._ITSASZABALEKO_LIBERTATEAK
1958ko Konbentzioak bere lehen art.an honela definitzen zuen itsaszabala:
lurraldeko itsasoari eta barne-urei ez dagokien itsas zatia bezala. 1982ko
Konbentzioarekin, ordea, espazio berriak sortu ziren eta itsaszabalaren
interpretazio hertsiago bat ekarri zuen. Era honetan, 82ko Ituneko 86.art.an
honela zehazten da itsaszabala: Est. baten zona ekonomiko esklusiboan,
lurraldeko itsasoan, barne-uretan edota artxipelagoko-uretan (Est.
artxipelagikoa bada) sartzen ez diren gainontzeko itsas zatiak.
Ondorioz, esan daiteke itsaszabala askatasun sistema bat bezala uler
daitekeela. Ondorioz, inongo Est.uk ezin du legitimoki bere subiranotasunpean
hartu itsaszabaleko zonarik. Aipaturiko askatasun sistema hau kostalderik
gabeko Est.entzat ere hedatzen da. Ituneko 87. Art.an aipatzen dira zeintzuk
diren askatasun sistema hori osatzen duten askatasunak:
1-Itsasketa/nabegazio ask.
2-Arrantza ask.
3-Itsasazpian kable eta tutuak jartzeko ask.
4-Hegaldi ask.
Lau hauetaz gain, 1958ko Hitzarmenean jasoak, beste bi berri sartu zituen 82ko
Itunak:
5-Ikerketa zientifikoa burutzeko ask.
6-Uharte artifizialak eta nazioarteko zuz.ak onarturiko beste egiturak sortzeko
ask.
Guk, lau lehenengoak aztertuko ditugu bereziki:
1-Itsasketa esk.-esan bezala, Est guztiek, kostaldekoak izan edo ez,
itsaszabalean nabigatzeko esk dute euren ikurrinaren pean (90. Art). Beraz,
art. honetan ikurrinaren binkulu juridikoa ezartzen da; era honetan, Est.
bakoitzak erabakiko ditu itsasontziek euren naziokotasuna eskuratzeko bete
behar dituzten baldintzak; baldintza hauek betez gero, ontziek esk. izango dute
Est. horren bandera eramateko. 1958ko Itunean, naziokotasunari dagokionean,
egiazko harreman bat galdatzen zen ukanbehar bezala. Hau da, Est.ak egiazko
botere bat egikaritu behar zuen ontziaren gainean maila administratibo, tekniko
eta sozialean. Hau dela eta, esan daiteke itsaszabaleko nabigazioa askatasun
printzipioan oinarritzen dela eta, itsasontzi bakoitza, dagokion Est.ren
eskumen pean egongo dela. Arau orokor honetan badira salbuespenak; esaterako
nazioarteko erakunde baten ikurrinpean doazen itsasontziak (esaterako, Nazio
Batuen edo euren organismo ofizialen menpe dauden erakundeak). Hauen kasua 93.
Art.an eraentzen da.
2-Arrantza ask.- 1958ko Itunaren arauketa de facto derogatua geratu zen 1982ko
itunarekin. Izan ere, 58ko Itunak oinarri bezala zuen itsas-espazioen
kontzeptzioak ez zuen 1982koak arautzen zuenarekin zerikusirik; askoz
mugatuagoa baitzen zen lehena. 1982ko Itunaren 116-120 art.en bitartean
arautzen da ask. hau. Oraingoan, ordea, arrantza esk ez da jada esk. absolutu
bat. Honen zergaitia, baliabideen urritze edo gutxitze eta desagertzean dago;
izan ere, nazioarteko kooperazioak Est.ak bultzatu ditu arlo honetan neurriak
hartzera. Hori dela eta, arrantza ask. mugatu egin da arrantza indiskriminatuak
ekiditeko.

3- Itsasazpian kable eta tutuak jartzeko ask.1982ko Konbenioko 112 eta 115
art.en bitartean arautua. Nazioarteko kooperazio arrazoietan oinarritua dago.
4-Hegaldi ask.Itsaszabaleko Konbenioan, lehenik, eta 1982ko Itunean, ondoren,
kodifikatua; hala ere, modu orokor batean jasotzen da, izan ere, gai hau ez
baita itsas zuz.a eraentzen duten konbenioen arloan sartzen, baizik eta aire
espazioa eranetzen duten konbenioetan.

2.2._ESTATU-ESKUDUNTZEN_ERABILERA_ITSASZABALEAN_ETA_LIBERTATE_ERREGIMENAREN
MUGAK.
Itsaszabalaren askatasuna Estatuen subiranotasun ezan bihurtzen bada ere,
badira egoera edo supostu berezi batzuk. Egoera berezi hauen aurrean, Est.ek
zenbait Estatu-eskuduntza egikari ditzakete itsaszabalean. Beste era batera
esanda, itsaszabaleko askatasun absolutuak muga edo limiteak dauzka. Aipaturiko
egoera berezi horiek aztertuko ditugu segidan. Modo orokor batean, esan daiteke
atzerriko zenbait ontziren gainean egikari daitekeela eskuduntza hau;
esaterako, Est. baten subiranotasunaren edo barne segurtasunaren aurka jokatu
duten itsasontzien kasuan edota, nazioarteko komunitateak babesten dituen
interes edo arauak urratzen dituzten ontzien kasua. Zehazki, hauek dira egoera
berezi horiek:
a-Esklabuen salerosketa/trata.
b-pirateria
d-errekonozimendu edo bisita esk.
e-pertsekuzio esk.
f-kutsadura egoerak
g-1982ko Itunean jasotako egoera berriak
 g1-droga-trafiko arazoak (represión del tráfico ilícito de estupefacientes y
sustancias sicotrópicas)
g2-komunikazio edo transmisio arazoak (represión de transmisiones de radio
otelevisión no autorizadas desde el alta mar)
A-Esklabuen salerosketa/trata-Konbenioko 99. Art.ak dio, edozein Est. behartua
dagoela bere banderapean esklabuen garraioa burutzen dituzten itasontzien
gaineko neurri efektiboak hartzeko; hala nola, trafikoa ekiditeko edo
zigortzeko. Kasu honetan, esklabuen merkataritza burutzen duen itsasontziak
ikurrina eramateko baldintzak bete ditzake aurrez, baina burutzen duen
iharduera dela eta, ikurrin horren erabilera ez-zilegizkoa bilakatzen da. Ontzi
batean errefuxiatzen den esklabua, pertsona askea bihurtuko da ipsp facto
edozein delarik ontzi horren ikurrina.
B-Pirateria-Ituneko 101. Art.an definitzen da zer kontsideratzen den pirateria
(irakurri 650. Orr.). Pirateriak dakarren eragin juridiko nagusiena honokoa da:
pirateria burutzen duen ontzia, daraman bandera daramala ere, edozein
Est.rengatik atxilotuak izan daitezke itsaszabalean. Kasu honetan, atxiloketa
burutu duen Est.ren autoritate judizialei dagokie penaren zehaztapena eta
ontziaren barruko ondasunen gaineko neurriak hartzea. Kontuan hartu behar da,
atxiloketa hau egin dezaketen ontziak gerrako ontziak direla edota, baita ere,
Est. bateko gobernu baten zerbitzuan egonik, atxiloketa bat burutzeko baimena
duten ontziak.
D-Errekonozimendu edo bisita esk. –82ko Konbenioaren 110. Art.an jasoa dago.
Kasu honetan, gerra ontzi batek, arrazoi sendoak baditu merkatal ontzi baten
iharduera legezkontrakoa dela uste izateko, esk. izango du errekonozimendu edo
bisita egiteko. Legezkontrako egoera horien barnean sartuko lirateke:
pirateria, esklabu salerosketa, transmisio ez baimenduak, naziokotasun eza
edota ikurrina faltsua. Errekonozimendua egin eta ez bada aurreko egoerarik
ematen, merkatal ontzia indemnizatua izango da jasan duen kalte edo
galerengatik.
E-Jarraipen esk. Konbenioaren 111. Art.an eraendua. Esk. honen arrazoia oso
garbia da. Izan ere, ez balitz arrezagutuko, Kostaldeko Est.en autobabesa
ahulduko litzateke. Kostaldeko Est. baten subiranotasunpean dauden uren barruan
delituren bat burutu ondoren, ontzi bat eskumenetik libre geratuko balitz
itsaszabalean, kontraesan handi bat emango litzateke. Hori dela eta, esk. hau
aitortzen zaio Kostaldeko Est.ri bere uretan delitu bat burutu duen ontziari
itsaszabaleraino jarraitzeko. Hots, atzerriko ontzi baten jarraipena egiteko
ezinbesteko ukanbeharra da arrazoi oinarrituak izatea, hau da, delitua edo
urrapena burutu den ziurtasun motibatu bat. Jarraipen esk. hau soilik
Kostaldeko Est.ko gerra ontzi edota aeronabe militarrei aitortzen zaie.
F-Kutsadura egoerak- kutsadura arriskuak Est. asko bultzatu ditu itsaszabalean
neurriak hartzeko posibilitatera. Hala ere, aukera hau ez zen modu orokorrean
Itsaszabaleko Konbenioan jaso (bertan hidrokarburo edo jatorri radioaktiboko
kutsaduraz baizik ez zen hitz egiten). Baina 1969ko Bruselasko Itunaren 1.
art.an honokoa ezartzen da: Est.ek itsaszabalean neurriak hartu ahal izango
dituzte euren kostalde edo interes albokideak kaltetu ditzaketen kutsadura
mehatxuak aurrezaintzeko, ekiditeko edota gutxitzeko. Egoera eta neurri hauen
arrazoia kutsaduraren ondorio larrietan datza. Bestalde, 1982ko Konbenioak
intrbentzio esk. hau arrezagutzen du 221. Art.an (irakurri)
G-. 1982ko Itunean jasotako egoera berriak.
1982ko Itunean, 1958koan jaso ez ziren zenbait egoera jasotzen dira.
G.1._Droga_trafiko_arazoa.Itunaren 108. Art.an jasoa (irakurri). Ikus
daitekeenez, itunaren ikuspegiak ez du kooperazio maila igarotzen eta,
ondorioz, borondatezkoa bihurtzen da kooperazioa. Hori dela eta, egoera hau ez
da lehenago aipatu dugun bisita edo errekonozimendu supostuan sartzen. Hala
ere, Nazio Batuek ospatu 1988ko abenduaren 20an Vienan droga trafikoa ekiditeko
egin zuten Itunaren (“Convención de las Naciones Unidas contra el tráfico
ilícito de estupefacientes y sustancias sicotrópicas” delakoa) 17. Art.an
onartzen da honokoa: Itunaren kide diren Est.ek arrazoizko zioak badituzte
beste Est. baten banderapean doan ontzi bat legezkontrako trafikorako erabilia
izaten ari dela uste izateko, esk. izango dute, baimena eskatu onodren, ontzi
hori ikuskatzeko eta beharrezkoak diren neurriak hartzeko. Era honetan, Itun
honen bidez, bide bat sortzen da Est.entzako beste Est.en gaineko interbentzioa
gauzatzeko droga trafikoaren arazoan.
G.2. Komunikazio edo transmisio arazoak. Emisora piraten kasua izango litzateke
hau. Beste hitzetan esanda, legezkontrako modu batean irrati edo telebista
emanaldiak itsaszabaletik burutzen dituzten ontzien kasua. Kasu honetan, Est.
baten barne araudia urratzen dute komunikazio horiek. Hori dela eta, 1982ko
Itunaren 109 art.an, baimen gabeko transmisio bat zer den definitu ondoren,
honakoa arautzen da: itsaszabaletik baimenik gabeko transmisio bat aurrera
eramaten duen pertsona epaitegien aurrean prozesatua izango da; epaiketa burutu
dezaketen Est.ak honokoak izango lirateke:
-transmisioa egin den ontziko ikurrinaren Est.ak
-transmisioaren instalazioa registratua dagoen tokiko Est.ak
-atxilotuaren naziokotasuna duen Est.ak
-transmisioak jaso daitezkeen Est.ek
-transmisioak interferentziak sortarazten dituzten Est.ek

Laburtuz: Ikus daitekeenez, salbuespen egoerak asko dira Itsaszabaleko
eraentzan. Salbuespen hauek Est.en eskumenak areagotzen dituzte eta, era
honetan, Est.ek itsaszabalean zenbait eskuduntza egikari ditzakete; gainera,
eskuduntza hauek naziokotasun ezberdina duten ontziekiko egikari ditzakete.
Epigrafe hau amaitzeko, ezinbestekoa da itsaszabalean burutzen diren froga
nuklearren zilegitasunari buruzko ohar bat. Izan ere, galdera hauxe da:
nazioarteko ordenamenduak halako egintzak ahalbidetzen ditu? Erantzuna ezezkoa
izatekotan, zein neurriraino dira iharduera horiek Kostaldeko Est.en
interbentzio zuzen baten objektu? 1974an Australia eta Zelanda Berriak
Frantziaren aurkako salaketa jarri zuten azken honen iharduera nuklearra zela
eta. Hala ere, Nazioarteko Justizi Auzitegia ez zen arazoaren muinean sartu eta
ez zuen iharduera nuklearren legezkotasunari buruz ezer adierazi. 1995eko
irailaren 22ko Auto batean (Zelanda Berria eta Frantziaren arteko gatazka bati
erantzunez) bere aurreko postura mantendu zuen. Kontuan hartu behar da, 1982ko
Itunaren 88. Art.an zera esaten dela: itsaszabala esklusiboki xede baketsuekin
soilik erabiliko da. 1963an tratatu bat sinatu zen Moskun arma nuklearren
frogen aurkakoa; tratatu hura sinatu zuten Est.ek bere burua behartu zuten
halako frogarik ez egiteko. Frantzia, ordea, ez zen tratatu horretako kide
izan.
Konklusio bezala, esan daiteke, halako frogak, froga nuklearrak alegia,
legezkontrakoak direla itsaszabalaren erabilera ez zilegi bat inplikatzen
dutelako. Gainera, beste Est.ek egin ditzaketen bestelako erabilera motak
galarazten dituzte eta efektu kaltegarriak sor ditzakete bai itsasoan eta baita
frogak egiten diren lekutik hurbil dauden Est.en lurraldean ere.

