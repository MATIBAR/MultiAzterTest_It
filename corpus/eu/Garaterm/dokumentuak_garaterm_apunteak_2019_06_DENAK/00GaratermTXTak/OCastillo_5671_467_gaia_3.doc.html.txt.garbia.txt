                          3. GAIA.Koordinazio-konposatuen lotura Koordinazio-konposatuak batik bat metalen eta estekatzaileen arteko loturagatik dira bereziak. Lotura honek ahalbidetzen du propietate oso desberdinak, eta askotan kontrajarriak, lortzea: diamagnetismoa, paramagnetismoa, kolorea, geldotasuna, labilitatea... Hainbat teoria proposatu dira koordinazio- konposatuen lotura azaltzeko: balentzia loturaren teoria, eremu kristalinoaren teoria eta estekatzaileen eremuaren teoria, besteak beste. Lehengo teoriak, Linus Pauling-ek garatua Lewisen eta hibridazio teoriaren hedapen bezala, ospe handia izan zuen, baina eragozpen handi bat zuen: konposatuen propietateak «a posteriori» azaltzeko soilik zen gauza, edo bestela esanda, ez zen gauza konposatu baten propietateak aurresateko. Beraz, erabilgarritasun gutxiko teoria izanik, gaur egun ez zaio arreta handiegirik ematen. Bigarren teoria, eremu kristalinoaren teoria, nahiz eta egun komunitate zientifikoak oro har onartzen duen bere oinarri teorikoak ez direla zuzenak, oraindik koordinazio-kimikako programa guztietan irakasten da. Horren arrazoia oso sinplea da: ulerterraza dela, bisuala eta, batez ere, ia beti propietateak arrakastatsuki aurresaten dituela. Mundu mailako ospea duten bi zientifiko hauen esaldiek laburbiltzen dute eremu kristalinoaren teoriarekin gertatzen dena:                                                                                            Konplexu karratu lauen kasuan, ezinbestekoa da -elkarrekintza kontuan hartzea d orbitalen banaketa-diagrama zuzena eskuratzeko. 
