









 MERKATARIAREN ORDEZKAPENA.




   1. LANKIDETZA ETA ORDEZKAPENA MERKATARITZAKO KODEAN

Bere negozioa aurrera emateko enpresariak, edo merkatariak, baliabide ekonomiko
eta pertsonal desberdinak antolatzen ditu. Beste pertsona batzuen lankidetza
behar duela bere jardueran argia da eta ez du azalpen berezirik behar. Lankide
horiekin duen harremana era desberdinetakoa izaten da eta juridikoki izaera
desberdina izan dezake. Batetik langileak izango ditu, menpekoak, eta lan
zuzenbideari lotuta daudenak. Eta bestetik lankide independienteak ere izan
ditzake, merkatariak direnak eta merkataritzako kontratu desberdinez lotzen
direnak (komisiogileak, agenteak).

Merkataritzako kodeak merkatariaren lankidetza bigarren liburuaren hirugarren
tituluan arautzen du. “Merkataritzako komisioa” izenburuarekin komisio
kontratua (merkataritzako mandatua) jasotzen du (244-280 artk.) eta honekin
batera, eraentza bereziarekin, ordezkapena merkataritzako zuzenbidean (281-302
artk.).

Merkataritzako mandatua1 komisio deitzen da MKko 44. artikuluan eta kontratu
horren bitartez komisiohartzaileak egiten duen merkatariaren interesen gestioa
antolatzen da2. Baina kontratu honek ez du garrantzi berezirik merkatariaren
ordezkapenaren eremuan, horregatik ez da aztertuko ikasgai honetan.

Ikusiko duguna, beraz, hirugarren tituloaren bigarren sekzioa izango da:
Merkataritzako mandatuaren beste modalitate batzuk. Faktorea, dependiente eta
langinak (mancebos). Pertsona hauek dira, MKko 281. artikuloaren arabera,
enpresariak trafiko osoa edo zati bat bere izenean gauzatzeko, nola trafiko
horretan laguntzeko, izendatzen dituenak. Merkatariaren borondatezko
ordezkariak dira, beraz ordezkapen horren fundamentua bien artean egindako
ahalordetze negozio juridikoa da. Iturri hau, dena den, itxura juridikoaren
printzipioarekin osatu behar da trafikoa eta fede honeko hirugarrenak
babesteko.


   1. AHALORDEDUN OROKORRA

         1. Kontzeptua eta ezaugarriak

MKko 283. artikuloaren arabera faktorea da merkatariaren izenean, honen
baimenarekin, eta emandako ahalmenen barnean, enpresa kudeatzen duen gerentea.
(“El gerente de una empresa o establecimiento fabril o comercial por cuenta
ajena, autorizado para administrarlo, dirigirlo y contratar sobre las cosas
concernientes a él con más o menos facultades, según haya tenido por
conveniente el propietario, tendrá el concepto legal de factor...”).

Faktore edo gerente horrek jarduteko gaitasun osoa izan behar du eta
merkatariak emandako ahalordea (282 art.). Faktorea da merkataritzako jarduera
garatzen duena, baina ez du bere kontura egiten, beste batenera baizik,
horregatik ez da bera merkataria.

Faktoreak beti bere mandatariaren izenean kontratatzen du eta izenpetzen dituen
dokumentu guztietan bere ordezkatuaren izenean egiten duela adierazi beharko du
(284 art.). Ordezkapen zuzenaren kasuan gaude, beraz. Horrela kontratatzen
denean obligazioak merkatariarenak dira, negozioaren titulodunarenak, eta
hirugarrenak ezingo dio faktoeari erantzukizunik eskatu (285 art.). Baina
faktoreak bere izen propioan kontratatuko balu, bera izango da erantzule; dena
den, merkatariaren kontura egin badu, hirugarrenak aukera izango du
merkatariari edo faktoreari erantzukizuna eskatzeko (287 art.).

Merkatariaren eta faktorearen artean dagoen harremana bikoitza dela esan
dezakegu: alde batetik, enpresak hirugarrenekin dituen harremanen ikuspegitik,
mandatu kontratu bat ematen da bien artean; baina barneko ikuspegitik lan
harreman bat dago. Gerentea zuzendaritzaren maila altuenean kokatzen denean,
lan harremana izaera berezikoa da (goi zuzendaritzako pertsonala) eta eraentza
berezi du: 1382/1985 ED. Bestela lan harremanari langileen estatutoa aplikatuko
zaio.

Merkataritzako Erregistroaren Erregelamenduaren arabera (87.2. art.)
faktorearen ahalordea inskribatu egin behar da, baina inskripzio horrek izaera
deklaratzailea du. Inskribatzearen edo ez inskribatzearen ondorioak publizitate
materialaren printzipioa jarraituz ulertu beharko dira (MK 21. art.).

Ahalordea iraungiko da errebokazio espresuagatik (290. art.); merkatariak
enpresa besterentzeagatik (291 I. art.) edo faktoreak uko egiteagatik (KZ
1732.2. art. analogiaz): baina merkatariaren heriotzak ez dauka iraungitze
efektu hori (290. art.).


         1. Ahalordearen eremua

Urteetan eztabaidatu zen espainiar doktrinan faktorearen ahalordearen eremuaren
arazoa: batzuentzat legez finkatua zegoela ulertu beharra zegoen, trafikoaren
eta fede honeko hirugarrenen interesean, eta beste batzuentzako kontratuz
finkatu behar zela ulertzen zen. Eztabaida konpondutzat eman zen, lehenengo
tesia nagusitu zelarik, baina berriro ere sortu da azken urteetan konfidantzan
oinarritzen den erantzukizunaren pentsamendua garatzen joan den einean.

Argi izan behar den lehenengo ideia ahalordearen orokortasunarena da. Kodeak
ahalordetu orokorra eta singularrak desberdintzen ditu, lehenengoaren ahalordea
merkataritzako erregistroan inskribatu behar delarik eta besteena ez. Baina
kodeak dio, baita, faktoreak merkatariak emandako ahalmenak izango dituela:“más
o menos facultades, según haya tenido por conveniente el propietario”.Beraz,
ahalordea orokorra da, baina mugak izan ditzake: norainokoak? Eta zer
ondoriorekin?

Bi tesi defendatu dita galdera hauei erantzun bat ematerakoan: Ahalorde tipiko
mugaezinaren tesia eta ahalorde mugagarriaren tesia.

    * Ahalorde tipiko mugaezinaren tesia3

Tesi honentzako MKko 283. artikuloan aipatzen diren ahalordearen mugak ez dira
hirugarrenei aurkajargarriak, hau da beraien eraginkortasuna merkatari eta
faktorearen arteko barneko harremanetara mugatzen da. Merkatari batek
ahalordetu orokor bat izendatzen duenean hirugarrenek izan dezaketen
konfidantza babestu behar da eta ahalorde hori orokor bezala ulertu behar da,
hau da, mugarik gabekoa. Horrrela egiten du kodeak 286. artikuloan.

Artikulo honen arabera establezimendu, fabrika edo merkataritzako enpresa
bateko ageriko faktoreak egindako kontratuak enpresa edo sozietatearen jabeak
egin dituela uste izango da, nahiz eta kontratua egitean faktoreak ez adierazi
nagusiaren izenean ari zela,eta_ezin_izango_da_alegatukonfidantza abusua
edoahalmenen_urratzea_egon_dela, ezta faktore hori objetu diren efektuez jabetu
denik ere; betiere, kontratu horiek establezimenduaren jarduera edo trafikoaten
objetuei buruzkoak izan behar dira, eta bestelakoak izanez gero, faktoreak
merkatariearen aginduz jarduetea edota horrek faktorearen kudeaketa onartzea,
dela esanbidez, dela ekintza positiboen bidez, ematen bada.


    * Ahalorde mugagarriaren tesia4

Kontrako tesia izan da nagusitu dena, bai doktrinan, bai jurisprudentzian. Tesi
honetzako bi supostu desberdindu behar dira: merkataritzako erregistroan
inskribatu den ahalordearena eta inskribatu ez denarena. Faktorearen izendapena
eta ahalordea inskribatu direnean (factor expreso), MKko 283. artikuloa da
aplikagarri, beraz, inskribatutako mugak aurkajargarriak dira MKko 21.
artikuloa jarraituz (publizitate materialaren printzipioa). Ahalorde orokorra
ez da ahalorde mugagabea, eta merkatariak gorde dezake bere eskuetan hainbat
erabakiren kontrola.

MKko 286. artikuloa kontutan izan beharko da ahalordea inskribatu ez denean,
faktore nabarmenaren edo ageriaren kasuan (factor notorio). Aurreko kasuan
hirugarrenek badute, erregistroa kontsultatuz, ahalordearen edukia ezagutzeko
aukera. Faktorea inskribatu ez denean, aldiz, ez dute aukera hori. Hor bai,
beharrrezkoa dela trafikoaren segurtasuna eta fede honeko hirugarrenen
interesak babestea. Artikulo hau, beraz, itxura juridikoaren teoriaren adibide
bat litzake: itxura sortu duenak, merkatariak, bertan oinarritzen den
konfidantzaren arabera jardun beharko du.

Tesi honek oztopo bat aurkitzen du MKko 21. artikuloan: kodeak dio
inskribatutako egintzak aurkajargarriak direla BORMEn argitaratzen direnetik,
baina faktorearen ahalordearen edukia ez da argitaratzen; argitaratzen den
bakarra izendapen eta kargua kentzea dira. Ahalordearen eremua inskribatuta
geratzen da dagokion erregistroan baina ez da boletinaren bitartez ezagutzera
ematen. Tesi honen partaideak zera diote: aurkajargarria da ahalordea
argitaratzen denetik, baina erregistroaren edukiarekin.



   1. AHALORDEDUN SINGULARRAK


Kodeak 292. eta 293. artikuloetan beste bi figura aipatzen ditu: dependienteak
(dependientes) eta langinak (mancebos). Lehenengoak dio faktoreei ez ezik,
merkatariek beste pertsona batzuei ere agindu ahal dietela beraien trafikoari
lotutako eragiketa bat edo batzuk gauzatzeko haien izenean eta kontura; agindu
hori idatziz nahiz ahoz eman daiteke baina ez da inskribatzen. Mandatari berezi
hauek betebeharrak sortuko dituzte nagusiarentzat soilik agindutako arloaren
barruan aritzen badira. Beraien ahalordea, beraz, singularra edo berezia da.
Hemen kokatu behar ditugu enpresetako erosketen arduraduna (jefe de compras),
salmenten arduraduna (jefe de ventas), dendetako dependienteak, e.a.
1
Mandatua kode zibilean 1709. artikuloan definitzen da: mandatu kontratuaren
bidez, norbaitek bere gain hartzen du zerbitzuren bat emateko edo beste zerbait
egiteko betebeharra, beste baten kontura edo beste batek aginduta.
2
 Merkataritzako kodetik kanpo, agentziaren legean (12/1992), beste
merkatariaren kolaborazaile bat arautzen da: agentea.
3
 Garriguesek garatutako doktrina hau, Sanchez Calerok edo Bercovitzek defendatu
dute.
4
 Ikus De Eizaguirre,Derecho Mercantil, 2008, 310.
