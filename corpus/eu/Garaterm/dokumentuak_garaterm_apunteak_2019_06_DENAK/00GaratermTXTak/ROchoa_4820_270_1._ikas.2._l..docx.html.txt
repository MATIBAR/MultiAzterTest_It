









BALTZUEN ZUZENBIDEA1.

1. IKASGAIA: TEORIA OROKORRA
1. Sarrera
1.1. Baltzuen zuzenbidearen batasuna
1.2. Dispertsio normatiboa ezaugarri
2. Baltzu kontzeptua
2.1. Doktrina tradizionala
2.2. Doktrina berritzailea
2.3. Proposamena
3. Baltzuen sistema
3.1. Egituran oinarritutako banaketa: Baltzua eta Elkartea
3.1.1. Egitura pertsonalista duten baltzuak
3.1.2. Egitura korporatiboa duten baltzuak
3.2. Merkataritzako baltzuak
3.2.1. Merkataritzako izaera definitzen duten irizpideak
3.2.2. Merkataritzako baltzuen sistema
3.3.Baltzuzko erkidegoa


4. Baltzua kontratua
4.1. Baltzu kontratuaren eduki bikoitza
4.1.1. Obligazio-eremua
4.1.2. Antolaketa eremua
4.2. Baltzuen nortasun juridikoa
4.2.1. Nozioaren egungo egoera: kontzepzio instrumentala
4.2.2. Pertsona juridikoen subjetibazio maila desberdinak
4.2.3. Nortasun juridikoaren eskuratzea
4.2.4. Nortasun juridikoaren “ezeztapena”
4.3. Baltzuen eraketa
4.3.1. Eraketa kontratua eta bere elementuak
4.3.2. Formazko eta publizitatezko betekizunak
4.3.3. Irregulartasun arazoa
4.3.4. Eraketako akatsak: baltzu askatasuna = baltzu deuseza

LABURDURAK
Merkataritza Kodea = M.K.
Kode Zibila = K.Z.
Kapitalezko baltzuen legea = KBL
Legegintzarako Errege Dekretua = LED






1. Sarrera
Merkataritzako kodearen 1. artikuluak merkataria definitzerakoan merkatari
pertsona fisikoa eta merkataritzako baltzuak aipatzen ditu. Jarduera
ekonomikoaren zati nagusiena gaur egun azken hauen esku dago arrazoi
desberdinengatik. Batzuetan pertsona bakar batek ezin duelako enpresa batek
behar duen inbertsioa egin eta beharrezkoa delako bazkide gehiagoren
partaidetza. Beste batzuetan jarduera ekonomiko batek dakarren arriskua mugatu
nahi delako. Bai kodean, bai merkataritzako lege berezietan legegileak eredu
desberdinak eskaintzen ditu bazkide desberdin horien lankidetza antolatzeko,
bai barnera begira, beraien arteko harremanetan, bakoitzaren eskubide eta
obligazioak zehaztuz, bai kanpora begira talde bezala hirugarrenekin izango
dituzten harremanetan. Azken puntu honi begira zehaztu beharko da zeinek
ordezkatu dezaken taldea eta nola erantzungo den sortutako obligazioengatik.
Antolaketa eredu guzti horiek aztertu behar dira baltzuen zuzenbidean, baina
baltzu mota bakoitza ikusi aurretik beharrezkoa da baltzuarekin sortzen den
pertsona juridikoaren funtzionamendu orokorra aztertzea, hau da, teoria
orokorra ikustea.
Merkataritzako Kodeak, merkataritzako baltzuen atala baltzuaren definizio
batekin (116.I art.) zabaltzen du2. Dena den definizio honek ez ditu
errealitatean ikusi ditzazkegun baltzu eredu guztiak barnebiltzen eta
horregatik doktrina saiatu da kontzeptu zabalago bat aurkitzen, non
ezinbestezkoak diren elementuak besterik ez diren jasoko. Baltzuaren kontzeptu
zabal hori, kontzeptu bakarra eta bateratua da Zuzenbide pribatu guztirako eta,
beraz, baliagarria baltzu forma guztietarako, sinpleenetatik konplexuenerarte.
Ikasgai honen helburua, hain zuzen, baltzuaren definizioa aztertzea izango da.
Oinarrian dagoen kontratuaren ezaugarriak juridikoki aztertzea, bere efektuak
zeintzuk diren argitzea eta, bere elementuak ordenatzea kontratuen teoria
orokorrean barnebildurik.
Lehenik, baltzu mota guztien inguruko arazoak ikusiko ditugu eta ondoren,
baltzu mota bakoitzaren azterketa egingo da.
1.1. Dispertsio normatiboa ezaugarri
Baltzuen araudiaren lehenengo ezaugarri bereizgarria dispertsio normatiboa da.
Izan ere, baltzuak zuzenbide pribatuko kodeetan (kode zibilean eta
merkataritzako kodean) eta zenbait lege berezitan daude arautuak. Baina,
kontuan hartu beharrekoa da berme konstituzional bat dutela guztiak,
Konstituzioko 22. artikuluak ematen duena: elkartzeko eskubidea.
1.2. Baltzuen zuzenbidearen batasuna
Aipatutako oinarri konstituzional horrek eramaten gaitu, baltzuaren figura
desberdinak bateratu eta sistematizatzera. Oinarri horrek sortzen
dubaltzuetaelkartefenomenoen funtsezko bateratze bat ematearen kontzientzia
piztea. Hau kontutan izanik, eta testu desberdinetan jasotzen diren baltzu
eredu guztiak aztertu ondoren,baltzuaren definizioahauxe litzake:helburu zehatz
eta komun bat lortzeko kontratu bidez sortzen den pertsona elkartea, non kide
bakoitzak ekarpen bat egingo duen helburu horren lortzera zuzendua dagoena.
Definizioaren elementuak ez betetzeagatik, baltzuen arlotik kanpo geratzen
dira, eta beraz euren tratamendu juridikotik kanpo, honako hauek: 1) zuzenbide
publikoko korporazioak; 2) famili zuzenbideko erkidegoak; 3) oinordetza
erkidegoak; 4) fundazioak eta ; 5) ondasun erkidegoak (K.Z.-eko 392. art.).
2. Baltzu kontzeptua
Baltzu kontzeptua ematerakoan proposamen desberdinak egiten dira doktrinan.
Merkataritzako doktrina zahar eta tradizionalena, merkataritzako baltzuaren
legezko definiziotik abiatzen da. Aldiz,doktrina berritzaileenakerrealitatea
aztertzen du eta honekin batera lege desberdinetan arautzen diren baltzu mota
desberdinak, komunak diren elementuen bila. Ikuspegi berritzaile honetan,
baltzu zuzenbidearen batasunaren alde egiten da eta horren errotua dagoen
dispertsio normatiboa gainditu nahi da.
2.1. Doktrina tradizionala (hertsiagoa)
Doktrina tradizionala kode zibileko 1665.art.3 eta merkataritzako kodeko
116.art4.-etatik abiatzen da. Honela,baltzu kontzeptua doktrina tradizionalaren
arabera, honako hau da:borondatez sorturiko pertsona elkartea, ondare fondo
komun bat eratzen duena eta jarduera ekonomiko bat ustiatuz, mozkinak lortu eta
partaideen artean banatzeko sortzen dena.
Azter ditzagun jarraian kontzeptu horrek barnebiltzen dituenelementuak:
1)Kontratuzko jatorria: baltzuak borondatezko jatorria du, hots, ez da legez
ezarritako pertsonen elkarteratzea.
2)Ondare komuna: dena den bazkide guztiek ez dituzte derrigorrez ondarezko
ekarpenak egin behar, bazkideek baltzuan egindako lana ere ekarpentzat hartu
daiteke.
3)Irabazi asmoa: doktrina tradizionalak hitzez hitz interpretatzen du kodea,
eta baltzu kontratuaren helburua, nahi eta nahi ez, irabazi asmoa dela dio.
Hala ere, geroz eta gehiago dira sektore honen barruan elementu honen beharra
sumatzen ez dutenak. Besteak beste legegileak kasu batzuetan espreski uko egin
diolako. Adibidez, ekonomia intereseko elkartzeen legearen 2.2 artikuluan5,
sozietate honek ez duela irabazteko asmorik izango jasotzen da.
4)“Affectio societatis” delakoa: ez da erreza elementu hau kontratua egiteko
kontsentimenduarengandik desberdintzea, baina doktrina tradizional honek eta
jurisprudentziak ere aipatzen duten elementua da. Benetan kide izateko eta
helburu komun horren lortzera zuzendua lan egiteko borondatea
litzakeaffectiohau.
2.2. Doktrina berritzailea (zabalagoa)6
Doktrina berritzailea, azken batean, doktrina tradizionalari egindako
berrikuspenaren emaitza da. Emaitza honetatik honakobaltzu kontzeptuaeratortzen
da:kontratu bidez, helburu zehatz eta komun bat lortzeko eratu den talde
pribatua, non bazkide bakoitzak bere ekarpena egingo duen helburu hori lortu
ahal izateko.
Doktrina berritzaileak emandako kontzeptu horretan hiruelementubakarrik ikusi
daitezke:
1)Kontratuzko jatorria: K.Z-eko 1665.art. arabera, baltzua bere fundatzaileen
borondatearen bitartez sortzen da.
2)Helburu komuna: K.Z-eko 1666.I.artikuluan7 eta beste hainbat datu positibotan
(aipatu dugu ekonomia intereseko elkartzeen legea, e.a.) nola bere jatorri
historikoan oinarrituz, irabazi asmoaren elementuarekin apurtu nahi du doktrina
berritzaileak. Beharrezkoa ikusten du bakarrik helburu hori, edozein izanda
ere, bazkide guztien helburu izatea (helburua mutualista izan daiteke,
altruista...).
3) Bazkide guztien ekarpena: ekarpen hau zentzu zabalean ulertu behar da,
garrantzitsua da bazkide bakoitzak bere aldetik, helburu komuna lortzear,
zerbait egin edo ematea.
Doktrina honek lege desberdinetan jasotzen diren baltzu mota guztiak aztertuz
eta hauetan beti agertzen diren elementuak aukeratuz aurkezten du bere
definizioa. Proposatutako kontzeptua zabalagoa izanik errealitate gehiago
barnebildu daitezke baltzu kontzeptuan, ez bakarrik irabazi asmorik ez duten
taldeak, baita ere ondare komunik ez dutenak, nortasun juridiko propiorik ez
dutenak, e.a. Talde pribatu guzti hauek baltzu kontzeptutik kanpo geratzen dira
doktrina tradizionalaren kontzeptua erabiliz gero.Horregatik,baltzuaren
kontzeptu zabalazedobaltzu orokorrezhitz egin dezakegu.
2.3. Bateratze proposamena8
Orain artekoa ikusirik, badakigu,doktrina tradizionalalegezko definizioari oso
lotua dagoela eta horregatik arauketa behar duten hainbat fenomeno kanpoan
uzten dituela. Hala nola, barneko sozietateak9, helburu mutualista dutenak10,
noiz behinekoak... Aldiz,doktrina berritzaileakirabazi asmoaren elementua
kanpoan utziz, esan daiteke K.Z.-aren (1665.art.) eta M.K.-aren (116.art.)
hitzen aurka doala.
Aipatutako bi doktrinak zailtasunak planteatzen dituztenez, egokia iruditu zaio
doktrinaren beste zati batierdibideko proposamenbat egitea. Honela, baltzuen
eraentza aplikatzea proposatzen da, analogia bidez, bi pertsona edo gehiagoren
arteko batasunen kasuan, beraien borondatez elkartu direnean, edozein helburu
komun bultzatzeko asmoarekin. Azken ondorioa doktrina berritzailearen bera da,
baina ez dago kodeencontra legeminterpretazio bat egin beharrik.
3. Baltzuen sistema
Baltzu kontzeptu zabaletik abiatuz aipatuko dugu zein figura legalek biltzen
dituzten baltzu kontzeptu orokor horrek berekin dakartzan elementuak:
kontratuzkojatorria, helburu komuna eta berau aurrera eramateko taldekide
guztien parte hartzea.
3.1. Egituran oinarritutako banaketa:Baltzua eta Elkartea
Ikuspuntu sistematiko batetik, klasifikaziorik adierazgarriena egituran
oinarritutakoa da. Irizpide hori harturik, egitura pertsonalista eta
korporatiboa duten baltzuak bereiz ditzakegu. Bi baltzu mota hauek baltzu
Zuzenbideko arketipo unibertsalak dira, izan ere, desberdintasun honek
adierazpen gaitasun handia dauka.
3.1.1. Egitura pertsonalista duten baltzuak
Egitura pertsonalista duten baltzuaklotura pertsonal estuan oinarritzendiren
baltzuak dira.
Baltzu mota hauetan,kontratuan aldaketarik egin nahi bada, kide guztien
adostasunabeharko da. Bestalde,kudeaketan guztiek hartu dezakete parte,
etabaltzuaren zorretaz, bazkideek erantzungo dute modu subsidiarioan. Hots,
lehenik, baltzuaren ondare guztiarekin erantzungo da eta hau nahikoa ez denean,
bazkideek euren ondarearekin erantzungo dute.
Egitura honi erantzuten dioten forma sozialak honako hauek dira:
- Kode Zibileko baltzua (K.Z. 1665.art.)
- Baltzu kolektiboa (M.K. 125.art.)
- Baltzu komanditarioa sinplea (M.K. 145.art.)
- Partaidetza kontuak (M.K. 239.art.)
- Aldi baterako enpresa batzeak (UTE, 18/1982 Legea)
-Interes ekonomikodun batzeak (AIE/AEIE Legea 12/1991-CEE Erregelamendua 2137/
85)

3.1.2. Egitura korporatiboa duten baltzuak
Egitura korporatiboa duten baltzuetantaldea da garrantzia duena eta ez, bera
osatzen duten elementuak. Beste modu batean adierazita, baltzuaren antolaketa
eta bazkideen pertsona zehatzakautonomoakdira.
Baltzu mota hauetan,aldaketak gehiengoak erabakitzen ditu, organoen bitartez
funtzionatzen da eta, bazkideek ez dute baltzuaren zorretaz pertsonalki
erantzuten.
Egitura korporatiboari jarraitzen dioten forma sozialak honako hauek dira:
- Elkartea (Lege 1/2002)
- Baltzu anonimoa (2010-eko BKL-LSC- Legea)
- Erantzukizun mugatuko baltzua (2010-eko BKL-LSC Legea)
- Akziozko baltzu komanditario (M.K. 151.art.)
- Kooperatibak (27/1999 Legea)
- Elkar bermezko baltzuak (SGR, 1/1994 Legea)
- Laguntzaroko aseguru baltzuak (“mutuak” 30/1995 Legea)

3.2. Merkataritzako baltzuak
3.2.1. Merkataritzako izaera definitzen dutenirizpideak
Baltzuaren merkataritzako izaerak, hots, baltzu jakin baten izaera zibila edo
merkataritzakoa duen zehazteak, galdera bikoitza planteatzen du. Alde
batetik,merkataritzako izaera objetiboaedo baltzuak duen izaera zibila edo
merkataritzakoa kontratu gisa eta bestetik,merkataritzako izaera subjetiboaedo
baltzuaren merkatari izaera pertsona juridikoa bezala.
Doktrinan, kodeak jarraituz, bi irizpide erabili dira izaera argitzeko:
formarena eta jarduerarena. Lehenengoari jarraituz merkataritzako kodeko edo
lege berezietako forma bat aukeratuz eratzen diren baltzuak izango dira
merkataritzakoak. Bigarrenari jarraituz merkataritzako jarduera bat ustiatzeko
eratzen diren baltzuak izango dira merkataritzakoak.
Lehenengo irizpidea merkataritzako kodean oinarritzen da, 116. artikuluan;
bigarrena aldiz kode zibilean, 1670. artikuluan. Biak kontuan izanda eta
hasieran esan bezala izaera objektiboa eta subjektiboa desberdindu behar
ditugu.
a)Merkataritzako izaera objetiboa:
Merkataritzako kodean edo lege berezietan jasotako formak erabiliz eratzen
diren baltzuak objektiboki merkataritzakoak izango dira, hau da merkataritzako
kodearen arabera arautuko dira beraien bazkideen eskubide eta obligazioak eta
hirugarrenekin dituzten harremanak. Printzipioz merkataritzako jarduera
burutzeko taldeek aukeratu beharko dituzte forma hauek, baina kode zibilak
onartzen du jarduera zibilak merkataritzako baltzu mota bat aukeratuz
antolatzea (1670 art.). Ezingo dena da merkataritzako jarduera bat ustiatzeko
forma zibila erabili. Beraz, merkataritzako jarduerak bere garapenerako
merkataritzako forma galdatzen du, baina, merkataritzako forma ez dago soilik
merkataritzako jarduerara erreserbatua zeren, jarduera zibilerako erabil
daiteke.
b)Merkataritzako izaera subjetiboa:
M.K.-ak, 1. artikuluan, merkatari izateko merkataritzako jarduera bat garatzea
eskatzen du. Baina gero, merkatari pertsona fisikoak aipatzerakoan,
subjektuaren merkataritza izaera tipoaren merkataritza izaerarekin lotzen du.
Gauza da, esan bezala, da korrelazio hau Kode Zibileko 1670. art-ak
flexibilizatu egiten duela. Izan ere, K.Z.-ak trafiko zibilaren zerbitzura
uzten ditu merkataritza zuzenbideko antolatzeko moduak, merkataritzako kodeak
egiten duen merkataritzako tipo eta jardueraren arteko korrelazioa hautsiz.
Korrelazio honen apurtzeak, “baltzu mistoak” direlakoak agertarazi ditu. Baltzu
hauek objetiboki, merkataritzakoak dira euren forma merkataritzakoa delako,
baina, subjektiboki, zibilak dira ezin direlako merkatariak izan ez dutelako
merkataritzako jarduera bat lantzen.
Badaude baina formagatik merkatariak diren baltzu motak ere:baltzu anonimoa,
erantzukizun mugatuko baltzua, akziozko baltzu komanditarioa, elkar bermezko
baltzua eta interes ekonomikodun batzeak.Hau horrela da forma hauek arautzen
dituzten legeetan horrela jasotzen delako.
3.2.2. Merkataritzako baltzuen zerrenda
1)Baltzu kolektiboa: Merkataritza Kodeko 125.art. h.h. arautua dago, egitura
pertsonalista duen baltzua da eta bere ezaugarririk bereizgarriena, bere
bazkide guztien erantzukizun pertsonal eta solidarioa da hartzekodunen aurrean.
2)Baltzu komanditario sinplea: Merkataritza Kodeko 145.art. h.h. arautua dago,
egitura pertsonalistakoa da baita eta aurrekoaren aldaera bat dela esan
genezake. Izan ere, baltzu honetan erantzukizun mugatua (komanditarioak) eta
mugagabea duten bazkideak daude.
3)Akziozko baltzu komanditarioa: Kapitalezko baltzuen legean(1/2010 LED)
arautua dago eta kapitalezko izaera dauka. Bazkide komanditarioek egindako
ekarpenengatik akzioak jasotzen dituzte. Hauek ez dute beraien ondare
propioarekin baltzuaren zorretaz erantzungo, baina gutxienez bazkide kolektibo
bat egongo da baltzuan erantzukizun mugagabea duena.
4)Baltzu anonimoa: Kapitalezko baltzuen legean arautua dago, egitura
korporatiboa dauka, kapitala delarik bere elementu garrantzitsuena. Hemen ere,
kapital hori akzioetan dago banandua bazkideek egindako ekarpenen bitartez
integratzen delarik. Aldiz, baltzu anonimoetan, aurrekoan ez bezala, bazkideek
ez dute zor sozialengatik erantzungo. Erantzukizuna ondare sozialaren gain
egongo da soilik. Orohar, akzioak libreki transmitigarriak dira.
5)Erantzukizun mugatuko baltzua: Kapitalezko baltzuen legean dago arautua, esan
daiteke izaera hibridoa duen baltzua dela. Egitura korporatiboa du, baina
estatutuen bitartez pertsonalizatu daiteke. Horretaz gain izaera itxia du
partizipazioak ez baitira libreki eskualdagarriak.
6)Ekonomia intereseko elkartzea: Ekonomia intereseko legean arautzen da (12/
1991 Legea).Egitura pertsonalista dauka eta bere helburua, irabazi asmorik
gabekoa da. Bere kideen jarduera ekonomikoa erraztu edo garatu nahi da bere
bitartez. Bazkideek zor sozialen aurrean pertsonal eta solidarioki erantzuten
dute.
7)Elkar bermezko baltzua: 1/1994 legean arautua dago. Kapitalezko baltzua da,
bere kapitala aldakorra delarik. Helburua mutualistekoa da, helburu hau kideei
krediturako bidea erraztea delarik. Horretarako baltzuak bere kideek askatutako
kredituak bermatzen ditu.
3.3.Numerus clausus-aren printzipioa
Doktrinan planteatu zen bere garaian zenbaterainoko aukera daukaten alderdiek
legeak ezarritako tipoez beste, kontratu bidez mota berriak sortu edota
asmatzeko. Arazo honi, hots, baltzu motennumerus apertusedonumerus clausus-ari,
M.K.-ko 122.art. egiten dio erreferentzia. Izan ere, artikulu horrek dioarau
orokorrez, merkataritzako baltzuak forma jakin baten bitartez eratuko direla:
1. kolektiboa; 2. komanditario sinplea edo akzioengatikoa; 3. anonimoa; 4.
erantzukizun mugatukoa.
Bazirudien, beraz, posible litzakeela borondatearen askatasunean oinarrituz
sozietate mota berriak sortzea. Baina ez da hau doktrinak eta jurisprudentziak
onartu duten 122. artikuluaren interpretazioa. Ulertu daatipizitateasoilik tipo
konkretuen barnean eman daitekeela eta ez tipo berriak sortzeko. Atipizitateari
buruz hitz egiten dugunean legea aldatzen duen araudi partikularrari buruz ari
gara. Esan bezala borondatearen askatasunaren manifestazio bat da, eta onartzen
da baltzuen zuzenbidean ere, baina eremu baten barnean. Eremu hori legean
araututako tipo bakoitzak finkatzen du. Mota bakoitzaren kontratuen klausulen
atipizitatea onartzen da, ez tipoena.
Beraz, tipo “hobeago” bat bilatu nahi bada, aurreikusitako tipoen bermearekin
egin behar da, bazkideek egokitu dezakete tipo bakoitza beraien beharretara,
baina ez mota guztiz berriak sortu.Numerus claususprintzipioak, ez du
suposatzen baltzu Zuzenbideak autonomiaren borondatea eskluditzen denik. Baina
bere bitartez bermatu nahi dira baltzuekin harremanetan dauden hirugarrenen
interesak, hauek ezagutu behar baitute zer pertsona motekin kontratatzen duten,
bereziki erantzukizunaren eraentza zein izango den.
Esandako guztia kontuan hartuz, M.K.-ko 122.art.-a interpretatu behar da
ulertuz, ez duela baztertzen merkataritzako baltzuak beste tipo batzuen
bitartez eratzea, beti ere, beste tipo horiek, legeak aurreikusiak badira.
Honela, merkataritzako baltzu bat eratzeko asmoa dutenek, jakin beharko dute,
tipifikatutako forma bat aukeratu beharko dutela. Autonomia pribatua beraz
legezko tipoen barnean emango da, sortzeko askatasuna eman beharrean,
konfiguratzeko askatasuna emanez.
Autonomia honek baditu baita zenbaitmuga:
a)Izaera inperatiboa duten xedapenak: orohar, autonomia pribatuak jarduteko
gaitasuna dauka izaera dispositiboko xedapenetan, baina, ez, izaera
inperatibokoetan. Baltzuen zuzenbidean hauek izango dira, bereziki, baltzuaren
ordezkapenari eta bazkideen erantzukizunari buruzkoak.
b)Mota bakoitza definitzen duten ezaugarri tipologikoak.

Bazkideek ez badute araututako mota bat aukeratzen, edo aukera hori egiteko
ukanbeharrak ez badira betetzen,merkataritzako baltzu orokorra den baltzu
kolektiboaren eraentza aplikatzen da. Honek suposatzen du bazkideentzako dagoen
eraentza zorrotzena aplikatuko dela, beti ere trafikoaren eta hirugarrenen
interesak babesteko.
3.4. Baltzuzko erkidegoa(“comunidad de bienes”, C.B., “comunidad societaria”)
Hauxe da atipizitaearen eredu argi bat. Ondasun erkidegoa (CB) ez dago baltzuen
katalogoaren barnean, nahiz eta instituzio juridiko bezala arautua dagoen kode
zibilean.
Kode Zibilaren 392. art. arabera, ondasun erkidegoa dago, ondasun edo eskubide
baten titularitatea, amankomun disgregatua denean (zenbait pertsonari
indibisoan dagokienean). Kode zibilak kasu horretan arautzen ditu pertsona
horien eskubide eta obligazioak ondasun edo eskubidearekiko. Ondasun erkidego
honek, noski, ez du nortasun juridikorik.
Kontua da,errealitateanerkidego kontratuak “eratzen” direla jarduera ekonomiko
bat ustiatzeko eta irabaziak lortu eta kideen artean banatzeko. Eta helburu
hori bera da baltzu kontratuetako kausa. Beraz, ulertzen bada kausa baltzuetako
kausa bera dela, baltzutzat hartuko da erkidego deiturikoa11. Ondoren zehaztu
beharko da merkataritzako izaera zibila duen edo zibila. Horrelakoetan, izaera
merkataritzako bada,baltzu kolektiboaren eraentza aplikatzenda, hau delako,
jadanik esan den bezala, merkataritzako baltzu orokorra.
Azken batean,juridikoki ezin da figura hau onartu bi arrazoiengatik: alde
batetik, legezko instituzioak ordenamenduak aurreikusitako helburuetarako
erabili behar direlako (K.Z. 6.4. art.) eta bestetik, hirugarrenen eskubide eta
interesak defendatu behar direlako.

4. Baltzu kontratua
Pertsonen borondatezko elkarteratze bezala, baltzuak negozio eratzaile batean
du bere jatorria. Nahiz eta asko eztabaidatu den negozio horren izaeraren
inguruan, onartzen da horren kontratuzko izaera duela.
4.1. Baltzu kontratuaren eduki bikoitza
Baltzu kontratuaren azterketa hasiko dugu, adieraziz, bi alderdi garrantzitsu
dituela:obligaziozkoa eta antolakuntzazkoa. Lehenengoaren arabera, adierazi
nahi da baltzu kontratuak eskubide eta obligazioak sortzen dituela kontratuko
alderdientzat. Aldiz, bigarrenak adierazi nahi du kontratuak antolaketa
bateratu bat ezartzen duela objetu sozialaren garapenerako, eta hau pertsona
juridiko berri baten sorrerarekin burutzen da.
4.1.1. Obligazio-eremua
Baltzu kontratuari, kontratua izanik, obligazioen Zuzenbidea aplikatu behar
zaio, baina baditu kontratu bezala bere berezitasunak eta hauek ere kontutan
izan behar aplikagarritasun hori finkatzerakoan.
Baltzu kontratua ez da kontratu sinalagmatikoa.
Bazkideen obligazioaren kausa ez da kontraprestazio bat jasotzea; kausa helburu
komun bat burutzea da. Hori da benetan inporta duena, ekarpenak ez baitira
elkartrukeko erlazio baten baitan egiten.Beraz, sinalagma printzipioak indarra
galtzen du baltzu kontratuan. Honela, argitu daiteke baltzu kontratuan sortzen
diren arazoak ez direla obligazio sinalagmatikoen bitartez konponduko, baltzu
Zuzenbidearen bitartez, baizik.
Kontratuan sor daitezkeen arazoak direla eta, obligazio bereziak ezartzen
zaizkie kideei. Hala nola, garrantzia handia daukaportaera leialaren
obligazioak. Obligazio honek eskatzen duena da bazkideak uneoro interes
sozialaren alde egingo duela. Hau urratuz gero, bazkideak gertatu daitekeen
kaltea erreparatu beharko du eta hainbat kasutan kanporatua izan daiteke.
4.1.2. Antolaketa eremua
Baltzu kontratua, antolakuntzazko kontratua ere bada. Honela, adierazi nahi da
baltzu kontratuak taldea elkartu eta gaitasuna ematen duela kanpo erlazioak
izateko. Modu honetan,bazkide taldeak nortasun juridiko propioa lortzen duela
ulertzen da.
Baltzuen nortasun juridikoa, baltzuaren kontratua ospatzen den une berean
bereganatzen da. Eta obligaziozko eraginkortasunaren antzera, antolakuntzazko
eraginkortasuna, kontratuaren perfektutzearekin bat etorriko da.
Nortasun juridikoa duten baltzuetan, beharrezkoa izango daondare berezi
batsortzea hartzekodunen beharrak asetzeko. Bestalde, nortasun juridikoa duen
pertsona juridikoak,gaitasun osoaizango du trafikoan jarduteko.
Salbuespen gisa aipatzekoa dabarneko baltzubezala deitua dena. Izan ere,
barneko baltzu deritzogu baltzuaren oinarrizko formari. Hau da, barneko baltzua
bere kideek eratutako baltzua da obligaziozko erlazio batean oinarritua. Modu
honetan, kanporako eraginkotasunik ez dauka, ezin du kanpora begira jardun.
Hortaz, ez du nortasun juridikorik.
4.2. Baltzuen nortasun juridikoa
4.2.1. Nozioaren egungo egoera: kontzepzio instrumentala
Pertsona juridiko esapideakegozpen mekanismoariegiten dio erreferentzia,
zeinaren bitartez: 1) baltzu-taldea osatzen duten kideek egindako egintzak,
izen komunaz baliatuaz, baltzu horri dagozkion egintzatzat hartuko dira eta ez
egintza indibidualtzat (taldearen jardueraren bateraketa); 2) egintza horien
ondorioen egozpena, hots, eskubide eta obligazioen eskurapena, taldearena
izango da eta ez, bera osatzen duten kideena (ondarearen banantzea
taldearekiko).
Esandakoa laburbilduz, pertsona juridikoek gaitasun juridikoa osoa eskuratzen
dute eta euren jarduera organo bitartez egikaritzen dute. Egikaritze horretan,
baltzuaren eta bazkideen erantzukizuna bananduta daude. Beraz, hirugarrenen
aurrean, baltzuak erantzungo du une horretan duen ondare guztiarekin, baina ez,
bazkideek. Ondarearekin jarraituz, pertsona juridikoek ondarea banandurik
daukate taldekideekiko. Nortasun juridikoa duen baltzuek ere, bere egoitza zein
nazionalitate propioak izango ditu.
Nortasun juridikoaren jaiotzeak ez du esan nahi zuzenbideko subjektu berri bat
jaiotzen denik, baizik taldea osatzen duten pertsona fisikoen erlazio
juridikoak aldatzen direla. Erlazio horiek ez dira zuzenbide komunarenpean
egongo baizik baltzuen zuzenbide berezipean. Azken batean nortasun juridikoa
arau jakin batzuk aurkezteko esamolde bat besterik ez da.
4.2.2. Pertsona juridikoen subjetibazio maila desberdinak: baltzu
pertsonalistak eta kapitalezkoak
Nortasun juridikoaren errekonozimenduak ez ditu ondorio berdinak nortasun hori
duten talde guztientzat. Hau da, kontuan hartzen baditugu baltzu tipo
desberdinenerregulazio zehatzaketa konkretuki,baltzu pertsonalista eta
kapitalezkoen arteko desberdintasunak, argi dago ezinezkoa dela horietan
guztietan pertsona juridikoak adiera bera izatea.
Oinarrizko nortasun juridikoetaerabateko nortasun juridikoarenarteko
desberdintasuna egin genezake12.
a)Oinarrizko nortasun juridikoa:hau baltzu sinpleenak izaten dute,izaera
pertsonalistako baltzuak, beti ere, kanpoko baltzu bezala eratu badira.
Bazkideen eta taldearen arteko lotura handiago bat mantentzen da eta honela
bazkideek baltzuaren izenean kontratatu dezakete eta erantzuten dute zor
sozialetaz, nahiz eta subsidiarioki.
b)Erabateko nortasun juridikoa:nortasun juridiko hau berriz, baltzu
konplexuenei aplikatzen zaie,egitura korporatiboko baltzuei, batez ere. Hemen
bazkideen eta taldearen arteko bananketa zorrotzagoa da, eta horregatik
bazkideek ez dute erantzukizunik zor sozialetaz.
4.2.3. Nortasun juridikoaren eskuratzea
Nortasun juridikoaren eskuratzea, bat dator berriki aipatutako oinarrizko eta
erabateko nortasun juridikoa izatearekin. Hots, hortik abiatzen da eskurapen
hori.
a)Oinarrizko nortasun juridikoaren eskuratzea: oinarrizko eskuratzeetan,
oinarrian dagoena bazkideen borondatearen errekonozimendua dago, zeina,
baltzuaren kontratuan islatzen den. Bazkideek antolatzen badute baltzua kanpo-
baltzu bezala trafikoan modu bateratuan jarduteko, antolatze horrekin batera
jaioko da pertsona juridiko berria. Beraz, nortasun juridikoa baltzu
kontratuaren perfektutze unean sortzen da13.
b)Erabateko nortasun juridikoaren eskuratzea: eskurapena erabatekoa den
kasuetan, oinarrizko eskurapenetan ez bezala, forma ukanbehar batzuk eskatzen
dira: kontratua eskritura publikoan jasotzea eta merkataritzako erregistroan
inskribatzea.
4.2.4. Nortasun juridikoaren “ezeztapena” (desestimación): K.Z. 6-7 artk.
Nortasun juridikoaren errekonozimenduak, orohar, abantailak dakartza bai
bazkideentzako bai trafiko ekonomikoarentzako. Lehenengoentzako, batez ere, zor
sozialetaz erantzun behar ez duten baltzuetan (baltzu anonimoan edo
erantzukizun mugatuko baltzuan, adibidez). Baina, zenbait kasutan nortasun
juridikoa modu okerrean erabiltzen da, hots, legeak babesten ez duten
helburuetarako, hirugarrenen kalterako. Horrelakoetan, auzitegiek nortasun
juridikoak dakarren banaketa, taldearen eta bere kideen artekoa, gainditzen
dute gehienetan14 baltzuaren erantzukizuna bazkideetara luzatzeko. Nortasun
juridikoaren ezeztapenari buruz hitz egiten du jurisprudentziak kasu hauetan.
Doktrinak lau taldetan sailkatu ditu kasu horiek:
-Ondare nahasketa: bazkidek ez dute errespetatu beraien eta taldearen
ondarearen artean dagoen banaketa, beraz ezingo diete hainbat hirugarrenei
banaketa hori aurkajarri.
-Kanpoko zuzendaritza: baltzu taldeen egoeretan ematen da. Espainian ez dago
baltzu taldeei buruzko araudi berezirik, beraz ez da jasotzen baltzu
menperatzaileen erantzukizun sistemarik. Hutsune hau jurisprudentziak betetzen
du kasu larrienetan nortasunaren ezeztapenaren teoria erabiliz. Honi esker
posible izango da erabakia kaltegarriak hartu dituen baltzu menperatzaileari
baltzu menperatuen zorretaz erantzule egitea. Dependentzia harremana ez da
baina argudio nahikoa erantzukizun hori galdatu ahal izateko.
-Infrakapitalizazioa: kapitalezko baltzuak eratzeko legeak gutxieneko kapitalak
galdatzen ditu: 3.000 € erantzukizun mugatuko baltzuak eratzeko eta 60.000 €
baltzu anonimoak eratzeko. Baina legeak ez du galdatzen kapital hori egokia
izatea aukeratu den objektua, hau da jarduera ekonomiko zehatza, garatu ahal
izateko gutxieneko arrakasta aukera batekin. Egindako inbertsioa nahikoa ez
denean jardueraren porrotaren arriskua handitzen da eta hau gertatu ezkero
hartzekodunen kredituak neurri handi batean ordaindu gabe geratuko dira.
Planteatzen da orduan zilegia den bazkideek erantzukizunik ez izatea beraien
portaerarekin (baltzua kapital txikiegiarekin sortzearekin, hau da,
infrakapitalizazioarekin) hirugarren eskubideak urratu direnean.
-Nortasun juridikoaren abusua: baltzua sortzen da hirugarrenen eskubideen
iruzurrean: adibidez baitura baten aurrean bazkideak baltzua eratzen du
arriskuan dauden ondasunak ekarpen bezala baltzuaren eskuetan utziz, honela
beste pertsona batenak izanez baitu ezingo direlarik.
Kasu guzti hauetan nortasun juridikoaren abusua ematen dela esaten da,
bazkideek nortasun horrek dakarren ondare banaketari probetxua ateratzea
dutelako helburu. Kode zibilaren 6 eta 7. Artikuluak oinarri bezala
harturik,“Levantamiento del velo” (piercing the corporate veil)
doktrinaaplikatzen dute epaileek entitate eta baltzuen “barruan”(“substratum”)
zer edo nor dagoen aztertzeko. Eta barruan dauden horiei egozten zaizkie
egindako kontratuen ondorio juridiko zein ekonomikoak. Jurisprudentziaren
esanetansegurtasun juridikoaren eta justiziaren arteko gatazka juridikoaematen
da eta gatazka horretan justiziaren printzipioa nagusitu behar da.
4.3. Baltzuen eraketa
Baltzua kontratua denez kontratu ororentzat eskatzen diren elementuak izan
behar ditu (K.Z. 1261 art.):kontsentimendua, objektuaetakausa. Izan ere,
elementu hauek ez dituen kontratua edo elementu hauetan akatsak
dituenadeusezadeklaratuko da. Bestalde, zenbait kasutan,forma eta
publizitatearen ukanbeharrak ere galdatzen dira.
4.3.1. Eraketa kontratua eta bere elementuak
- Kontsentimendua:
Kontsentimendua gutxienez bi subjektuk (fundatzaile izango diren bazkideek)
kontratuaren oinarrizko elementuen gain euren borondatea aurkeztea litzateke.
Oinarrizko elementu horiek, helburu komuna eta beraren promozio komuna egitera
zuzentzen dira. Legez aurreikusitako kasuetan bakarrik onartzen da subjektu
bakarra egotea, hasieratik edo ondoren.
Kontsentimendua ematerakoan aipatu beharko da aukeratzen den baltzu tipo
berezia (komanditarioa, anonimoa, mugatua...). Ez bada ezer esaten, jardueraren
arabera, baltzu zibil eta kolektiboan araudia aplikatuko da.
Bestalde, beharrezkoa da kontsentimendua modu librean eratu eta adieraztea.
Eta, beharrezkoa izango da ere, kontsentimendua obligatua geratzeko gaitasuna
duen pertsonak ematea.
- Objektua:
Ideia oso zabaldua da kontratuaren objektutzat, helburu komuna lortzera
bideratutako ekintza programatua hartzea. Baina, kontratuaren objektua
propioki,helburu soziala aurrera ateratzeko bazkideek egiten dituzten ekarpenak
osatzen dute.
Ekarpen horren objektua, ekonomiko baloragarria eta helburu soziala lortzera
bideratutako edozein ekarpen izan daiteke.
- Kausa:
Baltzu kontratuaren kausa,alderdiek jarraitzen duten helburu komunarekin
identifikatzen da.
Kausa hurbilari buruz ere hitz egiten da doktrinan, azken hau ustiatuko den
jarduera zehatza delarik15.
4.3.2. Formazko eta publizitatezko betekizunak
Merkataritzako Kodetik (51-117. art.) eratortzen denaren arabera, baltzu
kontratuaforma askatasunaren printzipioaren arabera arautzen da. Baina,
printzipio honek ez du adiera berbera doktrina tradizionala eta
berritzailearentzat.
Doktrina berritzailearenarabera, M.K. 119.art. galdatzen duen eskritura
publikoaren eta inskribatzeko betekizuna, ez da kontratua baliozko bihurtzen
duen elementu bat. Hau da, eskritura publikoaren galdakizuna inskripzioaren
aurresupostu bat besterik ez da, eta azken honek izaera deklarazailea besterik
ez du.Salbuespen bakarra, kapitalezko baltzuak dira. Izan ere, hauentzat
beharrezkoa da kapitalezko baltzu bezala eratzeko kontratua eskritura publikoan
jasotzea eta hau merkataritzako erregistroan inskribatzea.
Bestalde,publizitatearidagokionez, doktrina berritzailearen ustetan
publizitateak soilik hirugarrenei kontratua aurkajartzeko aukera ematen du. Hau
da legearen araudia aldatzen duten klausulak hirugarrenei aurkajartzeko
(adibidez baltzuaren administrazioaren antolaketari buruzko arauak) beharrezkoa
izango da kontratua inskribatua egotea. Horrela ez bada, legean jasotako arau
dispositiboak aplikatuko dira eta ez bazkideek kontratuan adostutakoak.
Doktrina tradizionalaren ikuspegitikberriz, oinarri gisa M.K. 116.2 eta 119.
artk harturik, eskritura publikoa zein inskripzioa behar-beharrezkoak dira
baltzuak bere nortasun juridiko propioa lortu dezan eta beraz baltzua baltzu
bezala jaio dadin.
4.3.3. Irregulartasun arazoa
Arestian aipatu bezala, M.K. 119. art. baltzuak bere jarduera hasi aurretik
kontratua eskritura publikoan jasotzeko eta Merkataritzako Erregistroan
inskribatzeko beharra jasotzen du. Hala ere, esperientziak erakusten du,
formalidade horiek batez ere kapitalezko baltzuek betetzen dituztela, baina ez,
baltzu pertsonalistak. Beraz, merkataritzako baltzu pertsonalista asko baltzu
irregularrak dira (baltzu kolektiboen arazo nagusia ere, bere irregulartasuna
izan ohi da) eta ez bakarrik hauek.
Izatez, irregulartasuna ez da formazko arazo bat, baizik, publizitatezko
arazoa. Dokumentu publikoan ageri ez den merkataritzako baltzua, ez da
irregularra forma jakin bat falta zaiolako, baizik, inskripzioa ez duelako.
Azken batean, irregulartasunak ez du eraginik kontratu kideen artean,
baltzuaren kanpoko eremuan baizik. Beraz,aztertu beharrezkoa baltzu irregular
batek nortasun juridikorik duen ala ez. Doktrinan, aipatu dugun bezala, bi
erantzun eman zaizkio galdera honi.
Doktrina tradizionalaren arabera, inskribatu gabeko baltzuak ez du nortasun
juridikorik. Baltzua ez bada inskribatu M.K. 119.art. galdatzen duen arabera,
ezin kontsidera daiteke merkataritzako kodearen xedapenen arabera eratu dela;
ondorioz, ezin izango zaio nortasun juridikoa onartu. Beraz, doktrina
tradizionalaren arabera esandakoak bi ondorio garbi ditu: alde batetik,
baltzuak hirugarrenekin ospatutako kontratu guztiak deusezak izango dira (118.
artikuluaren interpretazioa) eta bestetik, kudeatzaileek erantzukizuna izango
dute (120. art.).
Doktrina berritzailearen arabera, aldiz, interpretazio honek santzionatu nahi
diren bazkideen mesederako ondorioak ditu eta babestu nahi direnak (inskribatu
gabeko baltzuarekin kontratatzen duten hirugarrenak) kaltetzen ditu. Horregatik
bestelako interpretazio baten beharra ikusten du16.
Baltzu irregularrei nortasun juridikoa ez aurreikustean, beraiei egokitutako
ondarea ez da hirugarrenekin sortutako zorrak ordaintzeko erabiliko, eta
bazkideek ez dute beraien ondare osoarekin subsidiarioki erantzungo. Bestalde,
baltzuaren izenean ospatutako kontratuak deusezak badira hirugarren fede
onekoak berain interesak babesteko duten instrumentu bakarra kudeatzaileen
erantzukizuna da.
Horregatik merkataritzako zuzenbidean hirugarren fede onekoen, eta beraz
trafikoaren, segurtasunaren babesean oinarrizkoa den printzipioa jarraituz,
doktrina berritzaileak irregulartasunaren ondorio hauek ezeztatzen ditu.
Baltzuak nortasun juridikoa lortuko du (maila baxuena bada ere) eta bere
kudeatzaileek baltzuarekin batera solidarioki erantzungo dute hirugarrenen
aurrean (120. art.). Kapitalezko baltzuak ez dira kapitalezko baltzu bezala
jaioko irregularrak badira, baina bai baltzu bezala, baltzu kolektiboen edo
zibilaren (jardueraren arabera) araudia aplikatuko zaielarik. Interpretazio hau
jaso da legean kapitalezko baltzuen 39. artikuluan. Gauza bera esan beharko
litzake baltzu pertsonalisten kasuan: nortasun juridikoa dute. Ondorioa kasu
hauetan publizitate materialaren printzipioari lotuta egongo da: ez dira
aurkajargarriak izango legearen araudia aldatzen duten klausulak.

4.3.4. Eraketako akatsak: baltzu akastuna = baltzu deuseza
Esan dugu baltzua kontratu bat dela eta kontratu bezala hiru elementu izango
dituela: kontsentimendua, objektua eta kausa. Obligazioen teoria orokorrari
jarraituz hauetako elementu batean akatsik balego, kontratua deuseza izango
litzake.
Akatsak egoteak ez du eragin larriegirik baltzuaren barne eremura begira,
baina, bai kanpora begira. Izan ere, hirugarrenen interesak kaltetu daitezke,
hauek baltzu baliozko batekin kontratatzen zutela uste zutelako eta
harremanetik eratorritako eskubideak izango dituztelako. Deuseztasunaren
eraentza orokorra aplikatu ezkero deuseza den baltzu baten izenean egindako
kontratu guztiak ere deusezak izango lirateke, baina honek trafikoa eta
hirugarren fede onekoak babesik gabe uzten ditu, horregatik ondorioak beste
batzuk izan behar dute.
Deuseztasuna deklaratzerakoan jarduera ekonomikoa martxan jarri gabe balego,
eta beraz ez balego babesa behar duen hirugarrenik, bazkideei egindako
ekarpenak itzuli beharko zaizkie eta bertan bera utziko da baltzua. Baina
baltzu akastunak jarduerari hasiera eman badio eta hirugarrenekin harremanak
sortu baditu (beti ere ez badago maila handiagoko interes orokor zein
partikularrik, adibidez baltzuaren objektua legearen kontrakoa bada), harreman
hauek balio mantenduko dute, ez dira deuseztatuko. Deuseztasunak desegite kausa
bezala jokatuko du eta kitapen prozesua irekiko. Honela zorrak ordainduko dira,
kredituak kobratu, bizirik dauden kontratuei amaiera emango zaie eta ondarerik
geratuko balitz bazkideen artean banatuko da. Honela jasotzen da espreski
kapitalezko baltzuen legean (57. art.), baina erantzun berdina ematen dute
doktrinak eta jurisprudentziak baltzu pertsonalisten kasuan.












http://www.unibertsitatea.net/blogak/ekonomia/2014/02/05/ikasi-eta-ekin/









1
Fakultate honetan lanean hasi ginenean ez zegoen hainbat eta hainbat kontzeptu
juridiko adierazteko terminologiari buruzko adostasunik. Mintegi eta bilera
ugari egin ziren garai hartan instituzio juridiko desberdinentzako hitz
egokienak aukeratu nahiean. Guk gaztelerazko “sociedad” hitzaren baliokide
bezala baltzu hitza proposatu genuan RVAP aldizkarian argitatatu zen lan batean
(RVAP 35, 1993, 225 e.o.), gero sozietate hitza nagusitu da kalean.
Irakurlearen esku uzten dugu aukera.
2
 Kode zibilak 1665. artikuluan ematen duena errepikatzen du eta noiz den
kontratua merkataritzakoa adierazten digu.
3
 “La sociedad es un contrato por el cual dos o más personas se obligan a poner
en común dinero, bienes o industria, con ánimo de partir entre sí las
ganancias.”

4
 “El contrato de compañía, por el cual dos o más personas se obligan a poner en
fondo común bienes, industria o alguna de estas cosas para obtener lucro, será
mercantil, cualquiera que fuese su clase, siempre que se haya constituido con
arreglo a las disposiciones de este Código”.
5
Art. 2: 1. La finalidad de la Agrupación de Interés Económico es facilitar el
desarrollo o mejorar los resultados de la actividad de sus socios. 2. La
Agrupación de Interés Económico no tiene ánimo de lucro para sí misma.

6
PAZ-ARES da doktrina berritzaile honen ordezkari nagusiena, bere planteamendua
URIA/MENEDEZ,Curso de Derecho Mercantil I,2006, (469 o.) eskuliburuan kontsulta
daiteke.
7
“La sociedad debe tener un objeto lícito y establecerse en interés común de los
socios.”
8
 Proposamen hau DE EIZAGUIRREk egiten du bere eskuliburuan, ikus,Derecho de
Sociedades, 2001, 14. o.
9
Nortasun juridiko propiorik ez dutenak.
10
Mutualitateakkonfiantzan eta elkarrekikotasunean oinarrituriko zerbitzu batzuk
jasotzearren biltzen diren pertsona taldeak dira. Hauen artean aseguru
mutualitateak, lan istripuen eta gaixotasun profesionalen mutualitateak,
ehorztetxe mutualitateak, eta abar.
11
 Auzitegi Gorenaren epai askok egin du aipaturiko “birkalifikazio” hori. Ikus,
beste batzuen artean, 1993ko uztailak 24koa, 2008ko azaroak 19koa edo 2009ko
otsailak 18koa.
12
 EIZAGUIRRE, 79. o.
13
 Honela mantentzen du PAZ-ARESek, URIA-MENENDEZ, 486. o. Ez da baina hori izan
doktrina tradizionalaren planteamendua.
14
Beste ondorio batzuk ere izan ditzake ezeztapenak, ikus EIZAGUIRRE, 92. o.
15
 Ikus EIZAGUIRRE, 109. o.
16
 Ikus EIZAGUIRRE, 117. o.
