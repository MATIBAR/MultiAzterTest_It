









 2. IKASGAIA. BALTZUEN ZUZENBIDEA
Baltzu Pertsonalistak


I. BALTZU KOLEKTIBOA


1. Ideia orokorrak: ezaugarriak eta funtzio ekonomikoa
Baltzu kolektiboa historikoki, merkataritzako trafikoan sorturikolehen forma
sozialaizan da. Oinarrizko forma dugu, forma pertsonalista. Izan ere, nahiz eta
bazkide izaerarekin elkartu, inguruabar pertsonalek eragin handia daukate
baltzuaren bizitzan: bazkide izaera ezin da transmititu ez bada bazkide guztien
adostasuanrekin, bazkide ororen heriotza edo krisi ekonomikoak baltzuaren
desegitea ekar dezake, aldaketek bazkide guztien adostasuna izan behar dute...
Arrazoi guzti hauek eta, batez ere, bazkideen erantzukizuna mugagabea dela
kontuan hartuz,XX.mendean zehar garrantzia galdu du baltzu kolektiboak1. Hala
ere, pisu handia izaten jarraitzen du sistematikoki zein funtzionalki.
Sistematikokidiogu, baltzu kolektiboaren erregimena baltzu zibilaren antzera,
baltzu zuzenbidearen atal orokorraren oinarri delako eta honela, atal bereziko
zenbait hutsune bete edo zalantzak argitzeko baliagarri izan daitekeelako.
Baina garrantzi handiagoa du ikuspuntufuntzionaletik. Izan ere,baltzu
kolektiboa merkataritzako trafikoko baltzu orokorra da. Honela, bere eraentza
ez da bakarrik aplikatzen baltzu kolektibo gisa sortu diren baltzuetan baita,
baltzu atipikoen kasuan (ondasun erkidegoak, kapitalezko baltzu irregularrak
...).
Baltzu kolektiboakanpoko baltzubat da, nortasun juridiko propioa du beraz
eta,objetugisamerkataritzako jarduerabat du zeina, arrazoi sozial bateratu
batenpean dagoen eta zeinetaz bazkide guztiek modu mugagabean erantzuten duten.
Hala ere, gogoratu beharra dago jarduera zibila ere izan dezakeela (K.Z. 1670.
art).
2. Eraketa
Eraketa kontratuaren edukia Merkataritzako Kodeak 125. artikuloan jasotzen du:
bazkideen izen-abizenak eta egoitza, sozietatearen izena, konpainia kudeatzeko
eta bere izenean sinatzeko ahalmena duten bazkideen izen-abizenak eta egoitza,
bazkide bakoitzak egindako ekarpena, konpainiaren iraupena, bazkide bakoitzari
urtero ematen zaizkion diru-kopuruak eta azkinik bazkideek egokitzat jotzen
dituzten itun zilegi eta baldintza berezi guztiak jaso daitezke kontratoan (117
eta 121. artikuloetan jasotakopaktu askatasunaberriro azpimarratzen da
125.ean).
Baltzuaren izenada jaso beharreko elementu horietako bat, honek idenfikatuko
bait du baltzua trafiko juridoko eta ekonomikoan. Kodeak deitura subjetiboaren
erizpidea jarraitu du. M.K. 126.art. agintzen du baltzu kolektiboek euren
bazkide guztien edota, horietako batzuena edo soilik bazkide baten izena agertu
beharko dutela deitura soziala eratzerakoan eta azken bi kasu hauetan, “y
Companía” luzapena erantsi beharko dela. Izendapen kolektibo honek baltzuaren
arrazoi edo firma soziala eratuko du eta bertan ezingo da inoiz baltzu
kolektiboan agertzen ez den kiderik barneratu. Hala ere, bertan bazkide ez
diren pertsonak euren izena arrazoi sozial horretan barneratzen badute,
erantzukizun solidariopean geratuko dira, hau da bazkide izango balira bezala
erantzungo dute. Azken batean, aipatutako M.K. 126. artikuluakegiazkotasun
printzipioari erantzuten dio eta hirugarrenengan sortarazten den konfidantza
babestu nahi du.
M.K.ko 119. artikuloaren arabera baltzuak eragiketei hasiera eman baino lehen,
eskritura publikoan agerrarazi behar ditu bere eraketa, itun eta baldintzak,
eskritura hori Merkataritzako Erregistroan aurkeztu behar delarik
inskripzioarako, baina eskritura publikoaren eskakizuna ez da kontratuaren
baliozkotasun elementu, alegia, izaera deklaratzailea dauka (gogoratu M.K.ko
117. artikuloakforma askataunarenprintzipioa jasotzen duela) . Hau da, baltzu
kolektiboa ez inskribatzeak ez du ekarriko nortasun juridikoa ez izatea baina,
inskribatzen ez bada, administratzaileek modu solidarioan erantzun beharko dute
hirugarrenen aurrean (M.K.ko 120. art.). Bestalde, ezin izango dira kodearen
eraentza aldatzen duten itunak fede honeko hirugarrenei aurkajarri (adibidez
ordezkapenaren antolaketa).


3. Barneko harreman juridikoak
3.1. Bazkideen obligazioak
Baltzu kolektiboanbazkideak bi funtsezko obligazioditu; alde batetik,ekarpen
bat egiteko obligazioaeta bestetik,lehiaketa ez egiteko obligazioa(azken hau
orokorragoa den leialtasunez aritzeko obligazioaren eduki bezala).
Ekarpen bat egiteko obligazioakeduki zabala dauka baltzu kolektiboan. Kode
zibileko 1088. artikuloa kontutan izanik obligazio hori zerbait eman, egin edo
ez egitekoa izan daiteke. Egindako ekarpen horren arabera baltzu
kolektiboanbazkide kapitalistaetabazkide industrialaaurki genitzake. Oro har,
lehenak dirua edo ekonomikoki baloratu daitezken ondasun edo eskubideak jartzen
duen einean bigarrenak lana jartzen du. Bazkideek dagokion epean euren
obligazioa betetzen ez badute, M.K. 170.art. dionari jarraituz, baltzuak
erabaki dezake bazkide horren ondasunetara jotzea dagokion ekarpena lortzeko
edo, kontratuaren desegite partziala erabakitzea bazkide horri dagokion diru
kantitatea gordez (ikus baita M.K. 218.4 art.).
Bestalde, aipatu bezala, bazkidearen beste obligazio garrantzitsuetako
batlehiaketa ez egiteada. Obligazio hau M.K. 136-138 artikulu bitartean
arautzen da. Artikulu horiekin lotzen da M.K. 218.5 artikuluak ezartzen duen
santzioa: bazkidearen obligazioa ez betetzeagatiko kanporatzea.
M.K. 136-138 artikuluetan ezartzen dena, lehiaketa ez egitearen obligazioa,
bazkidearen fideltasunarekin dator bat. Bazkideek uneoro baltzuaretzat onena
nahi izan behar dutela eta ondorioz, ezingo dutela baltzuaren kaltetan
abantailarik lortu. Baltzu kolektiboak bere objektua zehaztua ez badauka,
bazkideak fidela izateko ezingo du bere kabuz jardun baltzuaren adostasunik
gabe. Baina baltzuak ezin dio adostasun hori ukatu ez badu forgatzen
bazkidearen jarduerak kalteak sorrarazten dizkiola. Aldiz, baltzu kolektiboak
bere objektua zehaztua baldin badauka, bazkideak fidela izateko bere kabuz
jardun ahal izango du, beti ere, bazkidea den baltzuko negozio berean jarduten
ez badu. Aipatutako fideltasuna zertsobait aldatzen dabazkide industrialen
kasuan. Izan ere, hauek ezingo dute euren kabuz jardun baltzuaren bahimen
espresurik ez badute behintzat. Lehiaketa egiten duen bazkideak lortu dituen
irabaziak sozietateari zor dizkio (136. eta 138. artk).
3.2. Kudeaketa
Eraketa kontratuan besterik esaten ez den bitartean, ulertzen da bazkide
guztiek hartzen dutela parte kudeaketan, hots,bazkide
guztiakdirelaadministratzaile(M.K. 129.art.). Hala ere, ez dago argi kudeaketa
nola egotzi behar den; modu mankomunatuan ala solidarioki? Horregatik,
doktrinan bi iritzi desberdin daude. Batzuen ustez2, legezko kudeaketa,
elkarrekin eman beharreko kudeaketa da. Hots, administrazioa guztiei dagokie
eta edozein erabaki hartzeko guztien oniritzia beharko da. Aldiz, doktrinaren
beste aldeak3, M.K. 130.art. oinarrituz, adierazten du legezko kudeaketa modu
solidarioan eman behar dela beraz, ez da guztien oniritzia beharko erabakiak
hartzeko, bertan jasotzen den “beto” eskubideak barneko efektuak dituelako
soilik. Beste gauza bat da aipaturiko leialtasun obligazioak koordinazioa
galdatzea, horrela ulertu beharko litzake 129. artilukoa.
Bestalde, M.K. 132.art. ezartzen duenaren araberakudeaketa pribatiboaeman
daiteke. Hau da, kontratuan izenda daiteke administratzaile gisa pertsona bakar
bat. Izendapena pertsona zehaz hori kontutak izanik egin bada, bere egoera oso
berezia da, ezin bait zaio ahalmen hori kendu.
Orain arte aipatutako artikulu denakizaera dispositibokoakdira, beraz,
kontratukideek alda dezakete kudeaketaren antolaketa nahi dutenean eta nahi
adina baina, beti ere guztien borondatarekin. Doktrinak planteatzen duen
zalantza da ea bazkide ez den hirugarren bat izan daiteken edo ez
administratzaile.
M.K. 144.art.administratzaileen erantzukizunaarautzen du. Kodeakkulpa
larriaeskatzen du administratzailea erantzule egiteko baltzuaren ondarean
eragindako kalteengatik. Ez du zehazten, bat baino gehiago
izanik,erantzunkizuna solidarioaedomankomunatuaden, berriro ere tokia utziz
eztabaida doktrinalari4.
Garrantzi handikoa da kodeak 133 eta 173. artikuloetan jasotzen duen
bazkideeninformazio eskubidea. Bazkide guztiek dute, dio 133.artikuloak,
administrazio- eta kontabilitate-egoera aztertzeko eskubidea eta 173.
artikuloaren arabera kudeatzaile zein administratzaileek ezin dieta ukatu
sozietate-administrazioaren egoera adierazteko egin diren balantze ororen
egiaztagiriak aztertzeko aukera.
3.3. Eskubide ekonomikoak
Baltzu kolektiboan bazkideak ekarpena egiteagatik bazkide estatutoa lortzen
du,bazkidearen zatia(“participación”, “interés”, “porción de capital”, kodearen
hitzetan). Zati honek finkatuko du bazkidearen eskubideen neurria (eskubide
ekonomikoak batez ere: irabazietan parte hartzekoa edo kitapen kuota
jasotzekoa).
Bazkidearen zatia kalkulatzeko,kontuan hartzen da, printzipioz bazkideak
eginiko ekarpena. Horregatik, orohar,bazkidearen zatia eta kapitalaren zatia
bat etortzendira. Dena den kontratua dela medio aldatu daiteke harreman hori.
Kasu berezia da bazkide industrialarena, bere ekarpena lana delako eta lan hori
kapitalizatzen ez delako normalean. Kudeaketa eskubideak berdintasun
printzipioa jarraituz banatzen ditu kodeak (bazkide guztiak duten kudeakaten
parte hartzeko eskubidea, denak informazio eskubidea, bazkide bakoitzak botu
eskubide bat du erabakiak hartzerakoan...), eskubide ekonomikoen banaketarako
kodeak bazkide industriala bazkide kapitalista txikienarekin parekatzen du
(140. art. )
-Etekinen banaketa: kontratuan baltzuaren emaitzetan bazkide bakoitzaren
partehartzea zein izango den zehaztu ez bada, M.K. 140-141. artikuluetan esaten
denari erreparatu beharko zaio. Artikulu hauetan, hurrenez-hurren, irabaziak
eta galerak bazkideen artean nola banatu behar diren zehazten dute, beti ere,
bazkide industrialaren izaera berezia kontuan hartuz.
Irabaziei dagokionez, arau orokorra da bazkideek duten kapitalren zatiaren
proportzioan banatuko dela. Bazkide industrialen kasuan, kontrakorik ezartzen
ez den bitartean, baltzuan gutxien ezarri duen bazkide kapitalistaren berdina
jasoko du.
Bestalde, galerei dagokionez berriz, kontrakorik ezartzen ez den bitartean
irabaziak banatzeko erabilitako irizpide bera erabiliko da. Baina, bazkide
industrialak ez du galeretan parte hartuko bere ekarpena ez baita kapitalera
zuzentzen. Hau da, bazkide industrialak hirugarrenen aurrean erantzungo du
baina ez ditu galerak jasango. Bazkide industriala kanpora begira beste bazkide
bat bezala bada ere, barrura begira ez du egindako lana besterik galtzeko
arriskurik. Hau da, baltzuaren zor bat ordaintzen badu, guztia berreskuratzeko
eskubidea izango du, baltzuarengandik edo beste bazkideengandik.
- “Gastu partikularrak”: M.K. 139. artikuluak dio bazkideak bere gastu
partikularretarako utzi zaion zenbatekoa bakarrik har dezakela ondare
komunetik. Kontutan izan behar da kolektiboa lan komunitate bat izaten dela
gehienetan eta bazkideek duten sarrera ekonomiko bakarra edo garrantzitsuena
bertatik datorkiela, horregatik ez da itxoiten kontabilitatea itxi arte diru
banaketa egiteko. Kontratuan zehaztu behar da zeinek, zenbat eta zer
kontzeptutan jasotzen duen diru hori.
-Gastuen ordainketa: M.K. 142. artikuluaren arabera, bazkideek baltzuaren
izenean eurek burututako gastuen ordainketa edota pairatutako kalteen
ordainketa galdatzeko eskubidea daukate. Eskubide hau batez ere kudeaketa
funtzioak burutzen dituzten bazkideak izango dute.






4. Kanpoko harreman juridikoak
4.1. Baltzuaren ordezkapena
Ordezkapenaren inguruan hitz egitekoan beharrezkoa da bi atal desberdintzea;
ordezkapenarentitularitateaalde batetik eta ordezkapenareneremuabestetik.
Ordezkapenaren titularitateaz hitz egitean, adierazi nahi dena da nork edo
nortzuek duten ahalmena baltzuaren izenean jardun eta eginbideak burutzeko,
hots, nork edo nortzuek dauden bahimenduak sinadura soziala erabiltzeko. Eredu
legala bat dator kudeatzeko eredu legalarekin eta honen arabera, besterik
esaten ez den bitartean, bazkide bakoitzak baltzua obliga dezakeela; aldiz,
kudeaketa nolakoa izango den kontratuan erabakia izan bada, ordezkapenaren
titularitatea horretara mugatu beharko da.
Gerta daiteke ere sistema desberdin bat ematea kudeaketa eta ordezkapenerako.
Horrelakoetan, hirugarrenen aurrean aurkajartzeko beharrezkoa izango da
Merkataritza Erregistroan inskribatuak egotea. Egon ezean, hirugarrenek Kodeko
129-130. artikuluen aplikazioa aldarrikatu dezakete.
Kodeakordezkapenaren eremuazez du zehazki hitz egiten baina doktrinak
estimatzen du, fundamentu desberdinekin5, eremua baltzuaren objetuak mugatzen
duela. Zalantza sortzen da ordezkapen botere hori mugatu denean kontratu bidez.
Zer ondorio du horrelako muga batek? Hau da, kontratuan hitzartutakoa
hirugarrenen aurrean aurkajarri daiteke? Doktrinaren sektore batek argi uzten
du botereak mugagabeak direla eta hortaz, baltzua beti geratuko dela lotua
hirugarrenen aurrean (eredua kapitalezko baltzuen eraentza litzake, Kapitalezko
Baltzuen Legearen 234. artilukoa). Salbuestuko litzatekeen kausa bakarra
kolusiozko jarduerarena litzateke. Doktrinaren beste alde batekin berriz dio
hitzartutakoa erregistratzen bada hirugarrenen aurrean balioa izango duela
(faktorearen eredua jarraituz).
4.2. Baltzuaren eta bazkideen erantzukizuna baltzuaren zorrekiko
Obligazioa beti baltzuarena da eta bazkideak horren osagarri izango dira.
Bazkideen erantzukizunamugagabea, subdsidiarioa, solidarioa eta behin-
behinekoadela esan daiteke:
-Mugagabea(127.art.): baltzu kolektiboaren parte diren bazkide guztiek, bertako
gestore izan edo ez, mugagabeki obligatzen dira euren ondare guztiekin
baltzuaren izenean egiten diren eragiketa guztietan.
-Subsidiarioa(237.art.): subsidiariotasunak adierazi nahi du hartzekodunek ezin
dutela bazkideen kontra joan lehenik baltzuaren kontra joan gabe eta bahieztatu
gabe baltzuak ez duela ondare nahikorik obligazioari aurre egiteko. 237.art.-ak
eskusio onura aurreikusten dio bazkideari.
-Solidarioa(127.art.): solidaritasun irizpideak hartzekodunei atea zabalik
uzten die bazkide bakoitzari zor sozial osoaren betetzea eskatzeko.
-Behin-behinekoa(142.art.): bazkideak bere erantzunkizunaren betetzean
ordaindutako kopuruak eskatzeko aukera izango du baltzuari, zorra honena baita.
Edo, aukera izango du beste bazkideengandik bakoitzari dagokion zatia jasotzeko
(denek parte hartzen bait dute galeretan, industrialak ezik).


5. Bazkideen aldaketa
Baltzu kolektiboak, pertsonalista izanik, bere bazkideen jarraipenean
oinarritzen du bere jarraipen propioa, baina horrek ez du esan nahi aldaketarik
ez dagoenik. Posible da bazkide berriak sartzea, bazkideak irtetzea edo
bazkideek beraien partaidetza baltzuan hirugarren bati transmititzea.






5.1.Bazkideen sarrera.
Bazkide berri baten sarrera onarpen kontratu baten bidez egiten da. Bazkide
guztien adostasuna behar duen kontratua (M.K.ko 143. art.), ez bada baltzu
kontratuan beste zerbait jaso (gehiengoa, bazkide baten erabakia...).
Bazkide berri bat sartu daiteke baita ere oinordetza medio, baltzu kontratuan
horrela onartu balitz (M.K.ko 222.1 art.).
Bi kasutan bazkide berria bazkideari dagozkion eskubide eta obligazio guztiekin
sartuko da, bere partaidetzaren portzentaia egindako ekarpenaren arabera
finkatuko delarik onarpen kontratuan ez bada beste irizpide bat jaso.
         1. Bazkide izaeraren eskualdaketa (143.art.)
Bazkide batek eskualdatu dezake baltzuan duen zatia beste guztien
adostasunarekin, ez bada baltzu kontratuan beste modu arinago bat adostu
(gehiengoaren baimena, bazkide zehatz batena...). Doktrinan eztabaidatu da
eskualdateka askea posible egiten duen klausula bat onartu daiteken edo ez.
Bazkide berriak baltzua utzi duen bazkidearen posizio berdinean sartuko da,
bere eskubide eta obligazioekin (izaera txit pertsonala duten eskubide eta
obligazioekin ezik). Posible da baita eskualdaketa partzial bat egitea.
         1. Bazkideen banantzea
Kodeak 224 eta 225. artikuloetan bazkidearen salaketa eskubideak jasotzen dira,
bi alegia: banantzea eskatzekoa eta baltzuaren desegitea eskatzekoa. Biak
arrezagutzen ditu kodeak plano berdinean, bazkidearen aukera bezala. Doktrinan
proposatzen da, kontratuaren bidez, desegitea eskatzeko eskubidea kanpo uztea,
honela bermatzen direlako joan nahi duenaren eskubidea eta negozioarekin
jarraitu nahi dutenena.


5.4. Kanporatzea
Bazkidearen kanporatzeaz hitz egitean, obligazio sozialak bete ez dituela eta
bazkidearen irteera edo derrigorrezko uzteaz ari gara, beti ere, baltzuak
bizirik jarraituz gainontzekoen artean. Kodeak 218. artikuloan kanporatze
kausak jasotzen ditu (kontratuan aldatu daitezke):
    * bazkideak baltzuaren kapitala eta (edo) sinadura beraren konturako
      negozioetan erabiltzea
    * kudeatzailea ez den bazkideak administrazio-egintzetan parte hartzea
    * bazkide administratzaileak administrazioan edo kontabilitatean maula
      egitea
    * ekarpena ez egitea
    * lehiaketa egitea (136-138. artikuloak urratuz)
    * bazkideari dagozkion prestazio pertsonalak ez betetzeagatik horretarako
      deitua izan denean
    * “beste edozein modutan” kontratuan jasotako obligazioak ez betetzeagatik
      klausula orokorrarekin ixten da artikuloa.
Doktrinaren gehiengoak kanporatzea santzio bezela ikusten du, negligentziaz edo
doluz gertatutako ez betetzearen ondorio bezala, baina badago zeinek ez
betetzean ikusten duen kausa, kontutan izan gabe borondatez izan den edo ez6.
5.5. Konpentsazioa
Baltzua uzten duen bazkideak, bai bere borondatez bai derrigortua, bere
zatiaren balorea errekuperatzeko eskubidea izango du eta baita lortutako eta
banatu gabeko irabaziak eskuratzeko. Azken honi, kitapen kuota deritzogu. Hala
ere, kontuan izanik baltzua uzten duenari ez zaiola baltzuaren likidazioa
ematen den unean ematen den bera ematen (ez bait da kitapenik egin), badago
zeinek esaten duen konpentsazio ekonomiko bati buruz hitz egin behar dela eta
ez kitapen kuotari buruz.
Bazkideak derrigortuta uzten duenean baltzua bere obligazioak bete ez
dituelako, jasoko duen konpentsaziotik baltzuari sortutako kalte eta
galerengatiko kopurua ken diezaiokete.
5.6. Erantzukizuna
Baltzua uzten duen bazkideak erantzungo du bera kide zen bitartean sorturiko
zor sozialengatik (beste erantzun bat kode zibilaren 1205. artilukoaren
kontrakoa litzakete). Bazkide berriak ere erantzuten du bera sartzerakoan
dauden zorrengatik. Kodeak ez du arzo hauei buruz ezer esaten, baina honela
uste du doktrinaren gehiengoak7.


6. Desegitea eta kitapena
Baltzuaren iraungipen prozesuan hiru momentu bereiztu behar ditugu: desegitea,
kitapen prozedura irikitzen duen kausa baten presentzia; kitapen prozesua,
zeinaren bitartez hirugarrenik sortutako harremanei amaiera ematen zaien; eta
iraungipena zentzu hertsian, kitapen kuotaren banaketarekin emango dena.
Prozesua, esan bezala, desegite kausa baten agertzearekin hasten da. Honek ez
du eraginik sozietatearen nortasun juridikoan baina bere objetua aldatzen du:
kitapena izango helburua da aurrrerantzean.


         1. Desegite kausak
Kodeak 221-224. artikuloetan hainbat desegite kausa jasotzen ditu. Ez da
zerrenda itxi bat (bazkideen akordioa, edo bazkide batek zati guztiak
eskuratzea ere desegite kausak dira), baina eztabaidatzen da horietako batzuk
baztertzerik badagoen kontratoaren bidez, demagun bazkide baten konkurtsoen
likidazio-fasearen irekitzea.
Lehenengo legezko desegite kausa kontratuan jasotako epe-mugaren betetzea da
(221.1. art.), automatikoki desegiten du baltzua bazkideen akordiorik gabe.
Honekin batera objektua den enpresa burutzea aipatzen da artikulo berdinean.
Kapital osoa galtzea erea jasotzen du kodeak (221.1 art.). Azken bi kausa hauek
beste zabalago baten adibide bezala ulertzen ditu doktrinak: helburua beti
ezinarena (non adibidez organuen paralizazioa ere egon daiteken). 221.3.
artikuloan likidazio-fasea irekitzea, konkurtso egoeran dagoen sozietatearena,
aipatzen da. Bazkide baten hiltzea, bazkide administratzailearen inabilitazioa
edo likidazio-fasea irekitzea bazkide baten konkurtsoan ere baltzuaren desegite
kausak dira 822. art. Baina lehengo kasuan posible da kontratuan sozietateak
iraun egingo duela ituntzea bai hildako bazkideen oinordekoekin, bai bizirik
dauden bazkideekin. 224. artikuloan azken legezko kausa jasotzen da: bazkide
baten salaketa. Kodeak eperik gabeko sozietaten kasuetarako jasotzen du
salaketa eskubidea, ohiko salaketari buruz hitz egiten da doktrinan; baina
eztabaidatua dago epe baterako sortutako baltzuen kasuan halako eskubiderik
badagoen ala ez. Kode zibilak jasotzen du ez-ohiko salaketa eskubidea (1707.
artikuloan), arrazoi zuzen baten aurrean. Doktrinaren zati baten ustez arau
hau, analogiaz, aplika daiteke baita kolektiboaren kasuan.8
Kontratuan bazkideek beste desegite kausak batzuk ere adostu ditzakete.


6.2. Kitapena
Kitapenaren araudia Merkataritzako Kodeko 227-237. artikuluetan kokatzen da.
227. artikuloak lehentasuna ematen dio sozietate kontratuan jasotakoari, bertan
ez bada ezer esan kodean araututakoa jarraituz egingo da kitapen hori.
Kitapenaren helburua baltzuaren ondarea askatzea da, horretarako hirugarrenekin
sortu diren harreman juridikoei amaiera eman behar zaie, zorrak ordaindu
beharko dira eta kredituak kobratu. Administratzaileak kitatzaile bihurtzen
dira (228-229 artk.) eta beraien funtzioak aldatu egiten dira, iraungipenera
zuzenduz.
Kitapen prozesua bazkideen artean egiten den ondare netoaren banaketarekin
amaitzen da. Horretarako kitatzaileek bazkideek onartu behar duten balantze bat
aurkeztuko dute banaketa proposamen batekin (232. art.). Printzipioz kitapen
kuotaren ordainketa diruz egiten da, baina kontratuan edo akordio bidez
bazkideek horrela erabakitzen badute, ordainketain naturaegin daiteke.
         1. Iraungipena
Behin banaketa egin ondoren, beraz kitapen prozesua itxi ondoren, baltzua
iraungi egiten da. Iraungipen akordioa eskritura publikoan jaso beharko litzake
eta Erregistroan inskribatu, baina inskripzio honek ez du izaera deklarazailea
besterik.




























II. BALTZU KOMANDITARIOA
1. Ezaugarriak eta garrantzia.
Baltzu komanditarioa Merkataritzako Kodeanbaltzu kolektiboaren eraldaketa bat
bezala aurkezten zaigu9. Baltzu komanditarioarenaldaketarik azpimarragarrienada
bazkide kolektiboekin batera bazkide berezi batzuk dituela,bazkide
komanditarioak. Azken hauek erantzukizun mugatua dutelarik.
Baltzu komanditarioak, aipatutako bazkideen berezitasunaz gain,hiru ezaugarri
garantzitsuditu: (1)kanpoko baltzuada, hortaz, nortasun juridiko propioa duen
baltzua da; (2)izaera pertsonalistadauka, hots, garrantzia daukate bazkideen
baldintza eta gorabehera pertsonalek eta; (3)objetu bezala merkataritzako
jardueradauka, baina, merkataritzako izaerak plano objetiboan (tipoaren
merkantilitatea) bakarrik du eragina, izan ere, objetu zibiletarako forma izan
daiteke (KZ 1670 art.).
Esan beharra dago gaur egunpraktikan gutxi erabiltzenden baltzua dela, nahiz
eta potentzial handia izan, bazkide inbertsiogileak behar direnean, sozietate
profesionalen kasuan, edo saneamendu finantzieroa bilatzen denean.
2. Eraketa
Baltzu komanditarioa, baltzu kolektiboaren antzera, eratua geratzen da
fundatzaileek kontratuaren oinarrizko elementuak adosten dituztenean.
Oinarrizko elementu horietako bat M.K. 146-147.artikuluetan dago arautua:
berearrazoi soziala (deitura subjetiboa). Arauketa honen arabera, bazkide
komanditarioak arrazoi sozialetik at geratzen dira, soilik bazkide kolektiboen
izenekin osaatu daiteke baltzuaren deiutra (komanditariaren izena agertzen
bada, bere erantzukizuna kolektiboaren bezalakoa izango delarik).Egiazkotasun
printzipioainperatiboa da, hots, ez da bazkideen eskuetan geratzen. Bestalde
adierazi behar da zer baltzu mota den“S. en C.” edo “S.Com”siglekin (M.E.E.
403.art.).
M.K.ko 145. artikuluakeraketaren eskriturariegiten dio aipamena. Baina, hau ez
da forma ukanbehar bezala kontsideratu behar, inkripziorako ukanbehar bat
bezala, baizik. Beraz, elementu honek ez du baltzuaren baliozkotasuna
ukitzen10.
Baltzu komanditario irregularrakplanteatzen duen arazoa komanditarioen
erantzukizunaren eremuan azaltzen zaigu. aipatuz. Galdera da ea inskripziorik
gabe ahal zaien hirugarrenei aurkajarri bazkide komanditarioen erantzunkizun
mugatua. Honen aurrean, iritzi desberdinak daude doktrinaren. Honela, batzuek
uste dute baltzu komanditarioa inskribatzen ez bada, bazkide komanditarioak
kolektiboen antzera erantzungo dutela. Aldiz, beste batzuren ustez, bazkide
komanditarioek erantzukizun mugatua izango dute zeren, hirugarrenek badakite
baltzu komanditario batekin kontratatzen dutela, beraz badakite bertan
erantzukizun mugatua duten bazkideak daudela.Caveat creditorprintzipioa
jarraituz onartutako arriskuari aurre egin beharko diote11.
3. Barneko harreman juridikoak
Barneko harreman juridikoen diziplina, bai arlo administratiboa bai ondareari
dagokion arloa, disposatzeko pritzipioaren arabera arautzen da. 117 eta 121.
artikuluetan jasotakopaktu askatasunada nagusi.
Baltzu komanditario barnean bazkide kolektiboek duten egoera kolektiboaren
berdina da (148. II art.), aldiz bazkide komanditarioak baltzuaren kudeaketatik
kanpo geratzan dira. 148. IV.art. nahiko argia da: ezin dute konpainiaren
administrazio-egintzarik gauzatu, ezta bazkide kudeatzaileen ahalordetu bezala
ere. Arauaren arrazoia hirugarrenen babesa da12. Horregatik barneko
harremanetan aldatu daiteke, ezin duena komanditarioak da baltzua ordezkatu, ez
eta gestoreen apoderatu gisa ere. Baina komanditarioak ez dira eskubide
gutxiagoko bazkideak eta edozein kasutan parte hartu dezakete kontratuaren
aldaketa guztietan.
Kodeak mugatzen du baita komanditarioeninformazio eskubidea. M.K. 150.art. urte
amaieran balantzearen berri izateko eskubidea arrezagutzen zaie, hori bai,
balantze hori egiaztatu eta eragiketei buruzko iritzia emateko beharrezkoak
diren agiri eta aurrekariekin. Baina eskubide hau zabaldu daiteke kontratuan,
artikulo berak esaten duen bezala.
Amaitzeko,bazkide komanditarioen eskubide ekonomioezesan genezake, berriro ere
kontratuan arautu beharreko arazo baten aurrean gaudela. Ez bada bertan ezer
esaten kolektiboari buruzko arauak (M.K. 140-141.art.) aplikatu beharko
direlarik. Gauza bera gertatzen da galerekin, hala ere, bazkide komanditarioa
ez da obligatuko bere ekarpenaren gainetik (148. III art), ez badira kontratuan
ekarpena eta erantzukizunaren neurria desberdindu.Kasu honetan komanditarioak
erantzun dezake hirugarrenen aurrean ekarpenak adierazten duen kopuru altuago
batengatik, baina berriro ere estatutuetan ezarritako mugarekin13.
4. Bazkide komanditarioaren erantzukizuna
M.K. 148. art. bazkide komanditarioen erantzukizunaren inguruan honako hau dio:
“bazkide komanditarioek ekarritako edo ekarri beharreko fondoekin bakarrik egin
behar diete aurrre konpainiaren obligazio eta galerei”. Honen arabera, ulertzen
da bazkide komanditarioaren erantzukizunaren neurria berak ezarritako
ekarpenaren arabera ezarriko dela. Baina, gerta daiteteke, esan bezala, bat ez
etortzea ekarpena eta erantzukizuna baltzu kontratuan horrela jaso bada.
Bazkide komanditarioaren erantzukizunapertsonala(bazkideak bere ondarearekin
erantzungo du), subsidiarioa(ondare sozialarekin erantzungo da
lehenik),solidarioa(baina ez da solidaritate uniforme bat, hots,
solidaritasunak ezin du bazkide komanditarioaren erantzunkizuna gainditu)eta
behin-behinekoa(bazkide komanditarioak hirugarren bati asetzeko obligazioa izan
badu, baltzuari eta bertako bazkideei eska diezaieke “pro cuota”
ordaindutakoa). Ez da ahaztu behar bazkide honek bakarrik erantzungo duela ez
badu ekarpen guztia egin edo erantzukizunaren neurria altuagoa balitz
ekarpenarena baino, azken kasu hontan izango du ordaindutakoa berreskuratzeko
akzioa.
5. Bazkide aldaketa
Baltzu komanditarioa, aurretiaz esan bezala, baltzu pertsonalista da eta
horregatik, bazkide aldaketak kontratu aldaketa dakar zeinak,bazkide guztien
(komanditarioak barne) adostasunabeharko duen, . Praktikan, posible da
kontratuan adostasuna kolektiboi mugatzea, horrela ulertu daiteke
Merkataritzako Erregistroaren Erreglamenduak 212. artilukuak esaten duena.
Bazkide aldaketak dakarren arazo garrantzitsuenetariko bat sartzen denearen eta
irtetzen denaren erantzukizuna finkatzea da. Honela,bazkide komanditario berri
bat sartzen denean, sartzen den momentutik baltzuaren obligazioen erantzule
da.Bazkide baten irtetze kasuanberriz, bazkideari dagokion konpentsazio
ekonomikoa, ekarpenaren bueltatze bat litzateke eta honela, irtetzen den
bazkideak baltzuak une horretan dituen zor sozialetaz erantzungo luke (hiru
urteko epean, MK 947 I-II art.). Aldiz,bazkide komanditario baten transmisioa
ematenbada, ateratzen denak ez du inongo erantzunkizunik bere gain hartuko ez
baitu konpentsazio ekonomikorik ateratzen bertatik, sartzen den bazkideak bere
zatiaren prezioa ematen baitio.
6. Desegitea(berezitasunak)
Desegiteari dagokionez, oro har, baltzu kolektiboan esandakoa hartu behar da
kontuan. Hala ere, atal honetan zeinbat berezitasun aipatuko ditugu.
Ez dira desegite kausa, baltzu kolektiboan ez bezala, bazkide komanditariaren
heriotza, gaitasun gabetzea edota konkurtsoa.
Desegite kausa izango da, bazkide kolektibo bakarraren irteera edo baja. Izan
ere, baltzu komanditarioak ezin du aurrera jarraitu bazkide kolektiborik gabe.
Honela, bazkide komanditario guztiak baltzua uzten badute baltzu komanditarioa
baltzu kolektibo eraldatuko da, edo bere kasuan, baltzu zibila.




III. PARTAIDETZA KONTUAK
1. Ideia orokorrak
Figura juridiko hau kodeak sozietateen ataletik kanpo uzten du. Sistematikoki
ez da jasotzen baltzu moten artean, hala ere baltzu kontratuaren kontzeptu
zabal baten barnean kokatu dezakegu. Baltzu kontratu gehienek eduki bikoitza
badute ere, obligaziozkoa eta instituzionala, partaidetza kontuak lehenengoa
besterik ez du. Honek esan nahi du obligazioak eta eskubideak sortarazten
dituela kontratu kideen artean, baina ez duela pertsona juridiko berririk
sortzen trafikoan. Bere eraginkortasuna soilik parte hartzen dutenen artean
zabalduko da. Ez dauka “arrazoi komertzial komun” batenpean kanpo erlazioak
izateko bokazioa ez eta ere banandutako ondare bat sortzekorik. Hortaz, argi
dagopartaidetza kontuak ez duela nortasun juridikorik, barneko baltzuak dira.
1.1. Kontzeptua (M.K. 239 art.)
Kodeak dioenez merkatari batzuk beste batzuen eragiketetan interesa dutenean,
eragiketa horietan parte hartu dezakete, itundutako kapital zatia emanez;
horrela lehendabizikoek bigarrenen emaitza onuragarri nahiz kaltegarrietan
parte hartuko dute, beraien artean zehazten duten proportzioan. Merkatari batek
(gestoreak) baliabide berriak lortzen ditu eta besteak (partaideak) inbertsio
bat egiten du bestearen negozioan.
1.2. Ezaugarriak
Kodean jasostakoaren arira, honako ezaugarriak identifikatu genitzake:
a)Bi kidek osatutako baltzua da, gestoreak eta partaideak, alegia.
b)Partaidetza kontuek garatutako jarduerak merkataritzako izaera izan behar du.
Hortaz, gestoreak komertziantea izan beharko du. Partaideak berriz ez du,
doktrina eta jurisprudentziaren arabera, zertan merkataria izan behar, nahiz
eta kodearen hitzez hitzeko interpretazioak hori eskatzen duela ulertu
daiteken.
d)Partaideak egindako ekarpena gestorearen ondarean integratzen da. Beraz,
gestoreak horietaz disposatzeko botere nahikoa izan beharko du.
e)Aurretiaz esan bezala, partaidetza kontuak ez dute kanpora begira jarduten.
Ondorioz, bazkideek ez dute kanpora begira komunean jarduten.
f)M.K. 239.art. jarraiki, partaideak bai irabazietan bai galeretan hartzen du
parte. Parte hartzearen inguruan ezer esaten ez bada, baltzu kolektiboaren
eraentza aplikatuko da.


2. Izaera juridikoa
Partaidetza kontuen izaera jurdikoa eztabaidatua izan da eta da oraindik ere.
Gorago esan bezala kodeak ez ditu sistematikoki baltzuen artean kokatzen. Hau
kontutan izanik eta baltzu kontzeptu hertsi batetik abiatuz, doktrinaren zati
batek ez ditu sozietate kontsideratzen14.
Baina baltzu kontzeptu zabal batetik abiatzen bagera, hau da, ulertzen badugu
pertsona bat baino gehiago euren borondatez elkartzen direnean helburu komun
bat lortzeko eta horretarako ekarpen desberdinak egiten dituztean, baltzu baten
aurren gaudela, esan genezake partaidetza kontuak baltzu bat direla.
Behin baltzu izaera aitortu dugularik, azpimarratzekoa da partaidetza kontuak
oinarrizko baltzuak edo baltzu primarioak direla, hots, barneko baltzuak.
Horretaz gain izaera pertsonalistako baltzuen artean kokatu behar ditugu.


3. Antzeko figurekiko desberdintasunak
Teorikoki kontzeptua argi izanda ere, askotan errealitatean ez da erreza izaten
kontratu hau beste batzuengandik desberdintzea, eta hori kontratukideek ez
dutelako berarien arteko harrremana ondo definitzen. Bi dira bereziki antzeko
figura horiek: baltzu komanditarioa eta mailegu partziarioa.
Ikuspuntu ekonomiko batetik begiratuta, esan genezake antzekotasun txiki batzuk
badirela partaidetza kontuen eta baltzu komanditarioaren artean, bazkide
komanditarioak ere inbertsio bat egiten du eta ez du, printzipioa, gestioan
parte hartzen. Hala ere, bi kasuetan egitura juridikoa oso bestelakoa da.
Baltzu komanditarioa, kanpora jarduten duten nortasun juridiko propioa du eta
hortaz, ondare sozial bat duela ulertzen da. Gainera, erantzukizunari
dagokionez, baltzu komanditarioetan bazkide komanditarioak nahiz eta era
mugatuan erantzun, erantzukizun zuzena dauka hirugarrenen aurrean eta,
erantzunkizun hau partaideen kasuan berrizez da ematen.
Mailegu partziarioari dagokionean berriz, esanguratsuak dira honek
partaidetzako kontuekin dituen antzekotasunak. Izan ere, mailegu
partzioarioetan mailegu-emailearen ordainsaria ez da finkoa, baizik, emaitzen
araberakoa da. Baina hemen ere badago desberdintasun esanguratsu bat:
partaideak galereten ere parte hartzen du, bere inbertsioa arriskatu egiten du,
hori ez da gertatzen mailegatzailearekin, honek ez du mailegatutako
berreskuratzeko eskubiderik galtzen.
4. Eraentza aplikagarria. Atipizitatea
4.1. Eraentza aplikagarria
Partaidetza kontuenaraudi legala, M.K. 239-243.art. kokatzen da eta esan
daiteke bereziki murritza dela. Honen aurrean, garrantzia hartzen dueraentza
ordakatzailebat izatearen ideiak. Honela, merkataritzako egintzen iturri
sistemari erreparatuz (M.K. 2.I. art.), lehenik, merkataritzako baltzuei
dagozkien xedapenak aplikatuko dira eta, modu ordezkatzaile batean, baltzu
zibilari dagozkion xedapenak.
4.2. Atipizitatea
Atipizitate deritzogu partaidetza kontuen zenbait modalitate zein
konfigurazioei. Honela,atipizitate legalaetaatipizitate enpirikoazhitz egin
genezake.
Lehenengoak adierazi nahi du badirela zenbait kasu M.K. 239.art.-ko
definiziotik aldentzen direnak. Honela, legalki atipikoak diren partaidetza
kontuan, partzaidetza kontu “zibilak” dira. Hauek ez daukate merkataritzako
jarduera eta baltzu zibilen eraentzaz eratzen da. Bigarren kontzeptuak berriz
adierazi nahi du ohikoak ez diren zenbait ezaugarri ematen direla. Hau da,
partaideak barneko kudeaketan parte hartzea, ondare komun bat eratzea edota
partaide anitz egotea lirateke atupizitate enpirikoaren adibide.
5. Eraketa kontratua
M.K. 240. artikulutik eratortzen daforma askatasunaren erregela partaidetza
kontuentzat. Honela, eraketa kontratua hitzez edo idatziz eman daiteke. Hala
ere, idatziz ez jartzeak ondorio larriak ekar ditzakeenez, normalean, eraketa
kontratua dokumentu publiko edo pribatuan ezartzen da. Bestalde, kontratu
horretan alderdiek askatasun osoa dute erlazioaren arauketaren ildora, izan
ere, kontratuak bakarrik barrura izango du eragina.
6. Barneko harreman juridikoak
Barneko harreman juridikoak aztertzeko, kontratuko bi alderdiek dituzten
eskubide eta obligazioak aztertuko ditugu.
6.1. Gestorearen eskubide eta obligazioak
Gestoreak bere izenean kudeatzen du negozioa, baina, ez bere interes propioan
bakarrik, baizik, alderdien interesean. Hortaz, baltzu kolektiboko
administratzaileei aplikatzen zaien arau bera (M.K. 144.art.) aplikatuko zaio.
Nahiz eta, kudeaketa gestorearen kontua izan, partaidearen adostasuna beharko
du aldaketa esanguratsuak aurrera eramateko bere negozioan. Gestoreak portaera
leial bat izan beharko du partaidearen aurrean. Portaera horrekin lotuta,
gestoreak lehiaketa egiteko debekua izango du eta gainera, partaideari kontuak
emateko obligazioa izango du (M.K. 243.art.)15.
6.2. Partaidearen eskubide eta obligazioak
Partaideak edo partaideek, gestoreari hitzartutako kapitala emateko obligazioa
daukate. Ekarpenaren objetu dirua edo dirua ez den beste ondasun bat izan
daiteke. Ekarpen hori gestorearen eskuetara pasako da. Ez da ondare komunik
sortzen partaideen artean. Bestalde, kontratuan ala aurreikusten bada,
partaideak barneko kudeaketan parte hartu dezake, hori bai ezingo du
hirugarrrenekin harremanik izan. Informazio eskubidea jasostzen da kodean (243
art.) baina zabaldu daiteke kontratuan, eduki konplexuago bat emanaz.
Amaitzeko, kontratuan argi ezartzen ez bada, M.K. 140.art. arabera, partaideak
irabazi eta galeretan parte hartzeko eskubide eta obligazioa izango du bere
ekarpenaren arabera.
7. Kanpoko harreman juridikoak
Esan dugupartaidetza kontuek ez dutela, kontu bezala, kanpoko harreman
juridikorik(M.K. 241.art.). Beraz, merkatariarekin sinatzen dutenek bere aurka
bakarrik izango dute betetzea galdatzeko akzioa (M.K. 242.art.). Partaideak ez
du hirugarrenen aurrean erantzungo. Hala ere, azken adierazpen honek bi
salbuespen ditu: (1) partaideak soilik berme eskubide bat ekarri duenean
erantzuten du hirugarrenaren aurrean, berme-emaile bazala; (2) izen komun bat
erabiltzen bada trafikoan, partaideak itxura juridikoaren teorian oinarrituz
erantzuten du.
8. Iraungipena
Kodean ez daude aurreikusiak partaidetza kontuen iraungipen arrazoiak, baina,
kontuan hartuz bere baltzu izaera, baltzuen disoluzioen arrazoiei buruzko arau
orokorrak (K.Z. 1.700. art.) aplikatuko zaizkio. Arau orokor horren arabera,
partaidetza kontuen iraungipena honako arrazoiengatik eman daiteke: bazkideen
arteko adostasunagatik; epea iritsi delako; helburua lortzeko ezintasunagatik;
gestorearen heriotzagatik, gaitasun gabetze edo konkurtsoagatik, eta; ohiko edo
ez ohizko salaketagatik.


1
 Merkataritzako Erregistro Zentralak argitaratutako estadistikak aztertuz ikus
dezakegu 2012an 11 baltzu kolektibo eratu zirela Espainian, 2011n 3 izan ziren,
2010ean 5, eta 2009an 7. Adibide historiko bat: Cementos Rezola http://
www.euskomedia.org/aunamendi/30237
2
 Ikus, SANCHEZ-CALERO, Instituciones de Derecho Mercantil I, 2012, 366 o.
3
 PAZ-ARES, URIA-MENEDEZ, Curso de Derecho Mercantil I, 2006, 621 o.
4
 Ikus, PAZ-ARES, URIA-MENENDEZ, 633-634.
5
 Ikus, PAZ-ARES, Curso, 663 o.
6
 Ikus PAZ-ARES, 695. o.
7
 Ikus, PAS-AREZ, 667. o.
8
 Ikus PAZ-ARES, 728. o.
9
 Ikus, Eizaguirre, Derecho de sociedades, 2001, 197.o.
10
 Ikus Eizaguirre, 2055. o edo PAZ-ARES, 747. o.
11
 Ikus PAZ-ARES, 748 o.
12
 Doktrina ez dago baina guztiz ados, ikus PAZ-ARES 752-753 o.
13
 PAZ-ARES, 760 o.
14
 Hauen artean VICENT CHULIA, Introducción al Derecho Mercantil II, 2012, 1616
o.
15
 Ikus PAZ-ARES, 607. o.

