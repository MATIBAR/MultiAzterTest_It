







****** Semantika ******
***** 1. Semantika Lexikoa eta Semantika Formala *****
Semantikak hizkuntz esanahia aztertzen du. Lehen begi-bistan, hitzen esanahiari
buruz ari garela badirudi ere, beste unitate konplexuago batzuek ere esanahia
dutela laster konturatzen gara. Adibidez, baserri unitate lexikoak euskal etxe
tradizionala denotatzen duela badakigu, baina bestalde, (1) esaldiak baserri
hitza barne, beste esanahi konplexuagoa du. Hasteko, baserria aitarena dela
ulertzen dugu, aitak izan duen baserria bakarra izan dela ere bai, eta azkenik,
gertaera bat egon dela, denboraren aldetik ez orain dela asko: baserri hori
erre egin da. Honek guztiak zera erakusten du: unitate lexiko sinpleez gain,
beste unitate konplexuagoek ere esanahia dutela.
(1) Aitaren baserria erre egin da.
Goiko azalpenak Semantikaren barnean partizio bat egitera garamatza, hots,
Semantika Lexiko eta Semantika Formalaren artekoa: lehenengoak hitzen esanahia
aztertzen du eta bigarrenak unitate (lexiko) sinple horien konbinaketaren
ondorioz sortzen diren unitate konplexuagoen esanahia, adibidez sintagma edota
esaldien esanahia.
Hurrengo ezaugarriek argi uzten dute espresioei esanahia esleitzeko gaitasun
bat dugula hiztunok eta hauek nahiko arrazoi dira unitate konplexuen
esanahiaren ikerketarako hizkuntzalaritzaren ikuspuntutik.
(i) Alde batetik, hiztuna gai da luzaera ezberdinetako espresio kopuru
amaigabeei esanahia esleitzeko. Beste hitzetan, esanahia esleitzeko ardura duen
gramatikaren atalak prozesu hori produktiboadela iradokitzen du.
(ii) Espresioen arteko erlazio logikoak identifikatzeko gaitasuna du hiztunak.
Erlazioen artean hurrengoak aurkitzen ditugu:
a. Sinomimia: Esta calzada fué construida por los Romanos esaldiak eta Los
romanos construyeron esta calzada-k esanahi berbera dute.
b. Kontradikzioa: Juanseacabadedivorciareta Juannosehacasadonunca-ren artean
kontradikzio bat dago.
c. Inplikazioa: En verano sólo bebe té frio-k En verano no bebe agua egia dela
inplikatzen du.
(iii) Esaldien edo espresio konplexuen anbiguotasuna identifikatzeko gaitasuna
du hiztunak. LagunduAthletikiirabazten esaldiak adibidez bi esanahi posible
ditu: laguntzeko Athletiki irabazle izan dadin, edo lagundu beste norbaiti
Athletik menderatzen.
(iv) Espresiook gehienetan inoiz entzun gabekoak izaten dira. Beraz, hiztunak
ez du ikasten esaldi/espresio bakoitzari dagokion esanahia entzuten duenean.
(v) Hiztun denek izaten dituzte esaldien esanahiei buruzko iritzi edo juizio
berberak. Honek, esanahi esleitze prozesua sistematikoa dela erakusten du, ez
dela kasualitatearen ondorio, alegia.
Goikoek argi erakusten dute esanahia esleitzeko gaitasuna konplexua dela,
egitura edo sintaxiarekin zerikusia duela, inkontzientea dela baina aldi berean
sistematikoa dela. Hitz gutxitan, gizakiok gaitasun edo konpetentzia bat dugula
espresio konplexuei esanahia esleitzeko. Semantika Formalaren lana esanahi
esleitze prozesu horretan parte hartzen duten ezaugarri sistematikoak zeintzuk
diren azaleratzea da. Semantika formalak ikuspuntu algoritmikoa proposatzen du:
espresio infinituen esanahiaren eraikitzea erregela mugatu batzuen menpe dago.
Erregela horiek ikertzen ditu semantika formalak. Ikerketa honen abiapuntua
Fregek proposaturiko Konposizionalitatearen Hatsarrea dugu (2).
(2) KONPOSIZIONALITATEAREN HATSARREA
Espresio konplexu baten esanahia osatzen duten osagai sinpleen esanahiaren eta
beraien artean duten erlazio sintaktiko moten funtzioa da.
Sarrera hau bukatzeko, hiru puntu argitzea komeni da:
1. Alde batetik, espresio konplexu batzuen esanahia ez zaiola (46) hatsarreari
egokitzen. Honelakoak dira mesa redonda bezalakoak, non sintagma osoaren
esanahia ez da bere osagaietatik eratorri. Aldiz, lexikalizatuta dauden
espresioak dira, espresio sinple bezala jokatzen dutenak, alegia.
2. Bigarren oharra esanahi estralinguistikoarekin lotua dago, semantika
(esanahia) eta pragmatikaren (interpretazioa) arteko mugarekin, alegia:
hizketan, askotan espresio baten esanahia testuinguruaren araberakoa izaten da.
(3) esaldiak, adibidez, asko zenbatzaileak testuinguruaren arabera ‘asko’ edo
‘larregi’ esanahia eduki dezake, besteak beste. Testuinguruak esanahian eragina
duela onartzen badugu espresioek izan ditzaketen benetako esanahi kopurua
anitza izan daitekeela onartu beharra dago. Hau horrela semantika formalaren
lana printzipioz ezinezkoa bihurtzen da: semantikak ezin izango ditu arestian
aipatutako espresioen esanahia zein den erabakitzen duten arau sistematikook
aurkitu. Halaz ere, kontestuaren araberako interpretazioa alde batera utzita,
hertsiki informazio linguistikoa kontutan izanik espresio konplexuen Esanahia
ikertzea posible dela aldarrikatzen du semantika formalak. Informazio
estralinguistikoa, hots, espresio konplexuen Interpretazioa Pragmatikak
ikertzen du.
(3) Asko ari zara jaten.

3. Bukatzeko, Semantika Formalak esanahiaren esleitze prozesu sistematikoari
buruzko teoria esplizitu, esplikatzaile eta garden bat proposatu behar du,
maila abstraktu batean murgilduz. Honek espresio konplexuok anbiguotasunik
gabeko errepresentazio zehatzetan bihurtzea eskatzen du. Arazoa, semantikaren
kasuan erabili nahi den hizkuntza eta ikerketa objektua (hizkuntza bera) bat
direla da. Hau gainditzeko metahizkuntzatzathizkuntza formal bat erabiltzen da,
zeinek, ikur kopuru mugatu batekin eta erregela sintaktiko batzuk erabiliz
hizkuntza naturaleko edozein espresio konplexuri esanahi garden bat esleitzeko
balioko digun. Semantika Formalak Proposizio Logika eta Multzoen Teoria
erabiltzen ditu esanahiaren errepresentazio formalak lortzeko tresna gisa.
 2. Oinarrizkoak
 2.1. Denotaziozko ikuspuntua
Badira esanahiari hurbiltzeko ikuspuntu zenbait (denotaziozkoa, mentalista
edota pragmatiko-soziala, besteak beste). Semantika Formalak edo Semantika
Konposizionalak esanahiaren Denotaziozko ikuspuntua adoptatzen du. Ikuspuntu
honek espresio linguistiko eta munduaren arteko erlazioan jartzen du pisua, edo
zehatzago, espresio linguistiko eta espresio horren hedaduran (espresio horren
erreferente izan daizkeen objektu multzoan). Adibidez, etxe bezalako izen
arrunten hedadura etxe izan daitezkeen elementu guztien multzoa da, besteak
beste (4)ko multzoan ageri diren etxeak barne dituelarik. Etxe-ren esanahia,
ordea, espresio horren eta bere hedaduraren arteko erlazioa izango litzateke.









(4) Etxe
(Estentzio horren barne dagoen elementu bat)



 (Hedadura)
Abiapuntu honetatik izen arrunt eta berezien esanahia definitu dezakegu era
abstraktu batean:
a) Izen arruntek (semantikako liburua, etxea) Multzoak denotatzen dituzte.
b) Izen bereziek (Jon, Maria) gizabanako edo indibiduoak denotatzen dituzte.
 2.2. Egia
Hizkuntza naturaletan erlazio bat ematen da hizkuntz espresioen eta munduaren
artean. Adibidez, (49) egia izan dadin badakigu nolako baldintzak (egi
baldintzak) bete behar diren: ni orain HIZTEK-eko Oinarrizko Hizkuntzalaritzako
apunteak preparatzen ibiltzea, alegia. (5)en esanahia ulertzen dugu bere Egi-
Baldintzak zeintzuk diren ezagutzen ditugulako. Honek zera iradokitzen du:
esanahiak Egiarekin zerikusia duela.

(5) Ni orain HIZTEK-eko Oinarrizko Hizkuntzalaritza-II-ko apunteak prestatzen
ari naiz.

Bestalde, esaldi bat (esaldiak deskribatzen duen egoera) ez da nahitaez egia
izan behar esaldia ulertzeko. Hau ikusteko aintzat hartu (6) esaldia. Esaldi
hau egia den edo ez den jakitea ez da horren erraza ni Mariren ondoan Alemanian
ez banago, baina, bestalde, badakizkigu egoera hori egia izateko egia-
baldintzak zeintzuk diren, eta semantikoek honi heltzen diote espresioen
esanahia definitzeko orduan.
(6) Oraintxe bertan nire lagun Mariri poltsa kendu diote kalean Alemanian
oporretan dabilela.
 2.3. Esaldia eta Proposizioa
9.2.2. atalean esaldi baten esanahia ulertzea esaldi horren egi-baldintzak
zeintzuk diren jakitean datzala aipatu dugu. Baina badago arrazoirik
pentsatzeko ez dela esaldi edo espresio linguistikoa berez Egi balorea
daramana, baizik eta esaldiok deskribatzen dituzten Egoerak edo Proposizioak.
Nola bereiztu bi hauek (Esaldia eta Proposizioa)? Hizkuntzetan hain sarri ageri
diren anbiguotasunak lagunduko digute honetan. Aintzat hartu (7-9), non esaldi
bakoitzak deskribatu ditzakeen egoerak (Proposizioak) bat baino gehiago diren.
Aurrerantzean Egia edo Ez-egia balioak proposizioari lotutako kontzeptuak
izango dira eta ez Esaldiari.
(7) Anbiguotasun Lexikala
Esaldia: El gato está en el cobertizo.
Proposizioak: El felino doméstico está en el cobertizo.
La máquina para levantar pesos está en el cobertizo.

(8) Anbiguotasun Sintaktikoa
Esaldia: El athleta subió al podio adornado de flores.
Proposizioak: ...al podio que estaba adornado flores
...estando él lleno de flores.
(9) Anbiguotasun Semantikoa
Esaldia: A todos los alumnos les gusta una chica.
Proposizioak: A cada alumno de clase le gusta una chica (no la misma)
Hay una chica que gusta a todos los alumnos de clase.

Esaldi eta Proposizio kontzeptuak bereizteak baiezko ez diren esaldien
semantikara hurbiltzen laguntzen digu. Adibidez, (10) bezalako galdera bat
Proposizioa bat baino gehiagorekin lotzeko aukera dago, (11)koak alegia,
bakoitzak bere Egi-baldintzak izango dituelarik.
(10) Jonek eraman al du autoa?
(11) a. Jonek autoa eraman du.
b. Jonek ez du autoa eraman.
c. Ez dakit.
d. Galdetu Mariari.
...
 2.4.Tautologia, Kontradikzio eta inferentziak.
Esaldietan ageri diren osagaiak abstraktuki Entitate (12), Ezaugarri (13) eta
Erlazioak (14) izan daitezke.
(12) Jon = j
tanborra = t
Itxasne = i
   1. ILEGORRIA
NEGARTIA
OKERRA
(14) JO
ETORRI
AURREAN EGON

Elementu hauekin (15)an ageri diren esaldiak eraiki daitezke, besteak beste.
Adibidez, Itxasne ilegorria da egia izango da baldin eta Itxasne entitatea
ilegorriak diren multzoaren barne badago. Proposizio hori egia dela 1
zenbakiarekin adierazten da (16) eta gezurra dela 0rekin (17)
(15) a. Itxasne ilegorria da. ILEGORRIA (i)
b. Jon negartia da. NEGARTIA (j)
(16) ILEGORRIA (i) =1
(17) ILEGORRIA (i) =0


Bi entitateen arteko erlazioak pare ordenatu bezala irudikatuko ditugu.
Adibidez, Jonek danborra jotzen du-ren errepresentazioa (18) izango da.
(18) JO <j, d> = 1

Badaude Proposizio batzuk zeinek, bere esanahiak eskaturik, nahitaezko egia/
gezurra adierazten dutenak. Adibidez, (19) nahitaez egia izan behar da, hots,
tautologia bat da, ez baitago bizi eta hil egoeren bitartekorik guk dakigunez.
(20)a ere nahitaezko egia da, zozoak direnen multzoa hegaztiak direnen
multzoaren barne dagoelako. Aldiz, (21-22) nahitaez kontradikzioak dira.
(19) Nire katua edo hilda edo bizirik dago.
(20) Zozoak hegaztiak dira.
(21) Zozoak ez dira hegaztiak.
(22) Jon hemen dago eta joan egin da.

Proposizioei egi balioa esleitzeko era bat inferentzia da. Beste proposizio
batzuen egi balioa ziurtatuz azken proposizio baten egi balioa ondorioztatu
daiteke. Honen adibide da (23). Gizaki guztiak hilkorrak badira, eta Jon gizaki
bat bada, Jon hilkorra da nahitaez.
(23) a. Gizaki denak hilkorrak dira. (Premisa)
b. Jon gizakia da. (Premisa)
c. Jon hilkorra da. (Ondorioa)

 3. Esaldien esanahien arteko erlazioak
9.1. atalean aipatu bezala, hiztunaren gaitasun semantikoen artean esaldien
esanahien arteko erlazioak zeintzuk diren jakiteko gaitasuna dago. Adibidez,
hiztunak badaki (24a) eta (24b) esaldien artean ez dagoela erlaziorik, baita,
ingelesa ezagutzen duenak, (25a) eta (25b) sinonimoak direla. Hiztunaren
jakinduria hau inkontzientea dela ere aipatu dugu. Esaldien arteko erlazio
ezkutu hauek era abstraktu batean adierazi daitezke, esaldien eduki lexikoari
erreparatu gabe. Emaitzak gure gaitasun semantikoaren ulermenak nola
funtzionatzen duen ulertzen lagunduko digu.
(24) a. Jon etxera etorri da.
b. Nire amak oporretan joan nahi du aurten.
(25) a. John was hit by a car.
b. A car hit John.
 3.1. Inplikazioa
Proposizio bat (p) Egiazkoa den kasu denetan beste bat (q) egiazkoa denean
ematen den erlazioari Inplikazioa deituko diogu. Adibidez, (26a) egia bada
nahitaez (26b) ere egia da. Inplikazio logikoa dago proposizioen artean (26c).
(26) a. Txiki txakur bat da. (p)
b. Txiki ugaztun bat da. (q)
c. p  q
Hau horrela dela adierazteko Egia-taula batetan balioak jartzea besterik ez
dago. Lehengo lerroak erakusten du, (p) proposizio egia bada posible dela (q)
ere izatea (Txiki txakur bat izatea eta Txiki aldi berean ugaztun bat izatea
posible dela). Garrantzitsua bigarren lerroa da. Erakusten duen bezala, (p)
egia bada (q) ezin da gezurra izan, edo beste hitzetan, Txiki txakur bat bada
ez da posible ugaztuna ez izatea. Multzoen teorian multzo bat beste barruan
dagoenean ematen da erlazio hau.

(27)
      p q
      1 1 √
      1 0 X
      0 1 √
      0 0 √

 3.2. Parafrasia (p ↔ q)
Parafrasia bi esaldik esanahi berdina dutenean ematen da (28a eta 28b). Erlazio
hau bi inplikazio logikoren konbinaketa da, pq eta qp ren artekoa, alegia.
Hau garbi erakusten dute bigarren eta hirugarren lerroek (29) taulan.
(28) a. John was hit by a car.
b. A car hit John.

(29)
      P q
      1 1 √
      1 0 X
      0 1 X
      0 0 √

 3.3. Aurkakotasuna (pez-q)
Bi esaldi aurkakoak dira proposizio batek bestea logikoki ezeztatzen duenean.
Beste hitzetan, (p) egia bada (q) nahitaez gezurra da, eta alderantziz.
Adibidez, egia bada Jonek begi urdinak dituela ezin da izan egia Jonek begi
beltzak dituela. Horrela, taulako lehenengo aukera, non biak egi diren, ez da
posible

(30) Jonek begi urdinak ditu.
Jonek begi beltzak ditu.

(31)
      p q
      1 1 X
      1 0 √
      0 1 √
      0 0 √

 3.4. Kontraesana (pez-q), (ez-pq)
Kontradikzioak proposizio bat egia bada bestea gezurra dela eskatzen du, eta
proposizio bat gezurra bada besteak nahitaez egia izan behar duela ere bai.
Adibidez, ume jaioberri bati buruz hitz egitean, mutila edo neska izan dela
esan behar dugu, beste posibilitate logikorik ez baitago. Hauxe da (33) taulako
lehen eta azken lerroek adierazten dutena.
(32) Mutila izan da.
Neska izan da.


(33)
      p q
      1 1 X
      1 0 √
      0 1 √
      0 0 x

 3.5. Aurresuposizioa (pq) eta (ez-pq)
Esaldi batzuen esanahiak beste proposizio batzuen egia aurresuposatzen dute.
Jonek danborra jotzeari utzi bazion, Jonek aurretik danborra jotzen zuela
suposa dezakegu (34). 9.3.1. atalean azaldu den Inplikazioaren antzekoa da,
baina Aurresuposizioan p-ren ezeztapenak q-ren egia mantentzen du. Adibidez,
Jonek danborra jotzeari ez badio utzi danborra jotzen zuela egi mantentzen da
(65).
(34) Jonek danborra jotzeari utzi dio.
Jonek danborra jotzen zuen.

(35) Jonek danborra jotzeari ez dio utzi.
Jonek danborra jotzen zuen.

Goikoari kontuz erreparatuz hurrengo galdera logikoa sortzen zaigu: zer
gertatzen da aurresuposizioa bera gezurra denean, edo gure adibidean, Jonek
inoiz ez badu danborrik jo? Zein izango litzateke (p) proposizioaren balioa?
Hizkuntzalariak ez dira adosten honetan.
 3.6. Ezeztapena (┐p)
Ezeztapenak proposizioen egi-balio aldatzeko gaitasuna du. Beraz, John etxera
joan da proposizioaren ezeztapenak John ez da etxera joan, edo Ez da egia John
etxera joan dela emaitza ematen du.
(36)
      P ┐p
      1 0
      0 1

 3.7. Juntadura, Disjuntzioa eta Baldintza
Juntadura (37), disjuntzio (38) eta baldintzekin (39) esaldi konplexuak lortzen
dira. Esaldi konplexu osoaren semantika konposizionalki eratorri edo aurresan
daiteke: proposizio konplexuaren semantika barnean dituen proposizioen egi
balioetatik erator daiteke, proposizioek daukaten eduki semantikoari so egin
gabe.
(37) Jon etxera joan da eta Maria mendira joan da.
(38) Jon etxera joan da edo Maria mendira joan da.
(39) Jon etxera joan da Maria mendira joan baldinbada.

Juntaduraren kasuan, proposizio konplexua egia izateko osatzen duten bi
proposizioak izan behar dira egiazko. Beste kasu denek ez dute proposizio osoa
egiatzat jotzen.


(40)
      P q p&q
      1 1 1
      1 0 0
      0 1 0
      0 0 0

Aldiz, Proposizio disjuntibo konplexua egia izateko nahiko da osatzen duen
proposizio sinpleetatik bat egia izatea. Hau da goiko (?)-ren kasua eta (41) da
dagokion Egia-taula. Badago beste disjuntzio mota bat, disjuntzio ‘esklusiboa
deiturikoa, non proposizio sinple biak ezin dira egi izan (bata ala beste izan
behar da egia). Adibidez, Ba zoaz ala gelditu egingo zara? Perpaus konplexuan,
bata ala bestea izan behar da egiazko, baina biak ez. Ikus honen taula (42)-an.
(41)
      P q p v q
      1 1 1
      1 0 1
      0 1 1
      0 0 0
(42)
      P q p v q
      1 1 0
      1 0 1
      0 1 1
      0 0 0

Bukatzeko, azter dezagun baldintza. Baldintzaren proposizio konplexua egi
izango da beti hurrengo egoera salbu: baldintza egia denean eta ondorioa
gezurra. Kontutan izan baldintza ez bada ematen ondorioa oraindik egi mantendu
daitekeela, hirugarren lerroak adierazten duen bezala (43). Goiko (?)
adibideari erreparatuz, Maria mendira joan ez bada Jon oraindik etxera joan
izanaren posibilitatea hor dago. Bestelakoa izango litzateke hurrengo esaldia:
Jon etxera joan dasoilikMaria mendira joan baldin bada. Proposizio honen
arabera, q egia izateko p-k ere egia izan behar du. Baldintza arruntetik
desberdintzeko Bikondizionala deituko diogu (↔) eta honen egi taula (44) da.

(43)
      P q pq
      1 1 1
      1 0 0
      0 1 1
      0 0 1

(44)
      P q P↔q
      1 1 1
      1 0 0
      0 1 0
      0 0 1

 4. Kategoriak eta Oinarrizko Erlazio Sintaktikoak
Atal honetan esaldien esanahiaren ulermenerako beste pausu bat landuko dugu:
sintaxiak duen ekarpena espresio konplexuen esanahian. Horretarako, bi eremu
landuko ditugu gehienbat: (i) kategorien esanahia eta (ii) oinarrizko subjektu-
predikatu erlazio sintaktikoa.
 4.1. kategoriak
Izen_bereziek Entitate Indibidualak edo banakakoak denotatzen dituzte.
Adibidez, Ruben izen bereziak nire Munduan (M) edo Ereduan Erreferente bakarra
izango du, nire kasuan, nire neba. Bi egongo balira luzatu egingo genituzke
izenok, adibidez ‘Ruben aita’ eta ez ‘Ruben semea’ aipatuz. Hau honela
adierazten da:
(45) ║Ruben║M =r
Izen_arruntak izen bereziengandik oso ezberdinak dira semantikaren aldetik.
Multzoak edo entitate multzoak denotatzen dituzte. Adibidez, (mahai gainean
dauden) liburuak multzo bat osatzen dute, liburu propietatea duten elementuen
multzoa. Demagun hiru liburu direla, orduan (46)an giltzaren barruan dauden
hiru liburuok hitz horren Hedadura osatzen dute. Liburu izenaren esanahia
hedadura bezala adierazi ordez intentsio bezala adierazi daiteke Aldagai bat
erabiliz (47). Honek zera erakusten du: izen arruntek izen berezien itxura
baino adjektiboen itxura handiagoa dutela, adjektiboek ere elementu multzo bat
denotatzen baitute, ezaugarri hori duten elementuen multzoa, adibidez, ilegorri
izatearena (948).
(46) ║liburu║M = {l1, l2, l3}
(47) ║liburu║M = {α: liburu (α)}
(48) ║ilegorri║M = {α: ilegorri (α)}

Aditz iragangaitzek ere entitate multzoak definitzen dituzte. Adibidez, joan
aditzak joaten diren entitateen multzoa denotatzen du.
(49) ║joan║M = {α: joan (α)}
Ikusten denez ez dago ezberdintasunik izen arrunt, adjektibo eta aditz
iragangaitzen artean semantikaren aldetik. Denek denotatzen dute entitate
Multzo bat. Beste hitzetan, oinarrizko semantika berdina dute, denak dira
Predikatu: beraien esanahia Multzo horietako partaide izatearen baldintzak
dira.
Predikatuak isolatuan ez dira egi ez gezur. Soilik, beste elementu batzuekin
konbinatzen direnean (predikazio egitura batean, adibidez Jon ilegorria da)
galde dezakegu espresio konplexu hori egia edo gezurra den. Beste hitzetan,
egia edo gezurra proposizioen ezaugarri bat da, ez predikatuena.
 4.2. Argumentuak, predikatuak eta Balentziak
Predikatuak Espresio Irekiak dira, hain zuzen beste espresio (argumentu)
batzuekin konbinatzeko beharra dutelako. Balentzia terminoa erabiltzen da
predikatuek behar duten argumentu kopuruari erreferentzia egiteko. (50)-an
aditz mota ezberdinak bakoitzak duen balentziaren arabera sailkatuta ageri
dira. (a) eta (b) motako aditzek gehienez argumentu bat behar dutenez soilik
argumentu horren Ezaugarriak espresatzen dituzte (ez dute argumentuen arteko
erlaziorik adierazten). Aldiz, (c-d) motako aditzek argumentuen arteko
Erlazioak espresatzen dituzte .
 (50) a. Argumenturik behar ez dutenak (Aditz inpertsonalak)
 (Euria ari du.)
 ARI
b. Argumentu 1 behar dutenak (Aditz iragangaitzak)
 (Jon joan da.)
JOAN (α)
c. Argumentu 2 behar dituztenak (Aditz iragankorrak)
 (Jonek Uxue maite du.)
MAITE <α, y>
d. Hiru argumentu behar dituztenak (Aditz ditrantsitiboak)
 (Jonek Uxueri lore bat eman dio.)
EMAN <α, y, z>
Aditzen Balentzia eskariak aldakorrak dira, ordea. Adibidez, saldu aditzak
norbaitek beste norbaiti zerbait saltzea eskatzen du, hiru argumentu hartzen
ditu, alegia. Hala ere, esan dezakegu (51) ere, non subjektua eta zehar
objektua ez diren esplizituki ageri. Bestalde, aditz batzuek egitura argumental
ezberdinak har ditzakete, Alternantziak deiturikoak. Adibidez, egosiaditzak
Kausatibo alternantzia erakusten du (52).
(51) Saldu dut kotxea.
(52) a. Esneak egosi du.
b. Jonek esnea egosi du.

Aditzak ez dira argumentu egitura duten kategoria bakarrak. Aditzetatik
eratorriko izenek ere izan ditzakete argumenturik eta beraz argumentu-
egiturarik (53).
(53) Etxearen eraikuntza geldia.

Guzti honetatik zera ondoriozta daiteke: izenek, adjektiboek eta aditzek denek
dutela argumentu-egitura (54).
(54) a. LUZEA (x)
b. LUZEAGOA (x, y)
c. SALMENTA (x, y, z)


***** 5. Determinatzaileak eta Zenbatzaileak *****
Orain arte ikusitako izen sintagmak (IS) sinpleak izan dira, izen bereziak
zituztenak burutzat (Jon, Maria, e.a.). Atal honek [Det. Izen] edo, euskararen
kasuan, [Izen Det] itxurako IS konplexuen esanahia aztertuko du.
Izen berezi eta izen arrunten artean ezberdintzea ongi justifikatuta dago:
Sintaxi mailan Jon bezalako izen bereziek bere kabuz osatu dezakete IS bat eta,
are gehiago, aditzarekin predikazio erlazioan egoteko gai dira (55).
Semantikari dagokionez gizabanakoak denotatzen dituzte. Izen arrunten
ezaugarriak bestelakoak dira, ordea. Ez dute bere kabuz predikazioan sar
daitezken IS osorik osatzen (56a), determinatzaile edo zenbatzaile bat falta
zaielako (56b). Semantikoki ere Gizabanakoak denotatzeko gaitasunik ez dute
(gogoratu, gizabanako multzoak denotatzen dituzte). Guzti honetatik
Determinatzaile kategoria sintaktikoak ekarpen garrantzitsua duela ondoriozta
dezakegu. Datozen azpiataletan kategoria sintaktiko honetako elementuek
semantikari egiten dioten ekarpena aztertuko dugu.
(55) [Jon] ilegorria da.
(56) a. *Etxe erosi du Jonek.
b. Etxe bat/ etxe-a/ erosi du Jonek.
 5.1. IS konplexuak
Zein da (57)an ageri den Zakur denekISren semantika? Zein da esaldi horren
proposizioaren esanahia? Bigarren galderarekin hasita, (57)k esan nahi duena da
elementu bat zakurra bada orduan zaunka egiten duela, hots, zaunka egiten
dutenen Multzoko kide dela. Honen errepresentazioa (58)ko baldintza inplikazioa
izango litzateke.
(57) Zakur denek egiten dute zaunka.
(58) Zakur (x)  zaunka (x)

Arazoa da (58) proposizioari ezin diogula egi edo gezur baliorik ezarri,
Aldagai Libre bat duelako. Beste hitz batzuetan, ez dakigu aldagai horrek nori
egiten dion erreferentzia eta horregatik Proposizioa egia edo gezurra den
esateko ez gaude prest. Hau konpontzeko Operadore zenbatzaile bat erabiliko
dugu, eta honen lana aldagai horren balioa zehaztea izango da. Zenbatzaileak
aldagaia uztartu egiten duela esaten da. Guzti zenbatzailearen kasuan
zenbatzaile unibertsala (∀)erabiliko dugu.
(59) ∀x [ZAKUR (x)  ZAUNKA (x)]
(x denentzako x zakurra bada orduan x-ek zaunka egiten du)

(59) proposizioa zehatzago ere adierazi daiteke. Kontutan izan azken batean,
semantikaren aldetik, denek zenbatzaileak zakurrak elementuan duela eragina
soilik, eta ez zaunka predikatuan. Hobekuntza hau (113)-an islatzen da, non
zenbatzaileak izenak denotatzen duen multzoan eragiten duen soilik. Horrela,
[∀x: ZAKUR(x)] guzti zenbatzaile unibertsala duen IS konplexuaren semantikaren
errepresentazioa da.
(60) [∀x: ZAKUR(x)] ZAUNKA(X)

Antzera batera, bat Determinatzaile mugagabeekin eratutako proposizioen
esanahia lortzeko Zenbatzaile Existentziala (∃) erabiltzen da (62), eta
orokortuz, beste zenbatzaileentzako ikurrik ez dugunez, hizkuntzako
zenbatzailea bera erabil daiteke (63-65). Garrantzitsuena zera da:
errepresentazio semantiko denak dutela egitura berdina, eta honek teoriari
desiragarri den orokortasuna ematen diola. Horrela, IS Konplexuen egitura
semantiko orokorra [Det x: ... I (x)..] dela proposatzen da.

(61) Zakur batek zaunka egiten du.

(62) [∃x: ZAKUR(x)] ZAUNKA(X)
(Badago x bat, zakurra dena eta zaunka egiten duena)
(63) Mutil-a etorri da.
[-A x: MUTIL (x)] ETORRI (x)
(64) Bi gizon etorri dira.
[BI x: GIZON (x)] ETORRI (x)
(65) Gizon asko etorri dira.
[ASKO x: GIZON (x)] ETORRI (x)
 5.2. Zenbatzaileen ekarpena
Zein da Zenbatzaileen ekarpena Proposizioen egi baldintzetan? badakigu baliorik
gabe dauden aldagaiak uztartzen dituela, eta nolabait IS konplexuan dagoen
Izena eta Aditzak denotatzen duen Multzoa erlazionatzen dituela. Ataltxo
honetan zenbatzaile bakoitzak duen ekarpena aztertuko dugu.
Aintzat hartu Den- zenbatzailea daraman goiko (57), berriz ere (66)an
errepikatuta. Multzoen teorian (66)k zakurren multzoa (Z) zaunka egiten dutenen
(ZA) barruan dagoela esan nahi du. Beste hitzetan, inklusio erlazio bat da
(67). Eskuartean dugun Proposizioaren errepresentazio semantikoa (68) izango
litzateke.
(66) Zakur denek egiten dute zaunka.
(67) {x: ZAKURRA (X)} ⊆{x: ZAUNKA (X)}
(68) [∀x: ZAKURRA(x)] ZAUNKA(X) = 1 soilik |Z ⊆ ZA|

Bat zenbatzaile mugagabearen ekarpenak ere bi Multzo lotzearena da. Zehazki,
(69) esaldiak esan nahi duena zera da: Zakurrak direnen multzoa eta Zaunka
egiten dutenen Multzoen intersekzioan gutxienez elementu bat badagoela. Zaunka
egiten duten zakurrak bat baino gehiago ere izan daitezke, baina proposizioa
egia izateko gutxienez elementu bat existitu behar da (71)k adierazten duenez.
(69) Zakur batek zaunka egin du. (besteek ez dakigu)
(70) {x: ZAKURRA (x)} ∩{x: ZAUNKA (x)}
(71) [∃x: ZAKURRA (x)] ZAUNKA (x) = 1 soilik |Z ∩ ZA| ≧ 1

Batzuk zenbatzaileari dagokionez, eta adibidetzat (72) hartuz, proposizioak
zakurren eta zaunka egiten duten Multzoen intersekzioan elementu bat baino
gehiago dagoela adierazten du (73-74).
(72) Zakur batzuek zaunka egiten dute. (besteek ez dakigu)
(73) {x: ZAKURRA (x)} ∩{x: ZAUNKA (x)}
(74) [Batzuek x: ZAKURRA (x)] ZAUNKA (x) = 1 soilik |Z ∩ ZA| ≧ 2

Zenbaki kardinalak ere zenbatzaileak dira, eta beraien semantika multzo bien
intersekzioak kopuru konkretu bat duela adieraztean datza. Adibidez, (75)
adibidean lau direla zaunka egiten duten zakurrak adierazten da.
(75) Lau zakurrek zaunka egiten du.
(76) {x: ZAKURRA (x)} ∩{x: ZAUNKA (x)}
(77) [Lau x: ZAKURRA (x)] ZAUNKA (x) = 1 soilik |Z ∩ ZA| = 4

Gehien zenbatzailearen semantika ere Multzo teoriaren bidez argi ikus daiteke.
Honek ere bi Multzoen arteko erlazioa aldarrikatzen du, non (78)ren kasuan
adibidez, zaunka egiten duten zakurren kopurua zaunka egiten ez duten zakurren
kopurua baino handiagoa izan behar da.

(78) Zakur gehienek zaunka egiten dute.
(79) [Gehien x: ZAKURRA (x)] ZAUNKA (x)=1 soilik |Z∩ZA| ›|Z-ZA|

Laburbiltzeko, zenbatzaileek Multzoen arteko erlazioei murriztapenak jarriz
proposizio osoaren esanahiari ekarpen zehatzak egiten dizkie. Hau da hain zuzen
gaur egun determinatzaileak ulertzeko ikuspegi zabalduena, Zenbatzaile
Orokorrak (Generalized Quantifiers) deiturikoa.
 5.3. Zenbatzaile Ahul eta Zenbatzaile Gogorrak
9.5.2. atalak Multzo teoriak Zenbatzaile bakoitzaren ekarpen zehatz,
sistematiko eta orokorra aztertzeko bidea zabaldu digu. Atal honetan
zenbatzaileen semantikari buruzko orokorpen gehiago azaleratuko ditugu.
Hasteko, Guzti zenbatzailea salbu, beste zenbatzaile guztiek Multzoen arteko
intersekzioa adierazten dute. Honetaz gain, Multzoen intersekzioari jartzen
zaion murriztapenaren arabera Zenbatzaileok bi eratakoak izan daitezkeela
dirudi:
    * Intersekzioan dauden elementuen kopurua finkoa denean (≧ 1, ≧ 2, 4, e.a.)
      Hau da Bat existentziala, Batzuk edo Lau zenbatzaileen kasua.
(80) [∃x: ZAKURRA (x)] ZAUNKA (x) = 1 soilik |Z ∩ ZA|≧ 1
(81) [Batzuek x: ZAKURRA (x)] ZAUNKA (x) = 1 soilik |Z ∩ ZA|≧ 2
(82) [Lau x: ZAKURRA (x)] ZAUNKA (x) = 1 soilik |Z ∩ ZA| =4

    * Intersekzioan dauden elementuen kopurua erlatiboa denean. Beste hitzetan,
      intersekzioan dauden elementuen balioa multzoen arteko beste erlazio bat
      kontutan izanda kalkulatzen denean, adibidez Gehien(83), erdiek, e.a.
(83) [Gehien x: ZAKURRA (x)] ZAUNKA (x)=1 soilik |Z∩ZA| ›|Z-ZA|

Multzoen teoriaren arabera, Intersekzioaren ezaugarri matematiko bat bere
Trukakortasuna da (Multzoak aurkezten diren ordenak ez du emaitzan eraginik).
Hau aintzat hartuta goiko kasuetan trukakortasun ezaugarria lehenengo kasuek
erakutsiko dutela aurresan dezakegu, intersekzioan dauden elementuen kopurua
finkoa delako hain zuzen (84), baina ez bigarrenek (85), balioa erlatiboa
delako. Intuizioa zera da, hizkuntzako hitzak erabiliz: berdin dela esatea
Zakur batzuek zaunka egin dute edo Zaunkalari batzuk zakurrak dira, baina ez da
berdin esatea Zakur gehienek zaunka egiten dute edo Zaunkalari gehienak
zakurrak dira. Lehenengo zenbatzaileei Zenbatzaile Ahulak deituko diegu, eta
bigarrenei Zenbatzaile Gogorrak .


(84) [Batzuek x: ZAKURRA (x)] ZAUNKA (x) = 1 soilik |Z ∩ ZA|≧ 2
 [Batzuek x: ZAKURRA (x)] ZAUNKA (x) = 1 soilik |ZA ∩ Z|≧ 2

(85) [Gehien x: ZAKURRA (x)] ZAUNKA (x)=1 soilik |Z∩ZA| ›|Z-ZA|
[Gehien x: ZAKURRA (x)] ZAUNKA (x)=1 soilik |Z-ZA| ›|Z∩ZA|

Guzti zenbatzailea azalpen honetatik at utzi dugu, ez duelako printzipioz
behintzat intersekzio erlaziorik erakusten multzoen artean. Zenbatzaile hau
zenbatzaile Gogorra da. Ez da berdin esatea ‘Zakur guztiak egiten dute zaunka’
edo ‘Zaunkalari guztiak zakurrak dira’. Beste zenbatzaileekin alderatuz,
Zenbatzaile honek ez du intersekzio erlazio bat adierazten goian aipatu bezala,
baizik eta inklusio erlazio bat. Dena den badago inklusioa bera intersekzio bat
balitz bezala interpretatzeko erarik. Beheko (86) kasuan adibidez, A Multzoa
eta B Multzoaren artean intersekzioa balego, eta A multzoan ez balego B
Multzoan ez dagoen elementurik, orduan A Bren barne dago. Beste hitzetan,
inklusio bezala errepresentatu beharrean posible da intersekzio bezala
adieraztea: |A∩B| = A

(86) B

A

X X





*****

 *****
*****

 *****
*****

 *****
***** 6. Anbiguotasun semantikoa *****
9.2.3. atalean aipatu bezala, badago anbiguotasun mota bat ez iturri sintaktiko
ez lexikorik duena, soilik arrazoi semantikoa izen dezakeena. Adibidez, (87)
esaldiaren proposizio posibleak (88-89)an ageri dira. Anbiguotasun semantikoak
esaldian bi zenbatzaile daudenean azaleratzen dira.
(87) Todos los chicos de clase aman a una chica.
(88) Cada uno de los chicos de clase ama a una chica diferente.
(89) Hay una chica determinada que es amada por todos y cada uno de los
estudiantes.

Anbiguotasun semantikoak esaldian bi zenbatzaile daudenean azaleratzen dira. Bi
esanahiok ezberdintzat jotzeko bi errepresentazio semantiko behar ditugu. Goiko
adibideko (88) adieran Zenbatzaile Unibertsalak esparrua (scope) izango du
beste zenbatzaile existentzialarengan (88’). (89) adieran, aldiz, zenbatzaile
Existentzialak izango du esparrua zenbatzaile unibertsalarengan.
Errepresentazio hauek (87)an posible diren Proposizio bien esanahia zehazki
harrapatzen dute.
(88’) [∀x: CHICO (x)] [∃y:CHICA (y)] (AMAR (y)) (x)
(89’) [∃y:CHICA (y)][∀x:CHICO (x)](AMAR (y)) (x)
