        ****** Sintaxia ****** Hiztunaren Hizkuntzari buruzko jakinduria edo gramatika nolabaiteko ataletan aztertu daitekeela ikusten ari gara kurtso honetan. Hau hizkuntzaren gramatika ezagutza eta gaitasuna atal edo Modulu independenteetan zatituta dagoelako izan daiteke. Hau da hain zuzen teoria sortzaileek aldarrikatzen duten Gramatiken ezaugarri bat. Horregatik, Hizkuntzen hots sistemari buruzkoak Fonologiak aztertzen ditu, esanahiari buruzkoak Semantikak, e.a. Atal honetan esaldien egiturari buruzkoak aztertuko ditugu. Adibide bat jartzearren, euskal hiztunak badaki (1a) ‘ongi dagoela’ edo gramatikaren aldetik ongi eratua dagoen esaldia dela baina (1b) ez dagoela (a)ren esanahi berarekin. Noski, hiztunak badaki (1b) ongi dagoela intxaurra bada subjektua, Jon ekarri duena, alegia. Hiztunak informazio hau guztia badu. Are gehiago, hiztuna gai da bere hizkuntzako edozein esaldiri buruzko juizioa emateko, inoiz aurretik entzun gabeko esaldia bara ere.  (1) a. Jonek ekarri ditu intxaurrak. b. Jon ekarri du intxaurrak.  Beraz, morfema eta hitzak erabiliz esaldiak eratzeko gaitasuna du hiztunak. Sintaxia hiztunaren esaldiak eratzeari buruzko jakinduria hori ikertzen duen hizkuntzalaritzaren arloa da. Perpaus eraketari buruzko jakinduriak hitz ordenarekin badu zerikusirik goiko (1a-b) perpausek salatzen duten bezala. Honez gain, badakigu esaldiak ez direla elkarren segidan ageri diren elementu soilez osaturiko unitateak. Perpausen barnean osagai (ingelesez constituent) handiagoak badirela badakigu Osagai hauen existentzia gure intuizioak ere berresten digu. Adibidez, (2) esaldian badakigu nire eta amak nolabaiteko lotura handiagoa dutela amak eta segidan datorren ekarri aditzak baino. Baita, Nork ekarri dizu? galderari  .         (18) P DS AS ISDDSA Mutilhark gauzaaskoekarri ditu  (19) P  DS AS DS  IS D AS  DS A  (19)an ageri den gramatika laburrak hainbat euskal esaldi sortzeko gaitasuna du, besteak beste (20-21). (20) Jon dator. (21) Nirea amako gia erosi du.  Hala ere, badago arrazoirik pentsatzeko esaldien barne egitura bestelakoa dela. Hasteko, sintagma mota ezberdinek (IS, AS, e.a.) denek egitura abstraktu berdinari jarraitzen diote, (23)ko egitura abstraktuari, alegia. Egitura honek behean ageri diren ezaugarriak erakusten ditu: endozentrikotasuna, adarketa bikoitza eta hizkuntz-parametroa azaleratzeko gaitasuna. (22) XP  X’ Espezifikatzaile X’  Osagarria X    (23) XP Espez. X’ Osag. Burua  (a) Endozentrikotasuna: Sintagma bakoitza buru baten islapena da, Sintagma osoari Kategoria emango diona. Adibidez, burua Determinatzailea bada Determinatzaile Sintagma (DS) izango dugu. (b) Adarketa Bikoitza. Adarketa bikoitzaren abantailak hizkuntz jabekuntzaren eremuan aztertu izan dira gehienbat. (c) Hizkuntzen arteko ezberdintasuna islatzeko gaitasuna: buru-lehen vs. buru- azken hizkuntzen arteko ezberdintasuna (ikus beherago honi buruzko xehetasunak). Hona euskarako Sintagma batzuen adibideak (23) proposamenari jarraituz.     (24) DS Jonen D’ ISD etxe-a (Jonenetxea) (25) AS A’ DSA etxeaerosidu (Etxeaerosidu)     (26) DS AdjS D’  Nahiko Adj’ D ISAdj Gizon pobre -ak (nahiko gizon pobreak)    Euskaraz Burua (X) Osagarria baino lehen agertzen da, baina beste hizkuntza askotan Osagarriaren ostean (27). X’-marra Teoriak hizkuntzetan ageri den ezberdintasun hau islatzeko aukera uzten digu. Euskara bezalako hizkuntzak Buru-Azken (Head Final) hizkuntzak dira, eta gaztelania edo ingelesa bezalakoak Buru-Lehen (Head First). Ikus ingelesa Buru-lehen hizkuntza dela erakusten duten (28-29) adibideak:    (27) XP Espez. X’  BuruaOsagarria     (28) DS D’  DIS Lacasa Thehouse  (29) AS A’ ADS hacompradolacasa (hacompradolacasa)  has bought the house (has bought the house)  Esaldi barneko sintagmen egitura orokorra aplikatuz hona hemen Mutil hark gauza asko ekarri ditu esaldiaren errepresentazio sintaktikoa:        (30) E  DSAS D’A’ ISDDSA Mutil hark ekarri-ditu  D’ ISD gauzaasko  Bukatzeko, eta esaldi mailan salbuespena izan ez dadin, esaldi mailarako ere X- marra egitura proposatu izan da. Esaldi Sintagmaren Burua Denbora (T) izeneko buru funtzionala da. Adibidez, ingelesezko (31) etorkizun denbora duen esaldiaren errepresentazioa (32) izango litzateke. . (31) John will bring the cake    (32) TS DST’ D’TAS  will DA’  John A DS bring D’ DIS thecake  Aurreko X-marra Teoriak aldarrikatutako Sintagmen egituraz gain hizkuntzalariek egitura horien posizio ezberdinen artean erlazio berezi batzuk ematen direla aldarrikatzen dute. Erlaziook esplikatzen dituzte hizkuntzetan horren sarritan ageri diren zenbait fenomeno. Erlazio horietako bi (gehiago dauden arren) espezifikatzaile-buru eta osagai-komandoa dira.  Hasteko, hizkuntzek Espezifikatzaile eta Buruaren artean erlazio estua dagoela salatzen dute. Konfigurazio honetan ageri da maiz komunztadura deritzona: buru eta Espezifikatzaileek tasun berdinak erakusten dituztenean posizio horietan ageri diren elementuak komunztadura (agreeent, concordancia) erakusten dutela diogu. Hizkuntzen arteko ezberdintasun bat Espezifikatzaile eta Buruen arteko Komunztaduraren errealizazio morfologikoa zenbatekoa den araberakoa da. Hau ulertzeko, ingelesez dagoen komunztaduraren errealizazio morfologiko (apurra) aipatuko dugu: esaldiko buru den T (INFL) eta Espezifikatzailearen artean komunztadura ageri da.  (33) John smoke-s cigars. (34) John(3psing) smoke-3psing cigars.  (35) TS DST’ D’TAS  -s DA’ John ADS  smoke cigars  Bestalde, Osagai-komandoa (c-command) erlazioa ezinbestekoa da hizkuntzetako hainbat fenomeno ulertzeko. (5.5) atalean Uztardura Teorian Anaforak azaltzeko ezinbestekoa izango dugu. Honen definizioa (36)an dugu jarraian.   (36) Osagai-Komandoa A adabegiak B o-komandatzen du soilik balin eta A-k B menderatzen ez badu, ezta B-k A ere, eta A menderatzen duen lehen adabegi adarreztatuak B ere menderatzen badu.  Definizio honen arabera, (37)an Espezifikatzaileak (X’) eta honen barruan dagoen (honek menderatzen duen) dena o-komandatzen du (X, eta YP, alegia). Aldez, Y buruak ez du Spec o-komandatzen, YP-k ez duelako Spec menderatzen.       (37) XP  Spec  X’  X YP  Y’ Y   8.5. Kasua eta Komunztadura 7.3. Kasuari dagozkion morfemak flexibotzat jo ditugu, beste arrazoi batzuen artean kontzeptu lexiko garbiak adierazi beharrean, morfema horiek erlazio sintaktikoen menpekoa daudelako. Atal honetan hizkuntzek erabiltzen dituzten kasu sistema garrantzitsuenak eta bertako kontzeptu garrantzitsuenak argituko ditugu. Hasteko aintzat hartu ingelesezko (38-39).  (38) He has gone home 3.p.sg-NOM da joan etxera ‘Hura etxera joan da.’  (39) He has killed him. Hark du hil hura ‘Hark hura hil du.’  (38) esaldian aditz iragangaitz bat dugu, eta (39) esaldian, aldiz, aditz iragankor bat. Ikusten denez, aditz bietako subjektuek forma berdina azaleratzen dute (he), eta aldiz, (39) esaldiko objektu zuzena ezberdin (him). Subjektu eta Objektuak honela markatzen dituzten hizkuntzak kasu-sistema Nominatiboa dute. Subjektu denak Nominatiboz markatzen dituzte, eta zehar objektuak Kasu Akusatiboz. Euskara eta beste hainbat hizkuntzek kasu sistema ezberdina erakusten digute, (40-41) esaldietan ageri denez. Zehazki, aditz iragangaitzen subjektua eta aditz iragankorraren objektua daude berdin markatuta (hura-kasu absolutiboz), eta aditz iragankorraren subjektua ezberdin (hark-kasu Ergatiboz). Kasu-sitema honi_sistema_Ergatiboa deritzo. (40) Hura etxera joan da. (41) Hark hura hil du.  Subjektu eta objektu zuzenez gain, Izen Sintagmen artean zehar objektuek ere Kasu marka daramate, hots, Kasu Datiboa. Adibidez, euskaraz, aditz ditransitibodun (42) esaldiak Kasu Datiboa erakusten du, baina bi argumentu daramaten aditzek ere batzuetan Datiboa eskatzen dute (43) adibidean ikusten denez.  (42) Jonek-(Ergat.) Mariari-(Datibo) ogia-(Absolut.) eman dio.  (43) Nik-(Ergatibo) lanari-(Datibo) ekin diot.  Euskaraz Ergatiboaren marka –k da, Absolutiboarena zero, eta Datiboarena –i. Orokorrean, Subjektu, objektu eta zehar objektu Izen Sintagmek hartzen dituzten kasu markak aditz laguntzailean dute islapena euskaraz. Beste hitzetan, aditz laguntzaileak Izen Sintagmekiko Kasu_Komunztadura erakusten du. Adibidez, (44) esaldian, nik subjektuak Ergatibo Kasua darama, eta hori aditz-laguntzailearen –t markan islatzen da.  (44) Nik Joni ogia eman d-i-o-t.  (45) diot 3.Absolutibo-Erroa-3Datibo-1.Ergatibo  Zenbait hizkuntzatan Izen Sintagma isilak daude, hots, fonetikoki errealizazioek ez dutenak. Gaztelania da horietako hizkuntza bat, non subjektua isila izan daiteke testuinguruak laguntzen badu.  (46) pro Ha comido dos platos de lentejas. (47) pro He ido al banco esta mañana.  Subjektu hori fonetikoki isila izan arren badaude arrazoiak sintaktiko subjektua badagoela pentsatzeko. Argiena aditz jokatuak erakusten duen morfologia aberatsa da (he ido/has ido/ha ido, e.a.). Euskaraz subjektua ez ezik objektu zuzena eta zehar objektua ere isilak izan daitezke (pro). (48) esaldian, adibidez, aditz-laguntzaileak hiru argumentu isilekiko kasu eta pertsona erakusten du (3.Absolutibo-3.Datibo-1.Ergatibo), eta hartara ‘nik hari (gaur) zerbait ekarri diot’ ulertzen dugu.  (48) Gaur ekarri diot.  8.6. Hitz hurrenkera Hizkuntzek ez dute esaldi barruko elementuen hurrenkera berdina erakusten. Urruti joan gabe, gaztelania eta euskarako (49-50) esaldiak konparatuz ideia hau garbi ikusten da:  (49) Jonek atzo liburua erostea erabakizuen. (50) Ayer Juan decidió comprar ellibro.  Bestalde, jakina da hizkuntza batzuek beste batzuek baino hurrenkera zurrunagoa dutela. Adibidez, ingelesak hurrenkera zurruna eskatzen du (51), baina ez euskarak (52):  (51) John brought a cake to the party. *A Cake brought John to the party. *John a cake brought to the party. (52) Jonek pastel bat ekarri zuen festara. Pastel bat ekarri zuen Jonek festara. Jonek pastel bat ekarri zuen festara.  Hizkuntzetako hitz hurrenkera ikertzeko hizkuntzalariek Subjektu (S), Objektu (O) eta Aditzaren (V) arteko hurrenkerari begiratzen diote. Horrela, SVO hurrenkera hizkuntzak ditugu (Ingelesa), SVO erakoak (Japoniera), eta VSO erakoak (Tagalog). Euskara hitz hurrenkera libreko hizkuntza dela esan dezakegu, hurrenkera denak baitira posible. Orokorrean hitz ordena anitz dira posible:  (53) Jonek (S) liburua (O) irakurri du (V). (54) Jonek (S) irakurri du (V) liburua (O). (55) Liburua (O) irakurri du (V) Jonek (S). (56) Liburua (O) Jonek (S) irakurri du (V). (57) Irakurri du (V) liburua (O) Jonek (S). (58) Irakurri du (V) Jonek (S) liburua (O).  Hala ere, edozein euskal hiztun badaki esaldi guztiak testuinguru guztietan ez ditugula erabiltzen. Adibidez (56)k ‘Nork irakurri du liburua?’ galderari erantzungo lioke, edo (55)k ‘Zer irakurri du Jonek?’ galderari erantzungo lioke. Horrela, hurrenkera neutroa SOV (53) dela esan dezakegu, honek erantzungo bailioke ‘zer gertatu da?’ bezalako galdera neutro bati. Beste hurrenkeren berezitasuna Galdegaiari (Altube 1929) dagokio. Galdegaiak galdetutako elementua adierazten du, eta euskaraz aditz-aurreko posizioa da. Beste hitzetan, galdegaia informazioaren ikuspuntutik garrantzizkoen den elementua da.
