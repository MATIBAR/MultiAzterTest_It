                7. gaia: Segmentazioa, xede publikoaren definizioa eta posizionamendua. 7. GAIA.- BEZEROARI ZUZENDUTAKO MARKETIN ESTRATEGIA: BALIO SORKUNTZA  7.1. Sarrera 7.2. Merkatuaren segmentazioa 7.3. Xede publikoaren hautaketa 7.4. Bereizkuntza eta posizionamendua 7.5. Segmentazio teknikak: Chi-karratua eta Canguilhem 7.7. Kasu praktikoak  7.1. SARRERA  Behin marketin kontzeptua eta bere aplikazio eremuak aztertuta, gai honetan, marketinaren funtsezko erabaki estrategikoak ikusiko ditugu. Konkretuki, merkatuak kontsumitzaile taldeetan nola bana daitezkeen (segmentazioa), zein kontsumitzaile taldeetara bideratu enpresaren merkataritza eskaintza (xede publikoaren aukeraketa) eta aukeratutako kontsumitzaile talde horien beharretara hobekien moldatzen den merkataritza eskaintza bideratzen (posizionamendua) ikasiko dugu.  Adibide moduan, marka ugari dituen Procter & Gamble enpresaren kasua azter daiteke. Aipatzekoa da enpresa honek produktu-kategoria berean hainbat marka merkaturatu izana, bere ahalegina marka bakar batean kontzentratu ordez. Estrategia hau erabiltzearen arrazoia zera da, produktuak erosterakoan pertsona guztiek ez dutela onura berbera bilatzen. Beraz, P & G-k merkatua segmentatuz eta hainbat detergente marka izanik (produktu-kategoria berean) kontsumitzaile talde ezberdin bakoitzarentzat eskari erakargarria sortzen du.  Baina, esan beharra dago enpresek ez dutela betidanik segmentazioa eta xede publikoaren aukeraketa egin. Hau da, enpresa askok marketin-masiboa izan dute jarraibide denboran zehar. Enpresa hauen argudioen artean, merkatu potentzial handiagora zuzentzea eta kostuen murrizketa daude. Horren adibide dira Ford auto fabrikatzailearen lehenengo “Ford T” modeloa edo Coca-Colak merkatu osoarentzat kaleratutako edaria.  Dena den, egungo egoerak gero eta zailago egiten du estrategia honen (marketin masiboa) praktika. Izan ere, merkatuko baldintza asko aldatu egin dira eta horrek estrategia honen bideragarritasuna mugatu egiten du.  Gaur egun, enpresak ohartu dira merkatuan erosle asko daudela eta hauen beharrak oso desberdinak direla, bezero talde guztien beharren asebetetzea ezinezkoa izanik. Beraz, batzuetan, hobeto erantzun dezakeen bezero taldea aukeratu eta era errentagarrienean asebetetzera mugatu beharko da enpresa.  Horrela, enpresa asko masa-marketinetik aldendu eta merkatuko segmentaziora eta xede publikoa aukeratzera pasatu dira (merkatuko segmentuen identifikazioa, bat edo batzuen aukeraketa, eta segmentu bakoitzera egokitutako marketin programak).  Irudiak, bezeroarenganako orientazioa duen marketin estrategia baten diseinuaren lau etapa nagusiak azaltzen ditu. Lehen bi etapetan, enpresak, artatu beharreko bezeroak aukeratuko ditu. Merkatuaren segmentazioak, merkatua talde txikiagoetan banatzea dakar, talde horiek behar, ezaugarri edota jokaera bereizgarriak dituzten kontsumitzaileek osatzen dituztelarik eta hauek, produktu edo marketin mix konbinaketa ezberdinak eska ditzaketelarik. Helburu merkatuen aukeraketa, merkatuko segmentu bakoitzaren erakargarritasuna ebaluatzean eta zuzenduko garen segmentu bat edo batzuk aukeratzean datza.  Azken bi etapetan, enpresak balio proposamenari buruzko erabakia hartzen du: nola sortuko duen balioa helburu bezeroentzat. Desberdintzapenak, bezeroarentzat balio handiagoa sortzeko enpresaren merkatuko eskaintza desberdintzea dakar. Posizionamendua, merkatu eskaintza batek kontsumitzaileen buruetan leku garbi, bereizgarri eta desiragarri bat lortzean datza lehiakideen produktuekiko.   Merkatuaren segmentazioaren, helburu-merkatuen aukeraketaren eta segmentazioaren etapak:    **** Artatu beharreko bezeroen Balio proposamen bati buruzko **** Aukeraketa erabakia *** Segmentazioa ***                  Merkatu totala segmentu txikiagoetan banatzea  *** Desberdintzapena ***    Merkatuko eskaintza desberdintzea, bezeroarentzat balio gehiago sortzeko                        Helburu-bezeroentzat balioa sortzea                             Helburu-merkatuen aukeraketa                    Zein segmentutan sartuko garen aukeratzea   *** Posizionamendua ***            Merkatuko eskaintzaren posizioa helburu-bezeroen buruetan     Ondoren, fase hauek bakarka aztertuko ditugu:  7.2. MERKATUAREN SEGMENTAZIOA  Merkatuak erosle desberdinez osatuta daude, desberdintasunak haien desio, baliabide, kokapen geografiko, erosketa jarrera edo beste hainbat faktoreri lotuta egon ditezkeelarik. Merkatuaren segmentazioaren bidez, enpresak merkatu handiak eta heterogeneoak segmentu txikietan banatzen ditu. Horrela, produktuak eta zerbitzuak hobeto helduko dira aukeratutako talde horietara eta erosle talde bakoitzaren behar bereiziak asetzeko gai izango da.  Ondoren, merkatu mota desberdinak nola segmentatzen diren ikusiko dugu; zehatzago esanez, kontsumo merkatuak, industria merkatuak zein merkatu internazionalak nola segmentatu.    ● KONTSUMO MERKATUEN SEGMENTAZIOA  Merkatua segmentatzeko ez dago metodo bakarra. Marketineko espezialistek merkatuaren egiturari modurik egokienean erantzuteko, kontsumo merkatuen segmentazio prozesuan eragiten duten aldagaiak ikertu behar dituzte. Aldagai hauek lau taldeetan sailka daitezke, ondoren adierazten den moduan:  ◦Segmentazio geografikoa  Merkatua geografikoki zatitzean datza; nazio, eskualde, estatu, udalerri edo auzoen arabera zatituz. Enpresa batek gune geografiko baten, gune batzuetan edo denetan parte hartzea erabaki dezake. Gaur egun, enpresa askok publizitate indarrak eta produktuak zein salmenta sustapenak eskualde edo hiri konkretuetan kontzentratzen dituzte. Beste enpresa batzuk inoiz egon ez diren gune geografikoetara zabaltzen dira. Enpresa xehekari batzuk establezimendu kontzeptu berriak garatzen ari dira, dentsitate altua duten lekuetara sartzeko aukera ematen dielarik.  ◦ Segmentazio demografikoa  Merkatua adina, generoa, familiaren tamaina, familiako bizitza zikloa, diru- sarrerak, lanbidea, hezkuntza-maila, erlijioa, arraza, jenerazioa edo nazionalitatearen arabera sailkatzean datza. Faktore demografikoak ohikoenak dira segmentazio prozesuetan, hauek direlako identifikatzen errazenak eta askotan kontsumitzaile taldeen behar, desio edo kontsumo ohiturak aldagai hauen arabera aldatzen direlako.  - Adina_eta_bizitza_zikloaren_fasea Adinaren arabera eroslearen nahiak eta beharrak aldatzen dira. Beraz, enpresa batzuek adina eta bizitza zikloaren arabera segmentatzen dute merkatua, adin edo bizitza ziklo bakoitzarentzat produktu ezberdinak edo marketin ikuspegi ezberdinak erabiliz.    -Generoa Generoaren araberako segmentazioa gizonezko eta emakumezkoen arteko banaketa egiten du. Segmentazio mota hau janzkeran, kosmetikoetan edo aldizkarietan aplikatu ohi da, besteak beste.  -Diru-sarreren_araberako_segmentazioa Segmentazio mota honek kontsumitzaileen ekonomia-ahalmena hartzen du kontuan eta haiek duten diru sarreren arabera egiten du sailkapena. Segmentazio mota hau, autoak, itsasontziak, arropa, kosmetikoak, finantza zerbitzuak edo bidaiak bezalako produktu eta zerbitzuak saltzeko erabili ohi da. Enpresa asko jende aberatsengana zuzentzen da, baina horrek ez du esan nahi hori aukera bakarra denik; badago beraien eskaintza sarrera baxuko pertsonengana bideratzen duen enpresarik ere.  ◦ Segmentazio psikografikoa  Erosleak klase soziala, bizitza estilo eta nortasunaren arabera banatzen ditu. Horrela, talde demografiko bereko pertsonek ezaugarri psikografiko desberdinak izan ditzakete. Badakigu pertsonek erosten dituzten produktuak bizitza estilo baten adierazgarri direla. Hortaz, enpresek merkatua kontsumitzaileen bizitza estiloaren arabera segmentatzen dute. Enpresa batzuek ere pertsonalitate aldagaiak erabili ohi dituzte merkatua segmentatzeko.  ◦ Jarreraren araberako segmentazioa  Artikulu edo produktu baten inguruan erosleek duten ezagupen maila, jarrera, produktuaren erabilera edo erantzuna hartzen ditu kontuan merkatua segmentatzeko. Enpresa askok merkatua segmentatzeko irizpide hauek erabiltzea aukerarik egokiena dela uste dute.  - Erabilpen_unea Produktua erostea bururatzen zaien unearen arabera sailka daitezke erosleak, baita erosketa unea edo erabilpen unearen arabera ere.  - Bilatutako_onurak Erosle talde bakoitzak onura-mix ezberdina bilatzen duela kontsideratzen da. Beraz, onura horien arabera ere segmentatu daike merkatua. Bilatutako onuren araberako segmentazioa honetan datza: kontsumitzaileek produktu mota batean bilatzen duten onura, onura mota bakoitza bilatzen duen pertsona-mota eta onura bakoitza eskaintzen duten markak definitzean.  -Erabilpen_maila Merkatuak erabiltzaile ez diren taldetan, aurretik erabiltzaile izandakoetan, erabiltzaile potentzialetan, lehendabiziko erabiltzaileetan eta ohiko erabiltzaileetan segmentatu daitezke. -Erabilpen_maiztasuna Merkatuak ohiko erabiltzaile, erabiltzaile ertain eta nohizbeinkako erabiltzaileetan segmentatu daitezke. Produktu bat askotan kontsumitzen duten erabiltzaileak merkatuko portzentaje mugatua suposatzen dute normalean, baina, aldiz, kontsumo totalaren portzentaje altua. Ondorioz, enpresek, normala denez, nahiago dituzte bere produktu eta zerbitzuak askotan erabiltzen dituzten kontsumitzaileak.  -Fideltasun_maila Merkatua kontsumitzaileen fideltasunaren arabera ere segmentatu daiteke. Marka, establezimendu eta enpresari leial izan daitezke kotsumitzaileak. Hau kontuan hartuta, fideltasun mailaren arabera banatu daitezke kontsumitzaileak. Beste kontsumitzaile batzuk ez dira markarekiko leialak eta nahiago izan ohi dute egunero zerbait desberdina probatu edo une bakoitzean merkeen dagoen artikulua erosi. Enpresa batek merkatuko fideltasun patroiak ikusiz asko ikas dezake. Lehenengo eta behin, bezero fidelak aztertu beharko lituzke. Fideltasun gutxiago dituzten erosleak aztertuz, marka lehiakorrak zeintzuk diren jakin dezake enpresak. Marka uzten duten kontsumitzaileak aztertzen baditu, aldiz, marketinean dituen ahultasunak ezagutu ditzake. Eta batere fidelak ez diren kontsumitzaileak bere produktuak ezagutaraziz eta eskainiz erakar ditzake enpresak.   ◦ Segmentazio aldagaien konbinaketa  Marketineko espezialistek ez dituzte segmentazio azterketak aldagai bat edo bira mugatzen. Segmentazio aldagaien konbinaketa egiten dute, era horretan, hobeago definiturik dauden talde txikiagoetara heltzeko. Normalean, enpresak hasieran aldagai batekin segmentatzen dituzte merkatuak, eta ondoren, beste aldagai batzuk erabiltzen dituzte.  ● MERKATU KORPORATIBOEN SEGMENTAZIOA  Kontsumo merkatuan eta merkatu korporatiboetan lan egiten duten marketineko espezialistek merkatuak segmentatzeko aldagai berak erabiltzen dituzte. Hau da, erosle korporatiboak geografikoki, demografikoki (sektorea, tamaina,…) edo bilatutako onura, erabilpen maila, erabilpen maiztasuna eta fideltasun mailaren arabera segmentatu daitezke. Dena den, merkatu korporatiboetan aritzen garenean beharrezkoa da aldagai batzuk gaineratzea, 8.2 taulan ikus daitekeenez (259. orrialdea).  Merkatu guztira zuzendu beharrean merkatu zehatzetara zuzenduz gero, bezeroei balioa handiagoa eskaintzeko eta, ondorioz, bezero asetuetatik mozkinak lortzeko aukera gehiago dute enpresek.  Merkatua sektore edo enpresaren tamainaren arabera segmentatu ondoren, erosketa-irizpideen arabera segmentatzen jarraitu daiteke. Kontsumitzaileen segmentazioan bezalaxe, enpresa asko dira esaten dutenak eroslearen jokabidea eta bilatutako onurak merkatu korporatiboa segmentatzeko irizpide egokienak direla.  ● NAZIOARTEKO MERKATUEN SEGMENTAZIOA  Enpresa gutxik dute munduko herrialde guztietan aritzeko baliabide nahikoa. Herrialde berrietan egoteak ahalegin gehigarria dakar. Izan ere, herrialdeak hurbil egon arren, ekonomikoki, kulturalki eta politikoki desberdinak izan daitezke.  Enpresek aldagai bat edo gehiagorekin segmentatu ditzakete nazioarteko merkatuak. Merkatu hauetan, barne merkatuetan bezalaxe, behar eta jokabide komunak dituzten segmentuak bilatu behar dira. Gauzak horrela, segmentuak lortzeko, aldagai geografikoez gain (segmentuak eskualdeka taldedatuz), bestelako aldagaiak ere erabili daitezke, hala nola, aldagai ekonomikoak, politiko-legalak edo kulturalak.  Beraz, nazioarteko merkatua faktore ekonomikoen arabera segmentatu daiteke. Adibidez, herrialdeak errenta mailaren arabera edo ekonomiaren garapenaren arabera taldekatu daitezke. Faktore politiko eta legalen arabera ere segmentatu daitezke, gobernu mota, egonkortasun politikoa, moneta politika eta burokrazia kopuruaren arabera. Faktore kulturalak ere erabil daitezke, hizkuntza, erlijio, balore, jarrera, ohitura eta jarreren arabera zatituz merkatua.  Dena den, enpresa askok segmentazio intergeografikoa ere erabili ohi dute nazioarteko merkatuetan. Era horretan, nahiz eta geografikoki herrialde ezberdinetan kokaturik egon, kontsumitzaile haien nahi eta erosketa jokabidearen arabera taldekatzen dira.  ● SEGMENTAZIO EGOKIA BURUTZEKO BALDINTZAK  Merkatuko segmentazioa egokia izan dadin baldintza batzuk bete behar dira. Besteak beste, horrelakoak izan behar dute segmentuek:  - Neurgarriak: segmentuen tamaina, ahalmen ekonomikoa eta profilak neurtzeko modukoak behar dute. - Eskuragarriak: segmentuetara heldu eta haieiegana modu egokian zuzentzeko aukera egon behar du. - Gutxieneko tamaina gainditu behar dute: merkatuko segmentuak handiak edo errentagarriak izan behar dira. - Desberdintzeko modukoak: segmentuak kontzeptualki desberdintzeko modukoak izan behar dute, eta marketin programen aurrean era desberdinean erantzuteko joera. - Artatzeko modukoak: segmentu desberdinak erakarri eta hauei erantzuteko programa egikiak diseinatzeko gauza izan behar da enpresa.   7.3. XEDE PUBLIKOAREN HAUTAKETA  Merkatuko segmentazioak enpresak merkatuan dituen aukerak aurkezten ditu. Ondoren, segmentu desberdinak ebaluatu eta zenbatetara eta zeintzuetara zuzendu behar duen bere merkataritza-eskaintza erabaki behar du enpresak.  ● Merkatuko segmentuen balorazioa  Merkatuko segmentu desberdinak baloratzean, enpresa 3 faktoretan oinarritu behar da: segmentuaren tamaina eta hazkunde tasa, erakargarritasun estrukturala, eta enpresaren helburu eta baliabideak. Enpresak, lehenik eta behin, segmentu desberdinetan gaur egun dituen salmenteei buruzko informazioa lortu behar du. Dena den, tamaina eta hazkundearen egokitasuna erlatiboa da. Segmentu handiak eta hazkunde azkarra dituztenak, beti ez dira egokienak. Hemen “gehiengo faltsuaren printzipioa” kontsideratu behar da. Hau da, segmentu handienak eta hazkunde potentzial altuena dituztenak ez dira beti erakargarrienak erakunde guztientzako.  Enpresek faktore estrukturala ere aztertu behar dituzte, hauek epe luzeko segmentu desberdinen erakargarritasunean eragiten baitute. Segmentu batek bere erakargarritasuna galtzen du lehiakide gogorrak baditu, erosleen eros ahalmena handia bada eta hornitzaile indartsuak baditu (Porter-en 5 indar konpetitiboen kontzeptua bilatu daiteke atal honetan sakontzeko).  Segmentu bat tamaina eta hazkunde aldetik eta estrukturalki erakargarria izan arren, enpresak bere ahalmen eta baliabideak kontsideratu behar ditu, eta segmentu bateko kideen eskakizunei aurre egiteko dituen indarretan arreta ipini.  Ondorioz, lehiakideak baino balio handiagoa eta abantaila gehiago eskaintzen baditu sartuko da enpresa segmentu batean.  ● Xede publikoaren aukeraketa  Orokorrean, xede publikoa aukeratzerakoan maila desberdinak har daitezke kontuan:  - Bereizi gabeko marketina Enpresak segmentu desberdinen ezberdintasunak ez ditu aintzat hartzen eta hortaz, merkatu orokorrari zuzentzen dio bere eskaintza. Estrategia hau, kontsumitzaile desberdinen beharrek dituzten antzekotasunetan oinarritzen da. Produktu eta marketin programa bakarra diseinatzen ditu, erosle gehienentzat erakargarria dena. Estrategia hau jarraitzen duten enpresek, askotan, bezero talde espezifiko beten beharretan zentraturik dauden enpresekin lehiatu behar dute eta, normalean, azken hauek kontsumitzaileen premia bereiziak hobeto ezagutzen dituzte.  - Marketin bereizia Enpresa, merkatuko segmentu desberdinetara zuzentzen da eta bakoitzari eskaintza bereizi bat egiten dio. Produktu eta marketineko programa bereiziak eskaintzen dituenez, enpresek salmenta handiagoak eta merkatuko segmentu bakoitzean posizio indartsuagoa lortzea espero dute. Baina marketin bereiziak negozioaren kostuak handitzen ditu (ikerketa eta garapena, salmenta aurreikuspenak, publizitatea, …).  - Marketin kontzentratua Estrategia hau enpresaren baliabideak mugatuak direnean da erakargarria. Merkatu handian merkatu kuota txiki bat lortu beharrean, enpresak segmentu bat edo batzuetan merkatu kuota altua lortu nahi du bide hau jarraitzen duenean. Segmentuak handiak dira eta lehiakide asko erakartzen dituzte; nitxoak, aldiz, txikiagoak dira eta lehiakide bat edo gutxi batzuk erakartzen ditu. Enpresak, marketin estrategia honen bitartez, merkatuaren atal jakin batean posizio indartsua lortzea bilatzen du. Marketin kontzentratua errentagarria izan daiteke, baina arrisku oso altuak ere baditu, segmentu batekiko dependentzia gehiegizkoa izaten baita.  - Mikromarketina Pertsona edo leku bakoitzaren gustuen arabera produktuak eta marketin programak pertsonalizatzen ditu.  ◦ Tokiko_marketina Tokian tokiko kontsumitzaileen nahi eta beharretara egokitzen ditu bere marka eta promozioak. Baina tokiko marketinak desabaintala batzuk ere baditu. Alde batetik, eskala ekonomiak murriztean, marketin eta fabrikazio kostu altuak dira; bestetik, arazo logistikoak sortzeaz gain, marka irudiak indarra gal dezake, toki bakoitzean irudi desberdina badu markak.  ◦ Marketin_indibiduala Marketin indibiduala mikromarketinaren muturreko estrategia da. marketin pertsonalizatua edo “one to one” izenez ere ezagutzen da. Bezero bakoitzaren premia eta nahien arabera marketin programak eta produktuak pertsonalizatzean datza. Denbora luzean zehar marketin masiboak bezero bakoitza era pertsonalizatuan artatzea eragotzi du; baina, gaur egun marketin pertsonalizatuak indarra hartu du, teknologia berriei esker (ordenadoreak, robotikak, fabrikazio malgua,etb.).  - Xede publikoaren aukeraketa estrategia Xede publikoaren hautaketa egiten denean, hainbat faktore izan behar da kontuan. Estrategiarik aproposena enpresak dituen baliabideen arabera hautatzearena da. Baliabideak mugatuak badira, marketin kontzentratua izango da egokiena. Bestetik, produktuaren aldakortasun maila ere kontuan hartu beharrekoa da. Marketin bereizigabearen estrategia produktuak era berekoak direnean da egokia. Produktuaren diseinua aldatu badaiteke, marketin bereizia edo kontzentratua gomendagarriagoak dira.  Produktuaren bizitza zikloaren fasea ere kontuan hartzekoa da. Enpresa batek produktu berria kaleratzen duenean, produktuaren bertsio bakarra ateratzea egokia izan daiteke; beraz, marketin bereizigabea nahiz marketin kontzentratua erabiltzea litzateke aproposena. Produktutaren heldutasun fasean, marketin bereizia da egokiagoa. Merkatuaren aldarkortasuna ere oso garrantzitsua da; hau da, kontsumitzaile talde ezberdinen arteko gustu, erosteko ohitura edo marketin aldagaien aurreko erantzunen desberdintasunak. Bereizi gabeko marketina erabiliko da kontsumitzaile guztiek antzeko gustuak dituztenean eta marketin estimuluen aurrean berdin erantzuten dutenean. Azkenik, lehiakideen marketin estrategia ere aztertu behar da. Haiek marketin bereizia edo kontzentratua erabiltzen badute, marketin bereizigabea ez da egokia. Aldiz, lehiakideek marketin bereizigabea erabiltzen badute, marketin bereizia nahiz kontzentratua erabiliz abantaila asko lor daitezke.  Xede publikoa ongi aukeratzeak garrantzi handia du, hobeto eta era errentagarriagoan ase daitezkeen bezeroak aukeratzen laguntzen baitio enpresari. Kontsumitzaileentzat ere garrantzitsua da hau, euren neurrira diseinatutako eskaintzak izango dituztelako horrela. Hala ere, kontu handia izan behar du enpresak desabantailan dauden kontsumitzaileak aukeratzen dituenean (umeak, gutxiengoak, txiroak, …). Izan ere, errazagoa izan daiteke hauei min egitea eta hori ez dator bat enpresaren erantzukizun sozialarekin.  Azken finean, xede publikoaren aukeraketaz ari garenean, garrantzia duena ez da hainbeste nork osatzen duen publiko hori, nola eta zertarako baizik.   7.4. BEREIZKUNTZA ETA POSIZIONAMENDUA Zuzenduko den merkatu segmentuak zeintzuk izango diren aukeratzeaz gain, enpresak bere balio proposamena zein izango den erabaki beharko du: nola sortuko duen balio desberdindu bat helburu-segmentuentzat eta zein posizio izan nahi duen segmentu horietan. Produktu baten posizionamendua, atributu garrantzitsuenei dagokienez kontsumitzaileek hau definitzen duten modua dela esan dezakegu: lehiakideen produktuekiko, gure produktuak kontsumitzailen buruetan duen kokapena.  Kontsumitzaileek zerbitzu eta produktuei buruzko gehiegizko informazioa dute, eta ezin dituzte produktuak erosketa erabaki bat hartzen duten bakoitzean ebaluatu. Horregatik, erosketa prozesua sinplifikatzeko, kontsumitzaileek produktuak, zerbitzuak eta enpresak kategorietan sailkatzen dituzte eta beren buruetan "posizionatzen" dituzte. Produktu baten posizionamenduak, bezeroek gure produktuarekiko duten hautemate, inpresio eta sentimendu multzo konplexu bat inplikatzen du, lehiakideen produktuenekin alderatuta.  Kontsumitzaileek, produktuak marketin arduradunen laguntzarekin edo laguntzarik gabe posizionatzen dituzte, baina hauek ez dute beren produktuen posizionamendua ausazkoa izaterik nahi. Exekutibo hauek, hautatutako helburu merkatuetan beren produktuei zein posizionamenduk emango dien abantaila handiagoa planifikatu beharko dute, eta hau lortzeko marketin mix-a diseinatu beharko dute.  ****** Posizonamendu_mapak ******  Beren bereizkuntza (desberdintzapen) eta posizionamendu estrategiak planifikatzerakoan, marketineko profesionalek posizionamendu mapakprestatu ohi dituzte. Hauek, kontsumitzaileek beren markarekiko dituzten hautemateak azaltzen dituzte erosketa dimentsio garrantzitsuetan lehiakideen marken aurrean.  ***** Bereizkuntza eta posizionamendu estrategien aukeraketa *****  Desberdintzapen eta posizionamendu lana hiru etapaz osaturik dago: lehia abantaila ekar dezaketen balio desberdintze posibleen multzoaren identifikazioa hauen gain posizionamendua sortzeko, lehia abantaila egokien aukeraketa eta posizionamendu orokorreko estrategia baten aukeraketa. Enpresak, jarraian, hautatu duen posizionamendua komunikatu eta aplikatu beharko du merkatuan.  1.-Lehiarako abantailak identifikatu  Xede kontsumitzaileak lortu eta mantentzeko gakoa haien beharrak lehiakideak baino hobeago ulertu eta balio gehiago eskaintzean datza. Enpresak, balio handiagoko iturri bezala posizionatzean, lehiarako abantaila lortuko du. Enpresaren marketin-eskaintzaren bereizkuntzarekin hasten da posizionamendua, lehiakideek baino balio handiagoa emanez kontsumitzaileei.  Enpresa edo merkatu bat produktuaren mixa, eskainitako zerbitzuak, aukeratutako kanala, daukan pertsonala edo irudiagatik bereiz daitezke.  Produktu mixari dagokionez, kasu desberdinak ditugu. Mutur batean, aldatzeko (bereizteko) zailak diren produktu fisiko batzuk ditugu. Dena den, kasu hauetan ere nolabaiteko bereizkuntza egiten da. Beste muturrean, berriz, erraz bereiz daitezkeen produktuak daude. Hauek ezaugarri, emaitza, tankera eta diseinuaren arabera bereiz daitezke. Zerbitzuak bereizteko prestazio arina, erosoa eta zehatza eskaintzen saiatzen dira enpresak. Instalazioak ere bereizkuntza ekar dezake, konponketa zerbitzuak bezalaxe. Bereizkuntzarako aukeratutako kanalean oinarritzen direnak kanalaren estaldura, trebetasuna eta emaitzetan oinarritzen dira. Pertsonen araberarako bereizkuntza egitea ere posible da, lehiakideena baino hobea den langile-kontratazioa eta trebakuntzaren bidez. Enpresaren irudiak produktuari posizionamendu eta onura bereizgarriak eman diezaizkioke..  2.-Lehiarako abantailak ongi aukeratu Zenbat desberdintasun azpimarratu behar dira? Marketineko espezialista askok uste dute enpresek onura bakarra sortu behar dutela xede publikoarentzat. Enpresa bakoitzak atributu bat aukeratu eta atributu horretan lider bezala azaldu behar du. Marketineko beste espezialista batzuen ustetan, ordea, enpresak atributu bereizle bat baino gehiagorekin posizionatu behar dira.  Orokorrean enpresak posizionamenduaren hiru akatsak saihestu behar ditu. Lehenengoa, infraposizionamendua da, hau da, enpresa inoiz osorik ez posizionatzea. Bigarrena, supraposizionamendua da, hots, kontsumitzaileei enpresaren irudi mugatuegia erakustea. Azkenik, enpresak posizionamendu nahasia saihestu behar du, hau da, enpresaren irudi nahasia sortu kontsumitzaileentzat.  Zein desberdintasun komunikatu behar da? Desberdintasunak honelakoa izan behar du: -Garrantzitsua: kontsumitzaileek baloratutako onura sortu behar du. -Desberdina -Handia -Komunikatu daitekeena -Esklusiboa: kopiatzeko zaila -Lortzeko modukoa. -Errentagarria  3.-Posizionamendu orokorraren estrategiaren aukeraketa Kontsumitzaileek balio handiena eskaintzen dien produktu edo zerbitzua aukeratzen dute. Marketin adituak, orokorrean, funtsezko onuren inguruan posizionatzen dituzte euren markak. Marka baten posizionamendu orokorra markaren balio proposamena deitzen da, hau da, marka posizionatzen den mix- osoaren onurak dira.  Enpresak bere produktuak posizionatzeko 5 proposamen ikusiko ditugu:  - “Gehiago gehiagoren truke”: Kasu honetan, produktu edo zerbitzu hoberena eskaintzen da prezio altu baten truke, kostu altuak estaltzeko. Baina imitatzaileak ager daitezke kalitate bera eskaintzen prezio baxuagoekin (kalitate berdina dutela beraiek esaten dute). -“Gehiago berdinaren truke”:Kalitateko marka eskaini, baina prezio ekonomikoan. - “Berdina gutxiagoren truke”: Ez dira produktu desberdinak eskaintzen, baina deskontuak egiten dira. Kasu hauetan, imitatzaileak ager daitezke prezio are baxuagoekin, merkatuko liderrari bezeroak kentzeko asmoz. - “Gutxiago askoz gutxiagoren truke”: Badaude merkatu batzuk “gutxi” eskaintzen dutenak eta, ondorioz, merkeago direnak. Kasu honetan, kontsumitzaileen nahiei erantzunez, produktuaren errendimendu edo kalitate txikiagoak eskaintzen dira, baino prezio askoz merkeagoan. - “Gehiago gutxiagoren truke”: Hau epe luzean mantentzea zaila da, izan ere, gehiago eskaintzea garestiagoa baita.  4. - Posizionamendu-adierazpenaren garapena Enpresa eta markaren posizionamendua posizionamendu-adierazpen batean laburtu behar da. Posizionamenduak lehenik produktuaren kategoria zein den adierazi behar du eta gero, kategoria horretako produktuetatik bereizten duena adierazi behar du.  ● Aukeratutako posizionamendu estrategikoaren komunikazio eta aplikazioa Posizionamenduaren estrategia hautatu ondoren, xede publikoari adierazteko eta aplikatzeko neurriak hartu behar ditu enpresak. Marketing mixeko ahalegin guztiak posizionamendu estrategikoaren alde egingo dute.  Enpresentzat errazagoa da posizionamendu estrategikoaren zehazpena aplikazioa baino. Posizionamendu bat ezartzea edo aldatzeak denbora asko eskatzen du. Baina luzaroan iraun duen posizionamendu estrategia bat-batean ezabatu daiteke. Desiratutako posizionamendua lortzen denean, ondoren zaindu egin behar da. Hurbiletik kontrolatu behar da eta kontsumitzaileak eta lehiakideak aldatzen doazen heinean moldatu. Hala ere, gutxinaka egin behar dira aldaketak, kontsumitzaileak ez nahasteko. 16 
