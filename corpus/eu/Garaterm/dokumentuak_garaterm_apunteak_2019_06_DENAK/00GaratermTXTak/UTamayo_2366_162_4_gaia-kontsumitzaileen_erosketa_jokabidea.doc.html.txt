







4. Gaia: bezeroaren jokabidea
4. GAIA.-KONTSUMO MERKATUAK ETA KONTSUMITZAILEAREN EROSTEKO JOKABIDEA
4.1. Sarrera
4.2.
Bezeroaren jokabidean eragiten duten faktoreak
4.3.Bezeroaren erosteko jokabidearen prozesua
4.4. Beste jokabide motak

4.1. SARRERA
Kontsumitzailearen premiak, nahiak eta jokabidea ongi ulertu eta
interpretatzeak aparteko garrantzia du egungo enpresaren plan eta estrategiak
arrakastatsuak izan daitezen. Kontsumitzailearen jokabidearen analisia
“marketin” kontzeptuaren ondorio logikoa da, zientzia honen muinabezeroen
premiakgogobetetzea baita.

Kontsumitzaileen premia eta nahiak era eraginkorrean asetu eta merkataritza-
erabaki egokiak hartzeko, hil ala bizikoa da aurrez bere portaeran eragiten
duten aldagaiak ezagutzea.

Kontsumitzailearen jokabidea ezagutzea, alabaina, ez da inola ere lan erraza,
enpresak aurre egin beharreko faktoreen artean hauxe izango delako seguru asko
dinamikoena, zehaztugabeena eta aurreikusteko zailena.

Kontsumitzailea errealitatean “kutxa beltza”ren tankerakoa da marketin-
ikertzailearentzat; izan ere, batzuetan, haren jokabidea nolakoa den behatu
dezakegu, baina ezin dugu ezagutu portaera horren zergatia. Produktu edo marka
jakin bat, eta ez beste bat, erosteko kontsumitzailearen buru-barruan gertatzen
diren prozesuak ezin ditugu ezagutu, egin dezakegun gauza bakarra zera da: bere
ekintzak behatu edo galdeketa bat egin.

Hala ere, kontuan hartu behar da kontsumitzaileek, zoritxarrez, ez dituztela
sarritan bere jokabidearen benetako arrazoiak azaltzen.
Hona hemen hainbat zergati:
    * Kontsumitzailea batzuetan ez da ausartzen bere jokabidearen benetako
      arrazoiak azaltzen.

    * Askotan ez ditu bere jokabidearen benetako arrazoiak ezagutzen, tartean
      faktore inkontziente, ez arrazional edo emozionalak daudelako.

Kontsumitzailearen jokabidea oso konplexua da, aldi beran eragiten duten
arrazoi asko egon daitezkeelako; honen ondorioz, gure iritzi, jarrera eta
portaeratan kontraesanak egon daitezke. Batzuetan gure ideia eta iritziekin bat
ez datozen gauzak egin edo esaten ditugu.

Marketin-ikerketak aurrean duen erronka, beraz, “kutxa beltza”ren tankerakoa
den kontsumitzailearen buruan gertatzen dena ulertzea da. Nola erantzungo die
kontsumitzaileak marketin-estimulu jakin batzuei? Zeintzuk dira bere premiak?
Nola ase daitezke premia horiek?...


4.2. BEZEROAREN JOKABIDEAN ERAGITEN DUTEN FAKTOREAK
Kontsumitzailearen jokabidea ikertzeko lehendabiziko urratsa bere erosteko
erabakian eragiten duten hainbat faktore aztertzea da. Erabaki hauetan zeresan
handia dute inguruneko faktoreak (ingurune ekonomikoa, teknologikoa,
politikoa), faktore kulturalak, sozialak, pertsonalak eta psikologikoak.

****** Faktore kulturalak ******

Kulturak eta azpikulturak aparteko eragina dute erosteko jokabidean.

Gizarteak ikasitako balio, arau eta ohitura-multzoa dakultura, jokabide-patroi
komunak eragiten dituena. Familia eta beste zenbait erakundek bultzatutako
sozializazio-prozesu baten bidez, balio, pertzepzio, lehentasun eta portaera
jakinak bereganatzen dituzte haurrek. Kulturak segurtasuna ematen dio
gizabanakoari eta nahiko egonkorra izaten da, azken aldi honetan aldaketak
arinagoak diren arren.

Kulturaz gain, azpikulturak ere badaude; alegia, bere partaideei identifikazio
eta sozializazio-faktore batzuk eman eta balio berberak partekatzen dituzten
taldeak: Marketinarentzat interesgarria izan liteke, adibidez, kontsumitzeko
portaera jakina duen azpitalde bati zuzentzea bere ahalegina.

****** Faktore sozialak ******

Talde sozialek, rol sozialek, estatusak, etab.ek ere eragiten dute
kontsumitzailearen jokabidean.

Oro har, hiru eragin-mota izan ditzakete talde sozialek:

a)Informazioa_eman: adituen iritzia, lagunen erreferentzia eta "ikus"
daitezkeen erosteko jokabideak (autoak, arropa, etab.) informazio-iturri dira
kontsumitzailearentzat.

b)Konparazioa_ahalbidetu:Bere jokabidea ebaluatzeko irizpideak ematen dizkie
taldeak kontsumitzaileei.

c)Arauak_betearazi: balizko zigor sozialak saihesteko arauak zeintzuk diren
erakusten die taldeak kontsumitzaileei.

Kontsumitzaileen jokabidean aparteko zeresana dute ondorengo taldeek:

a) Familia: Pertsonarengan eragin handiena duen taldea da. Gizabanakoaren
lehendabiziko sozializazioa, garrantzitsuena, familian gertatzen da.
Kontsumitzerako orduan gurasoen portaera asko imitatzen da.

Denbora oinarritzat harturik, nabarmentzekoa da familiaren bizitza-zikloaren
kontzeptua, familia bateko partaideen premiak aldatu egiten baitira denboran
zehar. Gainera, merkatuak segmentatzeko ere irizpide oso egokia izan daiteke.

Familiaren bizitza-zikloa (planteamendu klasikoa):

1.-Ezkongabea.
2.-Ezkonberriak: bikote gaztea seme-alabarik gabe.
3.-Kabi betea I: bikote gaztea, 6 urte baino gutxiagoko seme-alabekin.
4.-Kabi betea II: bikote gaztea,.6 urte baino gehiagoko seme-alabekin.
5.-Kabi betea III: bikote heldua, ekonomikoki dependenteak diren seme-alabekin.
6.-Kabi hutsa: Bikote heldua ekonomikoki dependeak diren seme-alabarik gabe.
7.-Bizirik dirauen bakartia: Bakarrik dauden gizabanako helduak.
Familian egiten diren erosketen kasuan, familiako partaideek hainbat rol bete
ditzakete erosteko prozesuan:
1.- Ekilea: premia planteatu eta produktua erosteko ideia proposatzen du.
2.- Eragilea: erabakian eragina duen partaidea da.
3.- Erabakitzailea: erosi beharreko produktua zehazten du.
4.- Eroslea: erosketa burutzen du.
5.- Erabiltzailea: erositako produktua kontsumitzen du.

b) Bizikideak: gizabanakoak maiz edo noizbehinka ditu harremanak talde hauekin
eta euren eragina garrantzitsua da marken ebaluaketa irizpideak zehazterakoan
edota erosiko den produktua aukeratzerakoan.
c) Erreferentzia-taldea:gizabanakoa ez da talde hauetako partaide, baina
gustoko izango luke izatea; horregatik, imitatu egiten ditu.
d) Klase soziala: Klase sozial bateko partaide izateak kontsumo ohiturak
baldintzatzen ditu, eta baita erosteko erabakia hartzerakoan azaltzen diren
portaerak ere.
***** Rolak eta estatusak *****

Pertsonak talde baten barruan betetzen duen kokapena rol eta estatusetan sailka
daiteke. Pertsona batek bere ingurukoekin duen hartu-emanean zer nolako
portaera izatea espero den esaten digu rolak. Rol bakoitzari estatus bat
dagokio, gizarteak eskainitako kontsiderazioa adierazten duena. Marketin-
ikuspegitik kontuan hartzekoa da produktu eta marka asko estastus jakin baten
sinbolotzat har daitezkeela.

****** Faktore pertsonalak ******

Eroslearen ezaugarri pertsonalek ere zeresana izan dezakete bere erosteko
jokabidean. Ezaugarri demografiko (adina, generoa, egoera zibila, bizilekua,
familiako partaide-kopurua, etab.) eta ezaugarri sozio-ekonomikoez gain
(lanbidea, ikasketa-maika, sarrera-maila), bereziki aipatzekoak diraizakera eta
bizitza-estiloa.

Pertsonak inguruneari beti era jakin batean erantzutea eragiten duten ezaugarri
psikologikoek osatzen dute izakera. Adibidez, badaude izakera berritzaile edo
materialista dutenak, eta baita kontrakoak ere.

Pertsonek euren izaerarekin bat datozen produktu eta markak erosten dituzte,
hauen bidez euren izakera besteei erakutsiz.

Izakera eta bizitza-estiloa kontsumitzaile-taldeak (segmentuak) desberdintzeko
erabili daitezke.

Bizitza-estiloaren arabera taldeak osatzeko ondorengo aldagaiei buruzko
informazioa jasotzen da: jarduera (lana, aisialdiko jarduerak), interesak eta
iritziak (politikoak, etab.). Bizitza-estiloen inguruan egindako ikerketa zabal
batek VALS 2 deituriko segmentazio-eskema bat eskaintzen du.Ondorengo taldeek
osatzen dute besteak beste:

"Eguneratutakoak", alegia, pertsona arrakastatsuak, sofistikatuak, biziak,
besteen laguntza behar ez dutenak. Merkatu-nitxo zehatzei zuzendutako gama
altuko produktuak bilatzen dituzte; eta "borrokatzaileak", alegia, zaharrak,
pasiboak, kezkatuak eta baliabide murritzekoak direnak. Kontsumitzaile zuhurrak
eta marka jakinekiko leialak izan ohi dira.

****** Faktore psikologikoak ******

Erosteko jokabidea hainbat faktore eta prozesu psikologikoren baitan ere
badago:

***** Motibazioa *****

Motibazioazera da: ondasun eta zerbitzuen erosketaren bidez gizabanakoaren
jokabidea bere premiak asetzera bideratzen duen predisposizio orokorra.
Motibazioa agertarazten duten premiak era askotakoak izan daitezke. Maslow-
k bost mota aipatzen ditu: fisiologikoak, segurtasunekoak, sozialak, estimakoak
eta autoerrealizazio-premiak. Jatetxe batean sartzeko motibazioa, esate
baterako, gosea asetzea izan daiteke; otarraina eskatzea, ordea, oso bestelako
motibazioek eragin dezakete...

**** Emozioa ****

Egungo marketinean gero eta arreta handiagoa eskaintzen zaie kontsumitzailearen
emozioei. Gizabanakoa askotan ez da emozio horiek erosteko erabakietan duten
eraginaren jabe (Coca Cola-k poza iradokitzen du, Ariel-ek tradiziozko
familiartasuna, Levis 501-k asaldura, etab.).

Emozioetan oinarritutako mezuek arreta handiagoa jasotzen dute, errazago
gogoratzen dira eta kontsumitzaileen jarreran eragin positiboa dute.

Hautematea
Jasotzen ditugun estimuluak interpretatzeko era adierazten du.Hautemateazerbait
ikustea, entzutea, dastatzea, usaintzea, ikutzea edo barnean sentitzea da,
esperientzia horren emaitzak antolatuz, eta interpretatuz. Hautematea
selektiboa da, hau da, inguruneko estimuluen zati txiki bat baino ez da
hautematen; hori bai, komeni zaizkion estimuluak aukeratzen ditu
kontsumitzaileak (borondatezko arreta) (adibidez, kontsumitzailea ordenadorea
erostekotan badabil, horrekin zerikusia duen informazioari eskainiko dio
arreta); hala ere, kontsumitzailearen komenentzia edo xedeekin zerikusirik ez
duten estimuluen bidez ere bereganatu dezake enpresak bere arreta (nahi gabeko
arreta) (adibidez, kolore biziak, irudi handiak, edo edukin harrigarriak
erabiliz).



Ikasketa

Ezagutza eta esperientziaren ondorioz gertatzen den jokabide aldaketa
da.Gizakiaren portaeraren zatirik handiena, kontsumokoa barne, ikasi egiten
da.Ikasketak ohitura eragin dezake, eta azken finean bezeroen leialtasuna.
Erosketak errepikatzen diren heinean, esperientzia ona bada, denbora gutxiago
erabiliko du pertsonak informazioa bilatu eta ebaluatzeko; azkenean, marka
berbera erosiko du gainontzekoei jaramonik egin gabe (adibidez, etxeko andre
batek Ariel erosten du beti horrela egin izan duelako...)

***** Sineskera eta jarrerak *****

Bi kontzeptu hauek funtsezkoak dira marketinarentzat; izan ere, aldagai hauetan
eragin nahi da sarritan eta merkatu-ikerketa asko egiten dira bere inguruan.

Sineskerakpentsamendu deskribatzaileak dira, hau da, pertsona batek zerbaiti
buruz, esate baterako produktu edo marka bat, duen informazio subjektiboa. Ez
dute derrigorrez errealitatearekin bat etorri beharrik. (adibidez, “light”
produktuak osasunerako hobeak dira)
Kontsumitzaileen sineskerak ezagutzea garrantzi handikoa da
fabrikatzaileentzat, haien jokabidea baldintzatu egiten baitu. Sineskera bat
enpresak nahi duenarekin bat ez badator, komenigarria izan daiteke komunikazio-
kanpaina bat egitea hori zuzentzeko.

Zerbait antzekoa gertatzen da jarrerekin ere. Horrela defini daitezkejarrerak:
Pertsonak egindako ebaluazio kognitibo iraunkorrak, aldekoak edo kontrakoak,
emozio-sentimenduak eta objektu baten aurrean era batera edo bestera jokatzeko
joera dira. Kontsumitzailearen jarrerak, sarritan, bere sinismenen ondorio dira
neurri batean.

Jarreren eraginez, modu sistematikoan portatu ohi dira pertsonak objektu
berdinen aurrean; alegia, ez dute behin eta berriz bere erreakzioa erabaki
beharrik. Jarrerek nolabaiteko hurbiltasuna eta urruntasuna ezartzen dute
pertsona eta objektuen artean. Marketinarentzat ezinbestekoa da produktu eta
marken aurrean kontsumitzaileek dituzten jarrerak ezagutzea eta, nola ez,
norberaren markarekiko ahalik eta jarrera onena lortzea.



4.3. BEZEROAREN EROSTEKO JOKABIDEAREN PROZESUA

Bezeroaren erosteko jokabidea etapa desberdinez osatzen da. Hala ere, kontuan
izan behar da prozesu hau ez duela beti zehatz-mehatz jarraitzen, ez baita
gauza bera erosketa konplexua izatea ala ez.
A.- Premiaren agerpena: Kontsumitzailea premia batez ohartzen da eta asetzeko
nahia du. Marketinak aholkularitza lana egingo du, kontsumitzaileen beharrak
enpresak eskainitako produktuetara bideratuz.
B- Kontsumitzailearen erantzuna:Honako faseek osatzen dute:
1.-Informazioa bilatzea:kontsumitzailea bere premia asetzeko aukera desberdinei
buruzkoinformazioa bilatzenhasten da. Zenbat eta garrantzitsuagoa eta
konplexuagoa izan erosketa orduan eta luzeagoa izango da fase hau.
2.- Aukeren ebaluaketa: Fase honetan sortzen dira markekiko lehentasunak,
kontsumitzaileak garrantzitsuen kontsideratzen dituen atributuen eta
eskuragarri duen informazioaren arabera.
3.- Produktua erosteko ala ez erosteko erabakia: Erabaki prozesu honen emaitza
produktua ez erosteko erabakia izan daiteke; gauzak horrela, erabakia
behinbetikoa ala behinbehinekoa izan daiteke, azken kasu honetan baldintza
hobeak sortu arte atzeratzen delarik erosketa.
4.- Aurreko fasean produktua erostea erabaki bada, azkeneko etapa
honetanerosketa eta erabilpenaren osteko sentsazioen analisiaegiten da.
Sentsazioa positiboa bada, markarekiko leialtasuna handitzen da. Kontrako
kasuan, beste marka batera joko du kontsumitzaileak seguru asko. Fase honetan
DISONANTZIA delakoa gertatu ohi da, hartutako erabakia zuzena izan ote denaren
zalantza, alegia.

4.4. JOKABIDE MOTAK

Jokabide guztiak ez dira berdinak, erabaki konplexuetan pertsona gehiagok
hartzen dute parte eta hausnarketa handiagoa da.
Bezeroaren partaidetza edo inplikazio maila eta marken arteko bereizkuntzaren
arabera jokabide mota hauek desberdindu daitezke:
Erosteko jokabide konplexua: kontsumitzaileak oso inplikatuta daudenean eta
marken artean desberdintasunak hautematen dituztenean ematen da. Inplikazioa
altua da, erosketa garestia denan, maiz egiten ez denean, etab. Sarritan
kontsumitzaileak ez daki asko produktu-kategoriari buruz eta badauka zer ikasi
(adibidez, ordenadore bat erosten den lehendabiziko aldia).


Disonantzia murrizteko erosteko jokabidea:erosleak oso inplikatua daude
garestia, arriskutsua edo maiz egiten ez den erosketa batean, baina ez dute
desberdintasun handirik hautematen marka desberdinen artean. Hau dela eta,
erosketa nahiko azkarra izan ohi da.


Ohiko erosteko jokabidea:Kontsumitzailearen inplikazio baxu batekin eta marken
artean desberdintasun handirik hautematen ez denean ematen da. Erosleak ez du
burua gehiegi hautsiko. Kasu honetan marka bera erosten bada ez da hainbeste
benetako leialtasunagatik ohituragatik baino.Inplikazio baxua eman ohi da sarri
erosten diren eta prezio baxua duten produktu askotan.


Aniztasun-bilatzearen jokabidea: Kontsumitzailearen inplikazioa baxua den
egoeratan e


9

