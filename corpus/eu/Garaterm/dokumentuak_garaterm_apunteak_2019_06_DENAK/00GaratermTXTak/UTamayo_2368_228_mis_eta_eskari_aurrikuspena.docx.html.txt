









         4. GAIA:Marketin informazioaren kudeaketa eta eskariaren aurreikuspena
4. GAIA: MARKETIN INFORMAZIOAREN KUDEAKETA ETA ESKARIAREN AURREIKUSPENA

4.1. Marketin informazio beharraren ebaluaketa
4.2. Marketin informazioaren garapena
4.2.1 Barne datuen azpisistema
4.2.2 Inguruneko azterketaren azpisistema (marketing inteligentziaren
azpisistema).
4.2.3 Merkataritza ikerkuntzaren azpisistema
4.2.4 Marketingeko erabakiei laguntzeko azpisistema
4.3. Eskariaren kontzeptua eta eskari funtzioa
4.4. Eskariaren aurreikuspena merkataritza planifikazio prosezuan
4.5. Eskaria aurreikusteko tekniken hautaketa
4.6. Eskaria aurreikusteko teknikak
4.6.1. Teknika endogenoak
4.6.2. Teknika exogenoak
4.6.3. Eskaria aurreikusteko teknika kualitatiboak
4.6.3.1. Erosleei eta saltzaileei egindako inkestak
4.6.3.2. Delphi metodoa


4.1. MARKETIN INFORMAZIO BEHARRAREN EBALUAKETA

Enpresaren merkataritza kudeaketak etengabeko informazio-fluxu batean oinarritu
behar duela. García de Madariaga-k (1994, 55.orria) dioen bezala, "hartutako
erabakien arrakasta marketineko informazio fluxuen maiztasunaren eta
kalitatearen menpe dago, eta baita exekutiboek informazio hori era
eraginkorrean erabiltzeko duten trebeziaren menpe ere".Horregatik, gaur egun
informazio sistema eraginkor bat izateak gero eta garantiza gehiagi du enpresa
munduan. Segidan garrantzi honen zergatiak hobeto ulertzen lagunduko diguten
faktoreak aipatuko ditugu:

- Exekutiboak erabakiak hartzeko duen denbora murriztu egin da. Produktuen
bizitza zikloa laburtuz doa eta maizago sartzen dira merkatuan produktu
berriak.

- Konkurrentzia nazioarte mailakoa da. Enpresek, euren zabalkundea dela medio,
gero eta merkatu zabalagoak bilatzen dituzte.Honek esan nahi du informazio
gehiago eta zabalagoa behar dela.

- Marken kopurua asko ugaritu da merkatuetan, konkurrentzia gehituz. Gauzak
horrela, lehiakideei aurre hartzeko edo hauei erantzuteko erabaki azkarrak
hartu behar dira. Hau ezin da egin informazio zehatza une egokian ez badaukagu.

- Bizitza-mailaren hazkundeak kontsumo-patroietan aldaketak eragiten ditu.
Enpresak gero eta ingurune konplexuagoan daude eta bezeroen premiak aurreratzea
zaildu egiten da.

- Enpresek jatorri oso ezberdinetako informazioa jasotzen dute. Informazio hau
MIS baten bidez taldekatu daiteke bere banaketa erraztuz: konkurrentzia,
hornitzaileak, banatzaileak…

- Ezagupenaren "eztanda": Informazioaren aroan bizi gara; munduko edozein
tokiko gertaerak ezagutzen dira, eta informazioa jaso eta tratatzen ere
izugarrizko aurrerapausuak eman dira; aldaketa hauen aurrean, informazio hori
ongi kudeatzea da erronka.

Kotler-ek (2008, 121. orria) emandako definizioa jarraituz:Marketinaren
informazio sistema (MIS)“Marketingaren kudeatzaileek eskatutako informazioa
jasotzeko, sailkatzeko, aztertzeko, baloratzeko eta garaiz banatzeko erabiltzen
den pertsonen, ekipoen eta prozeduren multzoa da”.

Erabakiak hartu eta estrategiak garatzeko Marketin-erantzuleak bere
ingurunearen ezaugarriak eta bere joerak ezagutu behar ditu. Horrela, besteak
beste, bere merkatu potentziala, zerbitzatu beharreko segmentuak, behar eta
desiratzen diren produktuak, erosketen zergatiak, erosketa-moduak, lekuak eta
maiztasunak ezagutuko ditu.
Aspektu hauek ezagutzeak datuen jabe izatea suposatzen du, baina ez
informazioaren jabe; izan ere, datuak informazio bilakatzen dira esanahi bat
ematen zaienean. Adibidez, lehiakideen produktuaren prezioa ezagutzen dugunean
datu bat daukagu, eta informazio bihurtuko da marketing arduradunak baloratu
eta bere produktuaren prezioa zehazteko erabiltzen duenean.

Enpresetako gerenteek, historikoki, ardura asko jarri dute diruaren materialen,
makinen eta pertsonen kudeaketan, eta, ez hainbeste enpresaren bosgarren
baliabide garrantzitsuan:informazioan, alegia.

Gaur egun, aldiz, informazioa erabakihartze prozesuaren ezinbesteko faktoretzat
jotzen da, berari esker gure ingurue konplexu eta aldakorrean mugitzeak
suposatzen duen arriskua gutxitu baitaiteke. Gaur eguneko informazioaren eskari
ikaragarria teknologia berriren sorrerarekin batera ematen bada ere
(ordenagailuak, mikrofilmazioa, kable bidezko telebista, internet...), ez da
ahaztu behar enpresek benetan behar dutena informazio sistema egoki bat
ezartzea dela.

Enpresek marketineko informazio fluxua antolatu behar dute. Horretarako,
lehenik bere informazio beharrak aztertu behar dituzte, eta ondoren premia
hauek asetuko dituen informazio-sistema garatu. Azken finean,MISon batek, oreka
aproposa informazio erabiltzaileekizan nahiko luketen informazioaeta erabakiak
hartzekobenetan behar duten informazioaren arteko oreka lortu behar du. Azken
finean, informazio osagarria jasotzeak kostu gehiago suposatzen du eta hori
bere baliagarritasunarekin alderatu beharra dago. Enpresa bakoitzak, beraz,
bere MIS zehatza garatu behar du bere ezaugarri eta beharren arabera.

MISaren kontzeptua ondorengo irudian jasotzen da. Bertan ikusten denez
marketing-zuzendariek analisi, plangintza, exekuzio eta kontrol erantzunkizunei
aurre egiteko marketing-inguruneari buruzko informazioa behar dute. MIS-ren
betebeharrak zuzendariei informazio premiak aztertzea, beharrezko informazioa
garatzea eta garaiz banatzea dira. Informazio hau enpresaren barne-datuetatik,
inteligentzia sistemetatik, marketing-ikerkuntzatik eta marketingeko erabakien
laguntza-sistematik lortzen da.

4.2. MARKETIN INFORMAZIOAREN GARAPENA.

MISbaten egitura lau elementuz osatua dago: Barne-datuen azpisistema,
marketing-inteligentziaren azpisistema, merkataritza ikerkuntzaren azpisistema
eta marketingeko erabakiei laguntzeko azpisistema.Lehenengo hirurak informazioa
jasotzen dute eta laugarrengoak informazio hori tratatu eta interpretatu egiten
du, erabakiak hartu behar dituzten pertsonei informazio erabilgarria luzatuz.

4.2.1.Barne-datuen_azpisistema.

Azpisistema honen zeregina enpresaren barnean sortzen den informazioa
sistematikoki jasotzea da, horretarako sail ezberdinetan erregistraturiko
datuak erabiliko direlarik: salmentak, kostuak, kaxa-fluxuak, ekoiztutako
kopuruak, eskabideak, izakinak...

Beranduago marketingeko erabakien laguntza-azpisistemaren bidez informazio hau
erabiliko da marketingeko erantzuleek dituzten beharren arabera.

MIS sortzerakoan oreka bat lortu behar da zuzendariek dituzten ustezko
beharren, benetako beharren eta enpresaren baliabideen artean. Zentzu honetan,
erabaki zuzena izan daiteke marketing arloko exekutibo ezberdinak
elkarrizketatuko dituen komite bat sortzea. Horrela, euren informazio premiak
jaso daitezke, eta euren desio eta kexak ezagutu. (Kotler, 1995, 138. orria).

4.2.2.Inguruneko_azterketaren_azpisistema_(marketing_inteligentziaren
azpisistema)

Azpisistema hau enpresaren marketing-ingurunean emandako gertakari
garrantzitsuenei buruzko informazioa jasotzeko erabiltzen diren iturri eta
prozedurak osatzen dute.

Beraz, enpresaren ingurunearen bilakaerari buruzko etengabeko informazioa
jasotzen du. Horretarako bide ezberdinak erabili daitezke:

- Salmenta-indarraren erabilpena: Saltzaileak merkatuarekin duten etengabeko
hartuemana dela eta informazio iturri oso boteretsua osatzen dute.
Kontsumitzaile, banatzaile eta konkurrentziari buruzko informazioa da eman
dezaketen informazio garrantzitsuena.

- Konkurrentziaren zaintze-sistema baten ezarpena: Besteak beste
konkurrentziaren urteroko txostenak, bere barne eta kanpo aldizkariak eta bere
produktuen katalogoa aztertu behar dira.

- Beste iturri batzuen erabilpena: Adibidez kontsumitzaileen panela, xehekarien
panela…



4.2.3.Merkataritza_ikerkuntzaren_azpisistema:

Barne-datuak eta marketingaren inteligentzia sistemak emandako informazioaz
gain exekutiboak sarritan arazo eta aukera zehatzei buruzko informazioa behar
izaten dute.Adibidez, merkatuari buruzko txosten baten premia, edo eskariaren
estimazioaren premia izan dezakete momentu jakin batean.

Merkataritza ikerkuntza, beraz, marketingeko egoera zehatz bati buruzko
informazioaren jasotze, analisi eta azterketaz arduratzen da.

4.2.4.Marketingeko_erabakiei_laguntzeko_azpisistema:

Orain arte aztertutako hiru azpisistemak datuen bilketan aritzen diren
bitartean, marketingeko erabakiei laguntzeko azpisistemak datu horien
tratamenduaz arduratzen da, marketing-erantzuleentzat erabilgarriak izan
daitezen.

Kotler-en arabera “marketingeko erabakiak hobetzeko lagungarri diren eredu eta
tresna estatistikoen multzoa da”.
Ondorengo grafikoan azpisistema honen osagaiak azaltzen dira.
















                      Iturria: Kotler (1995, 157. orria)


Azpisistema honek bi osagai nagusi ditu:

   1. Prozedura_eta_teknika_estatistikoen_banku_bat: Enpresa eta bere
      inguruneari buruzko informazio koantitatiboa tratatzeko eta esanahi bat
      emateko erabiltzen da. Hemen sartuko genituzke estatistikako teknika
      ezberdinak: batezbestekoak, medianak, modak, sakabanaketa neurriak... eta
      baita teknika konplexuagoak ere: erregresio sinplea, multiplea, analisi
      diskriminatzailea, analisi faktoriala...
Gainera, mikroinformatika eta software aurrerapenak direla medio, teknika hauen
erabilpena izugarri errazten duten pakete integratuak ere erabil daitezke (SPSS
eta antzekoak).

   1. Marketingeko_erabakiak_hartzeko_lagungarri_den_ereduen_banku_bat:Ereduak
      aurrez zehaztutako aldagai batzuren arteko erlazioak argitzen dituzten
      errealitatearen sinplifikazioak dira. Eredu deskribatzaileak errealitate
      konplexua ulertzen laguntzen dute; eta erabaki-ereduek, berriz, arazo
      baten aurrean plantea daitezkeen aukera ezberdinak ebaluatzen laguntzen
      dute

4.3.- ESKARIAREN KONTZEPTUA ETA ESKARI FUNTZIOA

Eskariaren_kontzeptua

Produktu baten eskaria honela defini dezakegu: "Leku, epe, inguruneko baldintza
eta marketin-ahalegin jakin batentzat erosle-talde batek egindako erosketa-
bolumena".

Eskariaren kontzeptua mugatzeko hainbat agregazio-maila erabil daitezke; hau
da, bere dimentsioen bitartez zehaztu behar den kontzeptu erlatiboa da eskaria.
Hauetxek dira bere hiru oinarrizko dimentsio:

-Produktu-dimentsioa: produktuaren agregazio-mailari dagokio; ikuspegi
honetatik, eskaria marka jakin batena izan daiteke, edo produktu-linea batena
edo sektoreko enpresen eskari globalarena (produktu generiko baten eskaria)

-Denbora dimentsioa: produktuaren eskaria neurtzeko erabilitako epeari dagokio:
egun bat, aste bat, hilabete bat, urte bat... Normalean epe labur, ertain eta
luzera egiten dira eskariaren estimazioak.

-Erosle-taldearen dimentsioa: produktuaren helburu den erosle-taldearen
agregazio-mailari dagokio; eskaria erosle bakar batena izan daiteke, edo
erosle-talde batena (segmentu jakina) edo, eskari totala (aztertzen ari garen
giza-taldeko pertsona guztien eskaria)

Eskariarekin zerikusia duten beste kontzeptu hauek ezagutzea ere komeni da.

- A markaren merkatu kuota: Aren eskaria/eskari globala.
- Azken eskaria: azken kontsumitzaileen nahi eta premiak asetzen dituen
eskaria.
- Eskari eratorria:erakundeen eskaria (ondasunak fabrikatu edo zerbitzuak
eskaintzen dituzten enpresa industrialak edo, ondasun eta zerbitzuak birsaltzen
dituzten merkataritza-enpresak). Enpresaren helburu eta irizpideei lotuta dago.
Bitarteko eskaria da.

****** Eskari-funtzio kontzeptua ******

Produktu baten eskariaren bilakaeran aldagai batzuek duten aldibereko eragina
azaltzen duen ekuazio matematikoa da eskari funtzioa.

Kontsumoko produktu baten eskaria, orokorrean, hurrengo aldagai hauek osatzen
dute:
Q
a= f ( Pa, R, Por, os, G, M, E)
non,
Qa = a produktutik eskatutako kopurua.
Pa = a produktuaren salmenta-prezioa.
R = Kontsumitzaileen errenta erabilgarria.
Por, os = Ordezko produktu eta produktu osagarrien prezioa.
G = Kontsumitzaileen gustu eta lehentasunak.
M = Enpresen marketin-ekintzak.
E = Eskarian eragina duten beste aldagaiak batzen dituen hondar-balioa.

Eskari-funtzioak erabiliz errazago egin daitezke hainbat eskari-analisi;
adibidez, eskari-aurreikuspenak eta eskariaren sentikortasun-estimazioak
(alegia, nola aldatzen da eskaria bere faktore azaltzaileak marketin-ekintzak,
aldagai makroekonomikoen bilakaera, faktore sozialak, kulturalak, etab.
aldatzen direnean).

Eskari-funtzioa, beraz, errealitate bat adierazteko eredua da; kasu honetan,
eskaria eta bere faktore azaltzaileen arteko erlazioa erakusten duena.

Eskari-funtzioa estimatzeko sinpletasun printzipioan oinarritu behar gara; hau
da, ahalik eta aldagai-kopuru txikienarekin azaldu behar dugu eskaria. Hori
bai, emaitza hobetzeko bi bide erabil daitezke: funtzioari aldagaiak berriak
erantsi edo etimazioa egiteko datu-kantitatea handitu.

Eskari-funtzioak har dezakeen itxurari dagokionez, lineala edo ez lineala izan
daiteke:

1.-_Eskari-funtzio_lineala_(eredu_aditiboa):Q = k+b1.P + b2.R +...

Eredu lineala hurrengo hipotesian oinarritzen da: "aldagaiek
efektuproportzionaladute eskarian eta eraindependenteaneragiten dute".

“k” konstanteak eskari-maila autonomoa adierazten du eta “bi"k, berriz, bere
atzetik doan aldagaia handitzerakoan honek eskarian izango duen erantzuna
neurtzen du. Kasu honetan ikurra positiboa edo negatiboa izan daiteke.

2.-_Eskari-funtzio_ez_lineala:

2.a)Eskari-funtzio biderkakor eta esponentziala: Q = k Pb1Rb2Por, osb3
Eredu hau hipotesi nahiko errealistan oinarritzen da: aldagai baten aldaketak
eskarian duen eragina aldaketa horren baitan dago eta baita gainontzeko
aldagaiek hartzen duten balioaren baitan ere.

“k” konstantea da eta “bi” parametroek esanahi zehatza dute (elastikotasuna).
Gogoratzekoa da mota honetako funtzioetan elastikotasuna konstantea dela
(zergatia beranduago azalduko dugu).

Eredu esponentziala era linealean adierazi daiteke logaritmoak hartuz, horrela
errazago izango baita parametroak estimatzea.

Beste_zenbait_funtzio_ez_lineal:

2.b.)Eskari funtzio polinomikoa: Q = k+ b1.P1+b2.P2+ b3.P3+...
Aldagaien eragina independentea dela kontsideratzen du funtzio honek; hauxe da
bere eragozpena.

2.d.)Eskari-funtzio nahasia:
Eredu nahasiak aldagaien arteko erlazioak azaltzen saiatzen dira. Funtzio honen
adierazpen bat hurrengoa izan liteke:

Q = k+ b1.P+b2.R+ b3. Pc,s+b4.M+ b5.E+b6.P.M+...

Eredu nahasiek ongi azal dezakete errealitatea; baina, trataera_matematiko
zailagoa_dute, sinplifikaziorik egiten ez bada.

4.4.- ESKARIAREN AURREIKUSPENA MERKATARITZA-PLANGINTZA PROZESUAN

Kontzeptua: Enpresaren etorkizuneko salmenten estimazio kuantitatibo eta
kualitatiboak ematea helburu duen ekintza-multzoa da, erabakitze eta
plangintza-prozesuetan erabiliak izango direnak.

Beraz, enpresa-kudeaketaren funtsezko bi ekintzetan (erabaki-hartzea eta
plangintza) ziurgabetasuna murrizteko erabiltzen da salmenta aurreikuspena.

Aurreikuspen-metodo perfekturik ez dago; etorkizunaren izaera ziurgabeak
ezinezko egiten baitu hau aurreikustea. Halere, ziurtasun osoko aurreikuspenik
egin ezin bada ere, honek ez du esan nahi ziurgabetasuna gutxitzen laguntzen
duten metodoak ez daudenik. Hobe gutxi gorabeherako aurreikuspena egitea ezer
ez egitea baino; eta gero, informazio gehiago eduki ahala erabakiak egokitu
ahal izango ditugu, lortutako desbidazioetan oinarrituz.

Eskari aurreikuspena guztiz beharrezkoa da, enpresa-plangintzaren abiapuntua
baita; izan ere, enpresako sail guztiek honen premia dute erabakiak
hartzerakoan eta, aldi berean, aurreikuspen hori alda dezakete bere erabaki eta
eskuartean duten informazioaren eraginez.

4.5.- ESKARIA AURREIKUSTEKO TEKNIKEN HAUTAKETA

Eskaria aurreikusteko teknika egokiena aukeratzerakoan hainbat faktore hartu
behar dira kontuan:

a) Onartu_nahi_diren_ziurgabetasun_maila_eta_kostua:

Akatsik gabeko aurreikuspenak egiteko ezintasuna onartu dugu arestian; hala
ere, aurrikuspena lantzeko erabiltzen dugun informazioaren kantitate eta
kalitatea handituz eta analisi metodo konplexuago eta sofistikatuagoak
erabiliz, aurreikuspenak hobe daitezke.

Aurreikuspenaren zehaztasun eta fidagarritasunaren hobekuntza eta honek
dakarren kostuaren arteko oreka enpreak hartu beharreko erabakiaren araberakoa
izango da, eta baita onargarritzat jotzen duen ziurgabetasun-mailaren
araberakoa ere ( hauxe da aurreikuspenaren helburua: "erabakiak hartzea" edo
"hauek aurreratzea (planifikatzea)").

Erabakia garrantzi gutxikoa edo ohikoa bada, edota gaizki hartutako erabakiak
kalte handirik eragingo ez balio enpresari, ez dago zehaztasun handiko
aurreikuspena egiteko premiarik. Epe laburrerako erabakia da eta izaera
operatiboduna (adibidez, ohiko hornikuntza edo saltzaileei errutak egokitzea).

Erabakia, aldiz, estrategikoa eta atzera egin ezinekoa bada, eta erabaki okerra
hartzeak kalte handia egingo balio enpresari, oso kontuz hartu beharrakoa
izango da, bere eraginak epe luzerakoak izango baitira.


b) Produktu_mota:

Badaude eskaria aurreikusteko metodo batzuk produk generikoei ongi egokitzen
direnak, beste batzuk aldiz produktu espezifikoei.

c) Daukagun_informazio_maila:
Teknika guztiak aplikatzeko ez da informazio mota bera behar. Adibidez,
produktu berri-berrien eskariaren aurreikuspena egiteko ez daukagu iraganeko
daturik.

d) Aurreikuspenaren_epemuga:

Aurreikuspena egiterakoan aurreikuspen horrenepemugakontuan hartzea
ezinbestekoa da; izan ere, teknika batzuk fidagarriagoak dira epe jakin
baterako aurreikuspenak egiteko eta beste batzuk beste baterako.

Aurreikuspen-metodo errazenak eskariaren egituraren egonkortasun-hipotesian
oinarritzen dira, epe laburrera bakarrik betetzen dena.

Hipotesi honek zera suposatzen du:
A) Eskaria baldintzatzen duten faktoreak mantendu egiten dira.
B) Eskariaren sentikortasuna, bere faktore azaltzaileekiko, konstante
mantentzen da.
C) Faktore bakoitzaren bilakaerak erregulartasun-ezaugarri berberak mantentzen
ditu.
Hipotesi hau betetzen bada, epe laburrera bakarrik gertatzen dena, aurreikuspen
fidagarria egiteko modu bat joera etorkizunera proiektatzea da; hauxe da
teknika endogenoek egiten dutena.

Epe ertainera aipatutako hipotesia ez da huts-hutsean betetzen; izan ere,
eskariaren sentikortasuna, bere faktore azaltzaileekiko, konstante izaten
jarritzea espero da; baina, faktore bakoitzaren bilakaerak ez du
erregulartasun-ezaugarria mantentzen. Beraz, kasu honetan aurreikuspen
fidagarri bat egiteko eskariaren egitura azaltzailearen estrapolazioa egin
daiteke. Honek zera eskatzen du:
1- Egitura azaltzailea identifikatzea
2- Aldagai azaltzaileen balioa aurreikustea

Teknika exogenoek hauxe egiten dute; hortaz, epe labur eta ertainerako
aurreikuspenak egiteko baliagarriak dira.

Epe luzeari dagokionez, eskariaren sentikortasuna, bere faktore
azaltzaileekiko, ez da konstante izango, eta eskarian eragina duten faktoreen
bilakaera, berriz, irregularra izango da. Gauzak horrela, epe luzerako
aurreikuspena egiteko metodo kualitatiboak bakarrik dira egokiak (azken hauek
epe labur eta ertainera ere aplika daitezke).

4.6.-ESKARIA AURREIKUSTEKO TEKNIKAK

4.6.1.-Teknika Endogenoak

Iraganeko zenbait periodotako salmenta-datuetan oinarritzen dira. Iraganeko
salmenten informazioa erabilita, etorkizunari buruzko aurreikuspenak egiten
dituzte.

Hauen erabilera mugatuta dago, bakarrik epe laburrera erabili daitezke eta;
izan ere, salmenten iraganeko portaera etorkizunera proiektatzea da teknika
endogenoek egiten dutena. Hori ontzat emateko salmenten portaera-egiturak
berdin-berdina izan behar du denboran zehar.

4.6.1.1 Metodo grafikoak

Iraganeko salmenta-balioak edo hauetatik eratorriak (salmenten gehikuntzak,
salmenten logaritmoak...) grafikoki adieraztean datza. Oinarri gisa asteko,
hileko, hiruhileko edo urteko datuak erabil daitezke, salmenten portaera
(urtarokoa/ez urtarokoa) eta informazioaren homogeneotasunaren arabera.

Metodo hauek eskariaren portaera ulertzeko moduko informazioa ematen digute
(joera gorakorra/ beherakorra, urtaokoa/ez urtarokoa, etab.) eta aurreikuspena
egiteko teknika egokiena aukeratzeko ere lagungarri dira.
Batzuetan metodo hauek aurreikuspen-teknika gisa erabiltzen dira (adibidez,
urteko batazbesteko higikorraren estrapolazioa edo "Z" itxurako grafikoak)
baina guk beste teknika batzuen osagarri gisa erabiltzea gomendatzen dugu.

4.6.1.2 Denborazko Serieen Analisia:

A) Denborazko serieen Analisi klasikoa (DSAK)
B) “S” itxuradun funtzioak:
- Funtzio logistikoa
-Gompertz-en funtzioa

   a. Denborazko serieen analisi klasikoa

ARIMA ereduen bidez eginiko serie-analisiak ez ditu beti emaitza egokiak
ematen; izan ere, errealitatean enpresek ez dituzte serieen segida luzeak
izaten, eta metodo honek serie luzeak eskatzen ditu. Gainera, seriean
urtarokotasuna ageri denean, analisi klasikoak emaitza onak eman ditzake.

Metodo hau aplikatzeko pausuak honakoak dira:
   1. Datu-seriaren adierazpen grafikoa egin
   2. Korrelograma egin (koerlazio-koefizienteak lortu ondoren)
   3. Joeraren kalkulua (batezbesteko higikorraren kalkulua)
   4. Joeraren estimazioa
   5. Balioen aurreikuspena
   6. Urterokotasun-koefizientearen kalkulua
   7. Urtarokotasuna kontuan hartzen duen aurrikuspena

   a. “S” itxuradun funtzioak:

Funtzio_logistikoa
 “S” itxuradun funtzio honek ongi azaltzen du salmenten bilakaera hauen
hazkunde-tasa oraindik lortu ez den merkatuaren zatiarekiko proportzionala
denean (Merkatu potentziala = funtzioaren goi maila asintotikoa). Produktu
generikoaren aurreikuspenak egiteko erabiltzen da.
Adierazpen kuantitatiboa:
a, b, k estimatzeko alderantzizkoak erabiltzen dira:

non,
1/V = V'; B = b/a ; A = 1/a; c = e-k ............. (1)
Beraz….



Xi = ci non i = 0, 1, 2, ..., N-1
Honek V' = A + BX adierazpenera eramaten gaitu, eta minimo karratuen bitartez A
eta B estima ditzakegu.

 Ondoren, (1) erlaziotik abiatuta a, b eta k lortzen dira

Gompertz_funtzioa

Bere portaera kurba logistikoaren tankerakoa da. "S" itxuradun funtzio hau
marka jakin baten epe laburrerako eskari-aurrikuspena egiteko erabiltzen da.

Bere adierazpen matematikoa:
Eraldaketa salmenten logaritmo nepertarrak hartuta egiten da:

V' = a – bct

ct = x berdinduz, "C" lortzen da:
xi = ci non i = 0, 1, 2, ..., N-1
V' = a – bx Honi esker a eta b parametroak estima ditzazkegu.
4.6.1.3.- Metodo moldatzaileak: Leunketa esponentziala

Sarritan batazbesteko higikorrak ez digu aurreikuspen egokirik eskaintzen; izan
ere, azkeneko "n" dauen batazbestekoak pisu edo ponderazio bera ematen die
balio guztiei, eta erraz uler daiteke denborazko seri batean azkeneko balioek
eragin handiagoa izango dutela justu ondoren datorren balioa aurreikusterakoan.
Bestela esanda, azkeneko behaketen pisuak lehendabizikoena baino handiagoa izan
behar du. Hauxe da leunketa esponentzialak egiten duena.

Leunketa esponentziala horrela plantea dezakegu:

0< a < 1
Ft+1= a Xt + (1-a) Ft => Ft+1= Ft + a et

t + 1 -erako aurrikuspena t-rako aurreikusitako balioa gehi aurrikuspen-
akatsaren portzentaje bat izango da (a) (egindako akatsak bere baitan
informazioa gordetzen duela kontsideratzen da).

Ft = a Xt-1+ (1-a) Ft-1
Ft-1 = a Xt-2+ (1-a) Ft-2

Ordezkatuz:

Ft+1= a Xt + (1-a) [aXt-1 + (1-a) Ft-1] =
= a Xt + a(1-a) Xt-1+ (1-a)² Ft-1=
= a Xt + a(1-a) Xt-1 + (1-a)² [a Xt-2+ (1-a) Ft-2] =
= a Xt+ a(1-a) Xt-1+ a(1-a)² Xt-2+ ... + a (1-a)n Xt-n

Nola baldintza hau ematen den: (1-a)² > (1-a)3 > (1-a)n, leunketa
esponentzialaren logika ikus genezake, iraganeko salmenten balioa ponderatu
egiten duen koefizientea esponentzialki txikiago egiten baita denbora pasa
ahala.

“a” parametroak "aurreikuspen-sistemaren memoria" adierazten du; izan ere, "a"
parametro honi ematen diogun balioaren arabera, sistemak oroimen handiagoa edo
txikiagoa izango du. "a"-ren balio altuago batek, memoria txikiagoa adierazten
du, eta alderantziz.

Mugak:
- Epe laburrerako aurreikuspenak egiteko balio du bakarrik.
- Serieak ezin du izan ez joera nabarmenik ezta urtarokotasunik ere; kasu
hauetan beste teknika batzuk erabiltzen dira.

4.6.1.4.- Probabilitate metodoak: Markov-en prozesuak (marken eskaria)

Markov-en metodologia marka baten edo enpresa konkretu baten etorkizuneko
merkatu kuotak estimatu nahi direnean erabiltzen da. Metodologia hau hurrengo
hipotesian oinarritzen da: "Marka bat erosteko probabilitatea, aurreko aldian
erositako markaren menpe dago bakarrik". Iragapen-probabilitatee matrizeen
bitartez ebazten dira ereduak. Markov-en prozesuak, oinarritzat hartzen dituen
kontsumitzailearen jokabideari buruzko hipotesiak direla eta, oso kritikatuak
izan dira merkataritza-arloan. Hala ere, esperientziak dio Markov aplikatzeko
beharrezkoa den hipotesiaren tankerakoa dela kontsumitzailearen jarrera
errealitatean, hau da, produktu bat erosteko erabakian azken markak bakarrik
duela eragina.

Planteamendu teorikoa garatuko dugu:
Ma,t: “a” markak t epealdian duen merkatu kuota
Mb,t: “b” markak t epealdian duen merkatu kuota

Trantzizio probabilitateak izango lirateke:

Pa,a: Pertsona batek t epealdian “a” marka erosi eta t+1 epean erosketa
errepikatzearen probabilitatea
Pb,b: Pertsona batek t epealdian “b” marka erosi eta t+1 epean erosketa
errepikatzearen probabilitatea
Pa,b: Pertsona batek t epealdian “a” marka erosi eta t+1 epean “b” marka
erosteko probabilitatea
Pb,a: Pertsona batek t epealdian “b” marka erosi eta t+1 epean “a” marka
erosteko probabilitatea

Trantzizio matrizea, zeinak denboran zehar marka fideltasuna adierazten duen,
hauxe izango litzateke:



                                 Epealdia t+1
                                      a b

Epealdia t a Pa,a Pa,bMarkarekiko fideltasuna
b Pb,a Pb,b


Informazio honekin MARKOVen ereduak “a” eta “B”ren epealdi ezberdinetarako eta
orekako merkatu kuota kalkulatzea ahalbidetzen digu.
Ma,t+1 = Ma,t Pa,a + Mb,t Pb,a
Mb,t+1 = Ma,t Pa,b + Mb,t Pb,b

Oreka lortu dugula kontsideratzen dugu epealdi ezberdinetan merkatu kuotak
konstante mantentzen direnean.
Man = Man+1 = Man+2 = ……= Ma

Ma = MaPa,a + Mb Pb,a
Mb = Ma Pa,b + Mb Pb,b
Ma + Mb= 1

MARKOV ereduaren limitzazioak:
1.- Ereduak trantsizio matrizea konstante mantentzen dela suposatzen du-
2.- Merkatuan lehiakide berriak sartzen direla ez du kontsideratzen.
3.- Erakundeen marketin politikek ez dutela aldaketa nabarmenik estimatzen du.

Ondorioz, nahiz eta epe laburrean informazio interesgarria eta aplikagarria
eskeini, eredu honek epe luzean ez du baliagarritasun handirik.

Adibidea:
1 KASUA: Suposa dezagun bi marken artean merkatua banatzen dutela. Une honetan
“a” markaren merkatu partaidetza %60koa da eta “b”rena %40koa. Bestetik, “a”
marka erosten dutenek, hurrengo ekitaldian marka bera erosteko probabilitatea
%70koa dela ikusi da, gainerako %30ek markaz aldatzen duten bitartean. Aldiz,
“b” markaren kasuan %80ak errepikatu egiten du erosketa, %20ak aldatzen duen
bitartean.
    * a eta b marken merkatu partaidetza adierazi t+1 eta t+ 2 ekitaldietarako.
    * Oreka egoeran a eta b marken merkatu partaidetza adierazi .

Soluzioa:
Ma,t= 0,6
Mb,t= 0,4

70% 80%
a b
30% 20%

t + 1
 a b

 a 0,7 0,3
t
 b 0,2 0,8

Ma,t+1= Ma,tPa,a+ Mb,tPb,a0,6 x 0,7 + 0,4 x 0,2 = 0,5

Mb,t+1= Ma,tPa,b+ Mb,tPb,b0,6 x 0,3 + 0,4 x 0,8 = 0,5

Ma,t+2= Ma,t+1Pa,a+ Mb,t+1Pb,a0,5 x 0,7 + 0,5 x 0,2 = 0,45

Mb,t+2= Ma,t+1Pa,b+ Mb,t+1Pb,b0,5 x 0,3 + 0,5 x 0,8 = 0,55


OREKAN:
M
a= MaPa,a+ MbPb,a
Mb=MaPa,b+ MbPb,b
Ma+ Mb= 1

Ma= 0,7 Ma+ 0,2 Mb
Mb= 0,3 Ma+ 0,8 Mb
Ma+ Mb= 1
Mb= 1 – Ma

Ma= 0,7 Ma+ 0,2 (1 – Ma) (1 – 0,7 + 0,2) Ma= 0,2
Ma= 0,2 / 0,5 =0,4
Mb= 1 – Ma=0,6

2KASUA: Merkatu batean 3 erakunde leían dabiltza. A, empresa liderrak, merkatu
kuotaren %45a dauka. B eta C erakundeek merkatu koutaren %35 eta %20 daukate.
besteak beste.
A enpresak merkatu ikerketa bat egin du eta jorren arabera azken urteetan
merkatuko bezeroen mugimenduak hauexek izan dira:
1.- Enpresa liderraren bezeroen %30ek urterik urte alde eginten dute,
portzentaia berean banaturik, merkatuko beste lehiakideen marketara. Dena den,
bere eskaerak gehitu egin dira denboran zehar. Izan ere, B erakundearen
antzineko bezeroen etorrera %15ekoa izan da, eta C erakundearen antzineko
bezeroen %35a.
2.- B erakundearen fideltasun indizea %85ekoa da
3.- C erakundearen fideltasun indizea %40ekoa da

Eskatzen da:
1) Trantzizio matrizea eraiki.
2) Adierazitako tendentzia mantentzen dela suposatuz, kalkula ezazu erakunde
hauek hurrengo bi ekitaldietan izango duten merkatu kuota.
3) Orakan erakunde bakoitak izango duen merkatu kuotak kalkulatu.
4) Orekako merkatu kuotak behin kalkulaturik, fideltasun zein transferentzia
probabilitateak aplikatuz, kontrastatu oreka kuotak mantentzen direla.

Soluzioa:

1) MA,t= 0,45
M
B,t= 0,35
M
C,t= 0,20
 t + 1
A B C
A 0,7 0,15 0,15 1
t
B 0,15 0,85 0 1

C 0,35 0,25 0,4 1

t_+_1
MA,t+1= MA,tPA,A+ MB,tPB,A+ MC,tPC,A= 0,45 x 0,7 + 0,35 x 0,15 + 0,2 x 0,35 =
0,4375
MB,t+1= MA,tPA,B+ MB,tPB,B+ MC,tPC,B= 0,45 x 0,15 + 0,35 x 0,85 + 0,2 x 0,25 =
0,415
MC,t+1= MA,tPA,C+ MB,tPB,C+ MC,tPC,C= 0,45 x 0,15 + 0 + 0,2 x 0,4 = 0,1475


t_+2
MA,t + 2= 0,4375 x 0,7 + 0,415 x 0,15 + 0,1475 x 0,35 = 0,42
MB,t + 2= 0,4375 x 0,15 + 0,415 x 0,85 + 0,1475 x 0,25 = 0,455
MC,t + 2= 0,4375 x 0,15 + 0 + 0,1475 x 0,4 = 0,125

OREKA:
MA= MAx 0,7 + MBx 0,15 + MCx 0,35
MB= MAx 0,15 + MBx 0,85 + MCx 0,25
MC= MAx 0,15 + 0 + MCx 0,4

MA+ MB+ MC= 1


MB= 1 – MA- MC*

* MA= MAx 0,7 + (1 – MA- MC) 0,15 + MCx 0,35
0,15 MA
MC= = 0,25MA**
 (1 – 0,4)
** MA= MAx 0,7 + 0,15 – 0,15MA- 0,15MC+ 0,35 MC
MA= MAx 0,7 + 0,15 – 0,15MA0,2 x 0,25 MA
MA(1- 0,7 + 0,15 – 0,05) = 0,15.

0,15
MA= = 0,375
 0,4
MC= 0,25 x MA= 0,25 x 0,375 = 0,09375
MB= 1 - 0,375 – 0,09375 = 0,53125

Azken galderari dagokionez, behin orekan lortutako merkatu kuotak denobran
matentzen direla ikusten da:
MA*=0,375 x 0,7 + 0,53125 x 0,15 + 0,09375 x 0,35 = 0,375
MB*=0,375 x 0,15 + 0,53125 x 0,85 + 0,09375 x 0,25 = 0,53125
MC*=0,375 x 0,15 + 0 + 0,09375 x 0,4 = 0,09375

4.6.2.- Eskaria aurreikusteko teknika exogenoak:

Denborazko serieetan oinarritzen diren metodoak endogenoak dira, hau da,
etorkizuneko salmentak “denbora” aldagaiaren baitan daude, edo bestela esanda,
iraganeko salmenta-balioen baitan. Hala ere, errealitateak esaten digu
badaudela beste faktore asko eskarian eragiten dutenak.
Denborazko serieetan oinarritutako metodoek dituzten mugei aurre egiteko
teknika exogenoak bezalako metodoak proposatzen dira. Teknika exogeno hauek
eskaria sortarazten duten aldagaiak identifikatu eta hauen eragina
zenbaterainokoa den aztertzen saiatzen dira.

Teknika exogenoen artean metodo barometriko eta ekonometrikoak daude.

4.6.2.1- Metodo barometrikoak

Metodo hauek zenbait indikatzaile edo barometroen aurreko balioetan oinarrituta
egiten dituzte aurreikuspenak.

“Barometrotzat” indikatzaile estatistiko bat hartuko da, aldagai batek
(adibidez, eskaria) beste baten (adibidez, errenta) aldaketaren eraginez izango
duen aldaketa aurreikustea ahalbidetzen duena. Adibidez: interes tasa 
higiezinen eskaria.

Metodo barometrikoaren gakoa zera da: aldagai baten joera baldintzatzen duen
eta denboran aurreratu egiten zaion beste aldagaiaren denborazko seriea
aurkitzea. Bistakoa da, barometroak ez duela dagokion aldagaiaren aldaketa
zehatz-mehatz neurtzen, baina aldaketa horren norabidearen berri ematen du.

Bestalde, arazoa barometro egokiak aurkitzean datza. Hauek aldagai ekonomiko,
eta indikatzaile estatistikoak izan ohi dira, hala nola: errenta per capita, i/
t, KPI, industria-produkzio indizea, enplegu erregulaziorako eskaria, kontratu
berrien zenbatekoa, etab.

Barometro egokiak ondorengo hiru ezaugarriak bete behar ditu:
- Aurreikusiko den aldagaiarekin erlazio iraunkorra izatea (koerlazio altua)
- Barometroaren aldaketek aldagaiaren mugimenduei aurre hartzea
- Aurre-hartze hori ezaguna eta egonkorra izatea.

4.6.2.2.- Eredu ekonometrikoak:

Eskaria zenbait aldagai azaltzaileen menpe dagoela kontsideratzen dute.
                            Q = f (x1, x2, ... xn)
non,
Q = eskatutako kantitatea
x1 ... xn = aldagai azaltzaile kontrolagarri (prezioa, komunikazioa, etab.) eta
ez kontrolaezinak (lehiakideak, gustuak...)

Aldagai azaltzaileen koefizienteak erregresio edo teknika multibarianteen bidez
kalkulatu ondoren, eskariaren etorkizuneko portaera aurreikusteko moduan izango
gara, aldagai azaltzaileei balioak emanez.

4.6.3.- Eskaria aurreikusteko teknika kualitatiboak

4.6.3.1.- Erosle eta saltzaileei egindako inkestak
Merkataritzako ikerkuntzan informazioa jasotzeko erabiltzen diten teknikak
dira. Eskariaren aurrikuspena eroslearen ikuspegitik egin nahi bada, eroslearen
eroste-asmoakjasotzen dituzten inkestak egiten dira. Aldiz, saltzailearen
ikuspegitik egin nahi bada, salmenta-indar edo banatzaileen iritziak jasotzen
dira.

Lehenengo kasuan, produktu edo marka konkretu bat erosteko asmoari buruz
galdetzen da. Produktuaren zein ezaugarri edo atributu diren gehien baloratzen
direnak ere galdetu daiteke, eta baita azken erabakian eragiten duten bestelako
faktoreei buruz ere. Informazio hau eskaria azaldu eta aurreikusteko erabiltzen
da.

Eragozpena: Asmoak ez datoz beti bat benetako jokabideekin. Industria-ondasun
eta kontsumo iraunkorreko produktuak erosteko asmoen estimazioak berehalako
kontsumo ondasunenak baino fidagarriagoak dira, hausnarketa handiagoz eginiko
erosketak direlako

Bigarren kasuan, saltzaile bakoitza da dagozkion lurraldeetan espero dituen
salmentak adierazten dituena. Ondoren, informazio guztia batuz, salmenta
globalak estima daitezke. Aurreikuspenak produktuka, bezeroka eta lurraldeka
egin daitezke. Normalean, enpresako zuzendaritzak bere aurreikuspenak egiten
ditu eta gero saltzaileek egindako aurreikuspenekin alderatzen ditu.

Metodo hau onartzeko modukoa da, hala ere, baditu bere eragozpenak. Saltzaileek
merkatua ongi ezagutzen dute, baina gerta liteke hauen estimazioak ezkorrak edo
baikorrak izatea, edota etorkizuneko eskarian eragin garrantzitsua izango duten
faktoreak ez ezagutzea.

4.6.3.2.- Delphi metodoa (Delfos metodoa)

Aditu-talde bati egindako inkestetan oinarritzen da. Metodo honen ondorengo
ideia hartzen du abiapuntutzat: bakarka zaila da errealitate konplexua ulertu
eta interpretatzea eta, bestalde, pertsona-talde batek lortutako ezagupenak
pertsona bakarrak lortutakoak baino hobeagoa izan behar du (edo behintzat
bestea bezain ona eta seguruagoa). Helburua adituen iritzietan ahalik eta
batasun handiena lortzea da.

Delphi metodoak, honako ezaugarriak ditu:
   a. Partaideen hautaketa subjektiboa: aztertuko den gaiaren inguruan dituzten
      ezagupenen arabera hautatzen dira partaideak. Taldea normalean 10 eta 30
      pertsona bitartekoa izaten da.
   b. Taldeko partaideek ez dituzte beste partaideen iritziak bana-banan
      ezagutzen, horrela lidergo-arazoak saihesten dira.
   c. Atzeraekintza kontrolatua: Adituek bere erantzuna aldatzeko aukera dute;
      alegia, lehendabiziko txandako emaitza orokorrak kontuan harturik bere
      erabakia alda dezakete bigarren txandan. Gehienetan bi txanda egiten
      dira; hala ere, beharrezkoa izanez gero, gehiago ere egin diatezke.
   d. Erantzun kuantitatibodun galderak: ahal den neurrian, erantzun
      kuantitatiboak emateko moduko galderak planteatzen dira, tratamendu
      estatistikoa asko errazten baitute (balioa, gertaera-probabilitatea,
      gertaera-data...)
   e. Taldearen erantzun estatistikoa: Bi erantzun-indikatzaile kalkulatuko
      dira: batak batezbestekoa adieraziko du eta besteak sakabanatzea.
      Erabiliko diren neurriak mediana(goitik eta behetik aditu kopuru berbera
      uzten duen erantzuna) eta koartil arteko ibiltartea (aditu laurden bat
      gainetik eta beste laurdena azpitik uzten duten erantzunen arteko aldea).
25

