










                                                   E) FINANTZA TRESNAK. SARRERA
Finantza-tresnak._DEFINIZIOAK_-KPO-:
Kontabilitate Plan Orokorrak honela definitzen ditu finantza tresnak: aldi
berean enpresa batean aktibo finantzario bat eta, beste enpresa batean pasibo
finantzario bat edo ondare-tresna bat sortzen duen kontratua da.
Bestalde, enpresak finantza-tresna bat kontabilizatuko du balantzean, kontratu
edo negozio juridikoko alderdi obligatu bihurtzen denean kontratuan bertan
ezarritakoaren arabera.
Balantzean ager daitezkeen finantza-tresnak:
. Finantza Aktiboak . Estaldura Kontableak (coberturas contables)
. Finantza Pasiboak . Kasu Bereziak (finantza tresna konposatuak)
. Ondare Tresnak
Finantza-aktiboak. Orokorrean ondorengoak hartuko dira kontutan
    * Eragiketa komertzial eta ez-komertzialengatik emandako kredituak
    * Errenta finkoko baloreetan egindako inbertsioak: obligazioak, bonoak,
      ordaindukoak (pagarés) eta zorra adierazten duen beste edozein balore.
    * Errenta aldakorreko baloreetan egindako inbertsioak: beste sozietate
      baten kapitalean egindako inbertsioak: akzioak eta partizipazioak.
Finantza-pasiboak.
    * Eragiketa komertzial eta ez-komertzialengatik hartutako obligazioak:
      hornitzaileak, zerbitzu prestazioagatik, edo sozietateak jaulkitutako
      obligazio eta bonoak, ordaindukoak (pagarés) eta zorra adierazten duen
      beste edozein balore.
Ondare-tresnak.
    * Sozietateak jaulkitutako akzio nahiz partizipazioak.


Finantza-aktiboak._SAILKAPENA_eta_BALORAZIOA
           FINANTZA-AKTIBOAK                BALORAZIO ALDAKETEN IRIZPIDEA
Kobratzeko kredituak eta maileguak      Amortizatutako kostean.
Mugaeguna arte mantendutako finantza    Amortizatutako kostean.
aktiboak
Negoziatzeko mantendutako finantza      Arrazonamenduzko balioan. Aldaketak GI
aktiboak                                kontuan.
Bestelako finantza-aktiboak,
arrazonamenduzko balioan jasotakoak eta Arrazonamenduzko balioan. Aldaketak GI
zeinen aldaketak galdu-irabazien orrian kontuan.
adierazten direnak
Taldeko enpresen ondarean egindako      Kostean.
inbertsioak
Salmentarako mantendutako finantza-     Arrazonamenduzko balioan. Aldaketak
aktiboak.                               Ondare Garbiaren aldaketa orrian.
                                  MUGAEGUNA ARTE MANTENDUTAKO FINANTZA AKTIBOAK
Sailkapen honetan zorra adierazten duten baloreak jasoko dira (errenta finkoko
baloreak) eta ondorengo baldintzak bete beharko dituzte:
    * Aktibo hauek ez dira produktu eratorriak (derivado),
    * Aktibo hauen mugaeguna ezaguna da eta sortzen dituzten kobruen zenbatekoa
      zehatza edo zehazgarria,
    * Sozietateak aktibo hauek mugaeguna arte mantentzeko asmoa eta gaitasun
      finantzarioa du eta,
    * Merkatu aktibo batean negoziatzen dira.


 Hasierako Balorazioa –Balioespena-
Arrazoizko balioan egingo da. Hau da, eragiketaren kostua lortzeko, adostutako
prezioa eta eragiketak sortutako gastuak hartuko dira kontutan.
Enpresa txiki eta ertainen kasuan (ETE-KPO) eragiketak sortutako gastuak galdu-
irabazien kontuan jaso daitezke. Enpresa handien kasuan legeak ez du
horrelakorik aipatzen.


1-ADIBIDEA: Banco Santander-ek jaulkitutako 500 bono erosten ditu sozietate
batek (BN=100€) %90an lehen mailako merkatu antolatuan, eragiketaren gastuak
nominalaren %0,5koak izan direlarik. Sozietateak, bono hauek mugaeguna arte (4
urtez) mantendu nahi ditu bere ondarean.




 Sortutako baina mugaeguneratu gabeko interes inplizituak badaude eskuratze
prezioan barnesarturik.
Kasu honetan, eskuratze momentuan aparte jasoko dira, epe-luzeko kobru kontu-
sailak edo epe-laburreko kobru kontu-sailak erabiliz.


2-ADIBIDEA: Sozietate batek, bigarren mailako merkatu antolatuan Banco
Santander-en 500 bono erosten ditu (BN=100€) 50.375€ ordainduz. Erosketak
nominalaren %0,5ko gastuak sortu ditu. Bonoak hiruhilero sortzen dituzte
interesak eta %ko 4,5koak dira. Eragiketa, interesen kobrutik bi hilera egin
zen.




 Ondorengo balorazioa –balioespena-
Ondorengo balorazioa amortizatutako kostearen irizpidea jarraituz egingo da.
Honela, sortutako interesak, galdu-irabazien kontuan jasoko dira interes-tasa
efektiboaren metodoa aplikatuz.
Finantza matematika ikuspuntua erabiliz, bi interes-tasa ezberdinei buruz hitz
egin dezakegu eragiketa hauetan:
    * Interes-tasa nominala: aktiboa erosten denean, sinatzen den kontratuan
      jasota datorren interes-tasa da. Finkoa izan daiteke edo aldakorra
      (euribor, LIBOR, ..ea). Interes-tasa honen arabera kalkulatuko dira
      ordainketa eta kobruen zenbatekoak.
    * Interes-tasa efektiboa: inbertitutako zenbatekoak eta eskuratutako
      zenbatekoak berdintzen dituen interes-tasa da. Sortzapen kontablea, honi
      jarraiki egingo da.




3-ADIBIDEA: Sozietate batek, lehen mailako merkatu antolatuan Banco Santander-
en 1.000 bono erosten ditu 1.180€tan bono bakoitza (BN=100€) hauen jaulkipen
datan; 20x1/01/1. Erosketak nominalaren %0,5ko gastuak sortu ditu. Sozietateak,
bono hauek 4 urtez mantenduko ditu bere ondarean, beraien mugaeguna arte, hau
da 20x4/12/31 arte. Urteko interes-tasa %5koa da eta kupoiak urtero 12/31an
kobratzen dira. Inbertsioa osorik berreskuratuko da laugarren urtearen bukaeran
(20x4/12/31). Suposatu interes-tasa konstantea mantentzen dela 4 urtez.










                                 NEGOZIATZEKO MANTENDUTAKO AKTIBO FINANTZARIOAK
Epe laburrean errentagarritasuna lortzeko egindako finantza inbertsioak
jasotzen dira talde honetan. Aktibo hauek, ondorengo ezaugarriak beteko
dituzte:
    * Epe laburrean saltzeko asmoarekin erosi dira.
    * Epe laburrean irabaziak lortzeko asmoarekin identifikagarriak diren
      tresna finantzario talde batetan jasota ditu sozietateak.
    * Tresna finantzario eratorria izatea (derivado)


 Hasierako Balorazioa –Balioespena-
Arrazoizko balioan egingo da. Hau da, eragiketaren kostua lortzeko, adostutako
prezioa hartuko da kontutan. Eragiketak sortutako gastuak zuzenean jasoko dira
galdu-irabazien kontuan, dagokien kontu-sailak erabiliaz. Harpidetza Lehentasun
Eskubidearen zenbatekoa, hasierako balorazioan barneratuko da.
Ez dago balorazioan ezberdintasunik enpresa handia izan edo txiki eta ertaina
izan. KPO=ETE-KPO


3-ADIBIDEA: AMSOL, SA sozietateak x1/06/17an NEGOR sozietatearen 1.000 akzio
erosten ditu bakoitzagatik 10,50€ ordainduz. Eragiketak 300€tako gastuak sortu
ditu.




 Ondorengo balorazioa –balioespena-
Ondorengo balorazioa arrazoizko balioa jarraituz egingo da, aktibo hauen
salmentak sor ditzakeen gastuak aparte jasoz. Negoziatzeko mantendutako aktibo
hauen balorazio aldaketak (arrazoizko balorazioan aldaketak) ekitaldiko galdu-
irabazien kontuan jasoko dira.
Kontutan izan behar da finantza tresna hauek, gauzatu gabeko emaitzak sortzen
dituztela, galdu-irabazien kontuan erregistratzen direnak.


4-ADIBIDEA: aurreko adibidea jarraituz, ekitaldi bukaeran akzio hauen
balorazioa ondorengoa dela jakinda, jaso beharrezko idazpen kontableak:
   1. Akzioek, 15,50€tan kotizatzen dute
   2. Akzioek, 8,50€tan kotizatzen dute.




 Harpidetza Lehentasun Eskubideak –balioespena-
a) Lehentasunezko harpidetza-eskubideen zenbatekoa eskuratze-prezioan sartuta
dagoela ulertuko da.
b) Lehentasunezko harpidetza-eskubideak saltzean edo erabiliak izateko hauek
banatzean, eskubideen kostuen zenbatekoak dagozkien baloreen eskuratze-prezioa
murriztuko du. HLEak erabili aurretik, finantza-aktiboen balorazio-zuzenketa
burutuko da, berauen arrazonamenduzko balioan islatuz.


5-ADIBIDEA: ALFA, SA sozietateak BETHA, SA sozietateren 2.000 akzio erostea
erabaki du, likidezi soberakinak inbertitu asmoz. Akzioak 2012/04/1ean erosten
dira bakoitzagatik 15,54€ ordainduz. Eragiketak 120€tako gastuak sortu ditu.
BETHA, SA sozietateak, 2012/05/1ean kapital zabalkuntza bat erabakitzen du,
akzio berri bat jaulkiz 5 zaharreko proportzioan. Akzio berriek 5€ko BN dute,
zaharrek bezala eta %250an jaulkiko dira. Harpidetza lehentasun eskubideak,
burtsan negoziagarri daude eta kapital zabalkuntza aurretiko akzioen kotizazioa
15€/akzioa da.
ESKATZEN DA:
   1. ALFA, SA sozietateak erosten dituen tituluen isla.
   2. Kapital zabalkuntza honetan ezartzen den Harpidetza Lehentasun
      Eskubidearen balioa zehaztu.
   3. Kapital zabalkuntzan parte hatzen duela kontutan hartuz, ALFA, SA
      sozietateak harpidetuko dituen titulu berrien isla.
   4. Kapital zabalkuntzan parte hartuko ez duela kontutan hartuz, ALFA, SA
      sozietateak salduko dituen eskubideen isla, salmenta prezioa 1€/eskubidea
      izan dela jakinik. Salmentak 120€ko gastuak sortu ditu.
   5. Suposatu akziodun berri baten egoera. 100 titulu harpidetu nahi ditu
      BETHA, SA sozietatean, beharrezko eskubideak eskuratuz burtsan 1.20€tan
      bakoitza. Eragiketak 100€tako gastuak sortu ditu.






                                 SALMENTARAKO MANTENDUTAKO AKTIBO FINANTZARIOAK
Talde honetan, aurreko taldeetan jaso ez diren finantza-aktiboak jasoko dira
orokorrean. Orokorrean,
    * helburu zehatzik gabe eskuratutako beste sozietateen akzio nahiz
      partizipazioak jasoko dira eta
    * obligazioak edo bestelako errenta finkoko tituluak mugaeguna arte
      mantenduko ez direnak


 Hasierako Balorazioa –Balioespena-
Arrazoizko balioan erregistratuko dira. Hau da, elementu hauengatik
ordaindutako zenbatekoa eta eragiketak sortutako gastuak. Hasierako balorazioan
Harpidetza Lehentasun Eskubidearen balio teorikoa ere hartuko da kontutan.
Sortutako baina mugaeguneratu gabeko interes inplizituak, eta adostutako
dibidenduak ez dira hasierako balorazioan kontutan hartuko.


OHARRA
Salmentarako mantendutako aktibo finantzarioak bakarrik enpresa handien KPOan
daude jasota. Enpresa txiki eta ertainen kasuan –ETE-KPO- ez dago hauei buruzko
erreferentziarik. Hortaz, Kostuan Baloratutako Aktibo Finantzarioak taldean
erregistratuko dira.
Talde honetako aktiboak, hasierako balorazioa eta ondorengo balorazioa kostean
egingo da, hau da; ordaindutako prezio efektiboa gehi sortu daitezkeen gastuak
kontutan hartuz. Talde honetan ere, taldeko enpresetan egindako inbertsioak
barnesartuko dira, hara nola mugaeguna arte mantenduko ez diren obligazio nahiz
errenta finkoko aktiboak.


ADIBIDEZ: Sozietate batek, beste sozietate baten 2.000 akzio erosten ditu,
bakoitzagatik 12€ ordainduz. Eragiketak 600€tako gastuak sortu ditu.
Inbertsioa, salmentarako mantendutako aktibo finantzario taldean erregistratzea
erabaki du.


 Ondorengo balorazioa.
Ondorengo balorazioak arrazoizko balioan erregistratuko dira, salmentak sor
ditzakeen gastuengatik zenbatekoa murriztu gabe. Arrazoizko balioan emandako
aldaketak, ondare garbian jasoko dira zuzenean, elementuari baja eman arte edo
bere balio-narriadura eman arte. Azken kasu honetan, honela igartzen denean,
galdu-irabazien kontuan jasoko dira zenbateko hauek.


ADIBIDEZ: Suposatu aurreko adibidea, akzioak 24.600€tan baloratuta ditugula.
Ekitaldi itxieran, akzio hauen balioa ondorengoa da:
   1. Akzioak 15€tan kotizatzen dute.
   2. Akzioak 10€tan kotizatzen dute.








                                                    E) FINANTZA-TRESNAKETE-KPOa


Finantza-tresnak. DEFINIZIOAK –ETE-KPO-:
. Finantza Aktiboak
. Finantza Pasiboak
. Ondare Tresna propioak


Finantza-aktiboak. Orokorrean ondorengoak hartuko dira kontutan
    * Eskudirua eta aktibo likido baliokideak, eta merkataritzako
      eragiketengatik kobru-eskubideak: bezeroak eta hainbat zordun,
    * Hirugarrenekiko kobru-eskubideak: emandako mailegu eta kredituak,
    * Beste enpresa batzuen ondare-tresnak eta zorra adierazten duten balore
      eskuratuak: obligazioak, bonuak, ordaindukoak (pagarés),
    * Enpresaren aldeko balorazioa duten eratorriak: hala nola gerokoak,
      opzioak, trukaketa finantzarioak eta eperako atzerri-monetaren
      salerosketa.


Finantza-pasiboak.
    * Eragiketa komertzialengatik zorrak: hornitzaileak eta hainbat
      hartzekodun; eta Kreditu-erakundeekin zorrak,
    * Jaulkitako obligazioak eta bestelako balore negoziagarriak, hala nola
      bonuak eta ordaindukoak,
    * Enpresaren kontrako balorazioa duten eratorriak, hala nola gerokoak,
      opzioak, trukaketa finantzarioak eta eperako atzerri-monetaren
      salerosketa.


Ondare-tresna propioak.
DEFINIZIOA: pasibo guztiak kenduz gero, geratzen den aktiboaren zatia islatzen
duen negozio juridiko oro.
Enpresak bere ondare-tresnekin egindako eragiketak ondare garbian
erregistratuko dira, fondo propioetan. Inola ere ezingo dira kontabilizatu
finantza-aktibo moduan eta ez da emaitzarik erregistratuko galdu-irabazien
kontuan.
Eragiketa horietatik sortutako gastuak, tresna horien jaulkipen-gastuak barne
(letradu, notario eta erregistratzaileen sariak; memoriak, buletinak eta
tituluak inprimatzea; zergak; publizitatea; komisioak eta bestelako kolokatze-
gastuak) zuzenean erregistratuko dira ondare garbiaren kontra, erreserben
balioa gutxituz.
Ondare propioko transakzioa bertan behera uzten bada, eragiketak sortutako
gastuak galdu-irabazien kontuan kontabilizatuko dira.






Finantza-aktiboak. SAILKAPENA.
Finantza-aktiboen balioespena egin ahal izateko ETE-KPOak ondorengo sailkapena
proposatzen du:
   1. Finantza-aktiboak amortizatutako kostean,
(Enpresa handien KPOan, Mugaeguna arte mantendutako finantza-aktiboekin
parekatu daitezke).
   1. Negoziatzeko mantendutako finantza-aktiboak,
(Enpresa handien KPOan eta ETE-KPOan berdin definitzen dira).
   1. Finantza-aktiboak kostean.






                                       FINANTZA-AKTIBOAK AMORTIZATUTAKO KOSTEAN
Sailkapen honetan ondorengo finantza-aktiboak jasoko dira:
    * Eragiketa komertzialengatik sortutako kredituak,
    * Ondare-tresna edo eratorria izan gabe eta eragiketa komertzial batek
      sortu gabe, kobru zenbatekoa zehatza edo zehazgarria duten finantza-
      aktiboak dira:
    * komertzialak ez diren kredituak,
    * zorra adierazten duten baloreak (kotizatuak edo ez)
    * kreditu-erakundeetan egindako gordailuak,
    * pertsonalari emandako aurrerakinak eta kredituak,
    * kobratzeko dauden dibidenduak,
    * ondare-tresnagatik eskatutako despoltsapenak.


