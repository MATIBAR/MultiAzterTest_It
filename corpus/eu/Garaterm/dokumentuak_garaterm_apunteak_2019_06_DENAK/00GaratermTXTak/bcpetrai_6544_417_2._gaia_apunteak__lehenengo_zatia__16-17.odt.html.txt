








2. gaia Itzulpengintzaren teoria
2014-2015
 _______________________________________________________________
|_______2._GAIA:_Itzulpenari_buruzko_teoria_linguistikoak_______|

1. gaian ikusi dugun bezala, mendeetan zehar itzulpen literala eta librearen
arteko eztabaiden inguruan ardaztu ziren itzulpenaren inguruko hausnarketa
gehienak. 1950eko eta 1960ko hamarkadetan, berriz, hainbat aditu itzulpenaren
analisi sistematikoagoak egiten hasi ziren, eta auzi linguistikoago batzuk
jorratzen hasi ziren.

2.1. Baliokidetasuna

Eztabaida berriak beste auzi batzuen inguruan ardaztu ziren. Horietako
garrantzitsuena “baliokidetasun” kontzeptua izan zen.

 ______________________________________________________________________________
|Galdetu ikasleei:Zer da baliokidetasuna? Nola definituko zenukete?            |
|                                                                              |
|Itzulpenaz mintzatzen garenean, bi hizkuntzatan sortutako bi testu            |
|darabiltzagu: sorburu testua (ST) eta xede testua (XT). Bi testuok ezberdinak |
|badira ere, neurri batean berdinak ere izan behar dute, edo behintzat “balio|
|berdina” (equi-valencia, balio-kidetasun) izan behar dute. Balio-berdintasun|
|hori baliokidetasun kontzeptuan jasotzen da. Baliokidetasunari esker XT-a ST- |
|aren itzulpentzat har daiteke.                                                |
|                                                                              |
|Baliokidetasun-harreman hori maila askotakoa izan daiteke: forma-mailakoa,    |
|eduki-mailakoa, funtzio-mailakoa… Bi testuren artean baliokidetasuna dagoela|
|esatean, ez da zehazten zein balio-mota den baliokidea kasu bakoitzean; esaten|
|den bakarra da maila batean edo bestean balio berdina lor daitekeela. Adb.:   |
|                                                                              |
|- Friday the 13th --- Viernes 13  Baliokideak dira forman (egun zehatza    |
|adierazi)                                                                     |
|- Friday the 13th --- Martes 13  Baliokideak dira funtzioan (zorte txarra  |
|adierazi)                                                                     |
|______________________________________________________________________________|

XX. mendearen erdialdean garatzen hasi ziren itzulpen-teorietan,
baliokidetasuna edo “balio berdintasuna” itzulpenarenaurretikexistitzen zen
zerbaiten moduan ulertzen zuten. Hau da, hizkuntzak berdinak izan ez arren,
hizkuntza guztietan balio berdinak espresa zitezkeela sinesten zen, eta balio
berdin horiek hizkuntza desberdinetan adierazteko itzulpen-prozedura egokiak
erabili behar zirela.

Atal honetan, baliokidetasuna zentzu horretan ulertu zuten hainbat
teorialariren ideiak aztertuko ditugu.

2.1.1. Roman Jakobson

HASI AURRETIK: Irakurgaiaren aurkezpena egin dezala ikasleak.

“On linguistic aspects of translation” (1959): Artikulu horretan, auzi hauen
inguruan hausnartu zuen Jakobsonek:




2.1.1.2. Esanahi linguistikoa

1. gaian ikusiak: intralinguistikoa (birformulazioa), interlinguistikoa
(itzulpena adiera hertsian) eta intersemiotikoa (transmutazioa).
Baliokidetasunaz hitz egitean, Jakobsonek bigarren itzulpen mota hartu zuen
gogoan, eta esanahi edo baliokidetasun linguistikoaz mintzatu zen.

Jakobsonen proposamena ulertzeko, garrantzitsua da kontuan hartzea Jakobson
Ferdinand de Saussure hizkuntzalari suitzarrak proposatutako “zeinu”
kontzeptuan oinarritu zela.

Ferdinand de Saussurek egitura bitar bat proposatu zuen zeinu linguistikoa
deskribatzeko: adierazia eta adierazlea bereizi zituen zeinu linguistikoaren
barruan:

- Adierazia: gauza baten kontzeptua edo errepresentazio mentala litzateke
- Adierazlea: kontzeptu bat adierazten duen irudi akustikoa (Saussure 1982:
 97100).1

Adb.:
ADIERAZIA: enbor bat eta adarrak dituen landarearen kontzeptua
ADIERAZLEA: zuhaitz

Adierazi hori izendatzeko zuhaitz adierazlea hautatzea ekintza guztiz
arbitrarioa da; hau da, ez dago inolako arrazoirik adierazi horri horrela
deitzeko. Gainera, euskaraz soilik funtzionatzen du; beste hizkuntzetan,
adierazi berberak adierazle desberdinak ditu (árbol / tree / arbre / Baum…).

Jakobsonen iritzian, esanahia linguistikoa da. Esanahia ez da gauzei dagokien
ezaugarri bat, hitzei dagokiena baizik. Hain zuzen ere, denok ulertzen ditugu
“anbrosia”, “nektar” edo “jainko” bezalako hitzak (horiexek dira Jakobsonek
emate dituen adibideak), nahiz eta gure bizi-esperientzian sekula ez dugun
haiekin harremanik izan batere (ez ditugu usaindu, ikusi, dastatu...).

 ____________________________________________________________________________
|Ikasleei galdetu: adibideak?                                                |
|                                                                            |
|Argentinako_“mate”,_dinosauroak,_Olentzero,_jainkoak_(Buda,_Allah…)…|

Beraz, Jakobsonek dio beti dela posible hitz baten “esanahia” ulertzea, baita
hitz horrek adierazten duen kontzeptu edo “adierazia” inoiz ikusi, sentitu edo
bizi ez badugu ere. Hitzekin dugun harremana “linguistikoa” da eta hitzen
esanahia “linguistikoa” da.


2.1.1.3. Baliokidetasuna

Baina zer gertatzen da esanahi linguistiko hori hizkuntza batetik bestera
pasatu nahi dugunean? Nola lortu beste hizkuntza batean esanahi linguistiko
horren baliokidea?

Adierazi bati erreferentzia egiteko hizkuntza batean adierazle bat erabili
arren, baliteke beste hizkuntza batean adierazi hori adierazteko adierazle
jakinik ez egotea, edo kode-unitateetan behintzat baliokidetasunik ez egotea.
Hau da:

“there is ordinarily no full equivalence between code-units” (Jakobson 1959).

Adb.: cheese (eng) – syr (rus)  Ez dira guztiz baliokideak
cottage cheese, requesón, gaztanbera = tvarok
Adb.: azukrea (beltza, txuria)  fr (queb) sucre / cassonade
Adb.: marmitako - guisado tradicional de bonito, cierto cocido a base de bonito

Baliokidetza, Jakobsonen iritzian, ezin da hitzen edo “kode-unitateen” artean
bilatu, mezuen artean baizik. Hau da, ST eta XTn mezua baliokidea izan dadin,
hizkuntza bakoitzeko “kode-unitateak” desberdinak izango dira.

Jakobsonek dioenez, hizkuntza guztiak dira gai edozein mezu espresatzeko,
edozein hitzen esanahi semantiko osoa adierazteko, nahiz eta horretarako kode-
unitate bat baino gehiago erabili behar diren (parafrasi bat, adibidez).

Adb.: “I hired a worker”  Errusieraz, testuinguru handiagoa behar dugu:
- worker: emakumea ala gizona?
- hired: ekintza burutua ala burutugabea?

Eta, alderantziz, halako esaldi bat errusieratik ingelesera itzultzean, galdetu
beharko genuke ea:
- hired ala have hired?
- a worker ala the worker?

Adb.: dedo  hatz? behatz? / doigt? orteil? / finger? toe?

“Forma/adierazlea” aldatuta, beraz, beti da posible itzulpenean “edukia/
adierazia” mantentzea. Behar diren aldaketak eginda, hizkuntza guztietan eman
daiteke “eduki/adierazi” berbera. POESIAN izan ezik. Poesia itzulezina da
Jakobsonentzat.

2.1.2. Eugene Nida

Eugene Nida estatubatuarra Bibliaren itzulpenean aditua zen (American Bible
Society-ren zuzendaria) eta bere itzultzaile-praktikan oinarritu zen bere
teoria garatzeko. Bi lanetan azaldu zuen bere teoria: Toward a Science of
Translating (1964) liburuan, eta Taberrekin batera idatzi zuen liburu batean,
Theory and Practice of Translation (Nida and Taber 1969). Semantikatik,
pragmatikatik eta Noam Chomsky hizkuntzalariaren gramatika generatibo-
transformazionaletik hartu zituen bere teoria osatzeko kontzeptuak.

2.1.2.1. Analisia, transferentzia, berregituraketa

Chomskyren gramatika generatiboaren eta sintaxiaren teoria ez zen, funtsean,
itzulpen-teoria bat, hizkuntzalaritzakoa baizik, baina itzulpengintzako aditu
bat baino gehiago oinarritu da teoria horretan itzulpengintzari buruzko bere
ideiak justifikatzeko; besteak beste, Eugene Nida2 eta Frederic Will. Chomskyk
bi egitura-maila bereizten ditu bere teorian:

    * sakoneko egitura: unibertsal linguistiko batzuek eratzen dute, hizkuntza
      guztietan existitzen direnak;
transformazio-arau batzuen bitartez, sakoneko egitura hori
    * azaleko egitura bihurtzen da, egiaz ahoskatzen ditugun edo ditzakegun
      esaldi guztien multzoa

(Chomsky 1965: 22).

Nidak Chomskyren eredua oinarri hartzen du azaltzeko nola jokatzen dugun testu
bat itzultzen dugunean. Haren arabera, itzultzaileak, itzultzean, deskodetu eta
berriro kodetu egin behar du. STren azaleko egitura aztertu behar du eta
sakoneko egiturako zer elementuri dagokien ondorioztatu (nolabait azaleko
egitura deskodifikatuz); elementu horiek, gero, itzulpen-prozesuan beste
hizkuntzara transferitzen dira eta hizkuntza horretan berregituratu semantikoki
eta estilistikoki (kodetu), XHko azaleko egitura osatzeko.


Chomskyren teorian “Kernel” delakoa (nukleoa, funtsa, mamia) funtsezko
kontzeptua da. “Kernel”ak sakoneko egiturako elementu egituratzaileak dira, eta
horien gainean eraikitzen da azaleko egitura. Nidaren teorian, “Kernel” horiek
STko azaleko egituratik atera behar dira deskodifikazio moduko prozesu batez.
“Kernel” horien mailan transferitzen da mezua SHtik XHra. Eta transferitze hori
hiru fasetan gertatzen da:

   1. transferitze literala
   2. transferitze minimoa
   3. transferitze literarioa

Eskaneatu Munday 63-64. or.
Adb.: “of” preposizioarekin osatutako eraketa desberdinak:

will of God  B (object, God) performs A (event, wills)
creation of the world  B (object, the world) is the goal of A (event, creates)




2.1.2.2. Hiru esanahi mota

Hitzaren maila aztertzen duenean, Nidak semantika eta pragmatika arloko
teorialarien ekarpenak baliatzen ditu itzulpengintzara aplikatzeko. Nidaren
ekarpen handienetako bat zera da: esanahia finkoa delako ideia baztertzen du,
eta esanahia testuinguruaren arabera aldatzen dela aldarrikatzen du.

Nidak hiru esanahi mota bereizi zituen:

- Esanahi linguistikoa: hitzek hizkuntza barruko elementuekin eta
gramatikarekin harremanean hartzen duten esanahia. Hau da, hitz berak, según
zer beste hitzekin eratzen dituen loturak esaldi barruan, esanahi ezberdinak
hartzen ditu. Adib., his house (he possesses a house) / his journey (he
performs a journey) / his kindness (kindness is a quality of him).
- Esanahi erreferentziala: denotatiboa, hiztegietan-eta jasotzen dena. Adib.,
son = male child)
- Esanahi emotibo edo konnotatiboa: hitz batek sorrarazten dituen asoziazioak,
komunikazio-testuinguruan hartzen duen esanahia. Adib., “Don`t worry about
that, son”.

Elementu linguistikoen esanahia zehazteko, hainbat teknika proposatu zituen
Nidak:

- Hierarchical structuring (egituraketa hierarkikoa): hiponimo/hiperonimoak
Animalia
Ugaztuna Hegaztia Narrastia Arraina
Behia Txakurra Txerria Tximua
Txahala, Txekorra


Move
Walk Run Skip Hop Crawl
March Stroll

Landare
Zuhaitz Zuhaixka Lore Belar
Pinu Pago Haritz

- Componential analysis (analisi konponentziala): Harreman motaren bat duten
hitzen ezaugarri espezifikoak identifikatu eta diskriminatzea, hitz bakoitzak
ezaugarri jakin horietako bakoitza baduen ala ez esanez. Adb.: Senitartekoen
izenak:

Sexua (ar, eme)
Belaunaldia (1, 2, 3, 4)
Linealtasuna (zuzenekoa edo zeharkakoa)





- Semantic structure analysis (egitura semantikoaren analisia): Hitz batek izan
ditzakeen esanahia desberdinak bereiztea, testuinguruaren arabera guri komeni
zaiguna hartzeko. Adb.:

esperar
to wish but not necessarily with expectation to hope
to wish to want
to wish or require with strong expectation to expect
to await eagerly to look forward to

spirit
demon
angel
god
ghost
ethos
alcohol
…

Horrelako teknikak anbiguotasunak argitzeko, pasarte ilunak azaltzeko eta
kultur diferentziak identifikatzeko proposatu zituen Nidak. Teknika horiek
erabilita, itzultzaileak hitz bakoitzak testuinguru zehatz batean duen esanahia
ondorioztatu ahal izango du. Hau da, esanahia mugatzan testuinguruak duen
garrantzia azpimarratzen du berriro Nidak.



2.1.2.3. Baliokidetza formala eta baliokidetza dinamikoa

Itzulpen “literala”, “librea” eta “leiala” bezalako termino zaharkituak
baztertuz, Nidak bi baliokidetza mota deskribatu zituen:

- Baliokidetza formala: (Nida 1964: 159). Baliokidetasun formalak mezuan
jartzen du arreta, bai formari dagokionez, bai edukiari dagokionez.
Baliokidetza formalaren bitartez, zera lortu nahi da: XHn ematen den mezua
SHren elementuetatik ahalik eta hurbilen egotea. Hau da, xede-hizkuntzaren
berezko ezaugarri eta erabilerei jarraitu beharrean, sorburu-hizkuntzaren
ezaugarri linguistikoei estu jarraituz egiten diren itzulpenak dira.

- Baliokidetza dinamikoa: Baliokidetasun-efektuaren printzipioan (“Principle of
equivalent effect”) oinarritzen da; hau da, hartzailearen eta mezuaren arteko
harremana funtsean jatorrizko hartzailearen eta mezuaren artean zegoenaren
berdina izan dadin lortzean datza (Nida 1964: 159). (Tytler-en antza!) mezua,
beraz, harztailearen behar linguistikoetara eta aurreikuspen kulturaletara
hurbildu behar da, eta horretarako, xede-hizkuntzaren naturaltasuna lortu behar
da. Naturaltasun hori lortzeko, gramatika, lexiko nahiz kultura alorretako
egokitzapenak egin behar dira xede-hizkuntzan. (Nida 1964: 166).

Nidak baliokidetza dinamikoaren alde egiten du oro har.

Nidaren ekarpena, gerora oso eztabaidatua izan zen arren, oso garrantzitsua
izan zen hartzailearen faktorea ekarri zuelako itzulpen-teoriara.

 _________________________________________________________________________
|ARIKETA 3: Itzuli gaztelaniara R. M. Azkueren “Peru ta Maria” ipuina |
|baliokidetza formalaren eta baliokidetza dinamikoaren arabera. Ikasle    |
|bakoitzak paragrafo bat egin dezake. Gero, ikusi itzulpena eta erabaki bi|
|testuen_arteko_baliokidetza_nolakoa_den._________________________________|

2.1.3. Peter Newmark

Peter Newmarkek itzulpengintzari eskainitako lanak, Approaches to Translation
(1981) eta A Textbook of Translation (1988), Nidaren itzulpenaren teoria
linguistikoan oinarritzen dira, neurri handi batean. Hark bezala, bi
itzulpen mota bereizi zituen Newmarkek: itzulpen komunikatiboa batetik eta
itzulpen semantikoa bestetik.



Itzulpen_komunikatiboaren bitartez, jatorrizkoak irakurlearengan sorrarazi duen
efektutik ahalik eta hurbilena den efektu bat sorraraztea bilatzen da.
Itzulpen semantikoaren bitartez, bigarren hizkuntzaren egitura semantiko eta
sintaktikoek ahalbidetzen duten bezain estuki eman nahi da jatorrizkaren
esanahi kontestual zehatza.

Oro har, Newmarken itzulpen komunikatiboa Nidaren baliokidetza dinamikoarekin
aldera liteke, eta itzulpen semantikoa haren baliokidetza formalarekin, nahiz
eta Newmarkek ez duen bere horretan onartzen Nidak proposatutako “principle of
equivalent effect” delakoa; izan ere, nola lortu efektu hori denboran eta
espazioan urrun gelditzen zaizkigun lanen kasuan? Ezinezkoa da (adb.: Homero
gaur egun gure hizkuntzara itzultzean?)

(Puntu honetara iritsita, jolas gisa eta gogoeta pizteko, Borgesen_“Pierre
Menard,_autor_del_Quijote”_ipuina aurkeztu daiteke -hasiera irakur dezatela,
zeri buruzkoa den ulertzeko- denboran eta espazioan urrun geratzearen adibide
muturreko bat aurkezten baitu. Kasu horretan, ez da itzulpen bat beste garai
batean sortua izateagatik efektu estetiko ezberdina sortzen duena; jatorrizko
testua bera da beste garai eta leku batean sortua izateagatik efektu estetiko
ezeberdina – ez baliokidea- sorrarazten duena!).

Bestalde, Newmarkek argi utzi nahi du itzulpen semantikoa ez dela itzulpen
literala; izan ere, itzulpen semantikoan testuingurua kontuan hartzen da, eta
testua interpretatu eta azaltzeko ahalegina egiten da; itzulpen literala,
berriz, hitzez hitzezko itzulpena da, eta hurbi-lhurbiletik jarraitzen dio
sorburu-testuko lexikoari eta sintaxiari. Zehaztapen hori egin ondoren,
itzulpen literala defendatzen du bai itzulpen komunikatiborako, bai itzulpen
semantikorako, baldin eta baliokidetza-efektua lortzen bada.



Kritika

Newmarken lanak ez du Nidarenak bezainbesteko zabalkunderik izan, aldeak alde
funtsean haren eredua errepikatzen duelako. Kritikatu izan zaizkionen artean
daude:

- Preskriptibismo handia
- Itzulpenaren “aro prelinguistikoaren” aztarnak nabari dira haren
ebaluazioetan:
- Itzulpenak leunak edo baldarrak dira
- Itzulpen semantikoa arte bat da, itzulpen komunikatiboa ofizio bat (craft)
…


 _________________________________________________________________________
|ARIKETA 4: Peter Newmarkek proposatutako itzulpen-motei buruz ikusitakoak|
|kontuan hartuta, koadroa bete. ///Hurrengo urterako aldaketa: zailegia   |
|gertatzen zaienez, bi zutabetan banatuta eman; parametro bakoitzean bi   |
|aukerak_eskaini_eta_zein_zeinekin_doan_esan_dezatela.____________________|

2.1.4. Werner Koller

Itzulpena zientziaren mailara jasotzeko Nidaren ahaleginak Alemanian ere izan
zuen eraginik, herrialde hartako unibertsitateetan 1970eko eta 1980ko
hamarkadetan garatu zen Übersetzungswissenschaft edo itzulpenaren zientziak
erakusten duenez:

- Saarbrückengo Saarland unibertsitateko Wolfram Wilss.
- Leipzig-eko eskola: Otto Kade, Albrecht Neubert.
- Heidelberg eta Bergen: Werner Koller.

Koller (1979): Einführung in die Übersetzungswissenschaft(Itzulpenaren zientzia
arloko ikerketa)

Bi kontzeptu bereizi zituen: baliokidetasuna eta korrespondentzia.

- Korrespondentzia: Hizkuntzalaritza kontrastiboaren alorrean aztertzen da;
jakintzagai horretan, bi hizkuntza-sistema konparatzen dira eta bien arteko
desberdintasun eta antzekotasunak deskribatzen dira. Langue (Saussure:
komunitate bateko kideek elkarren artean komunikatzeko erabiltzen duten zeinu-
multzoa: frantsesa, euskara, gaztelania, ingelesa…)3. Foreign language
competence.

- Baliokidetasuna: Sorburu- eta xede-testu bikote jakin bateko elementuen
arteko baliokidetasuna da. Hau da, testu eta testuinguru jakinetan aurki
daitekeen baliokidetasuna. Parole (Saussure: hizkuntzaren erabilera konkretua;
norbanako batek, testuinguru jakin batean, egiten duen zeinu linguistikoen
erabilera zehatza, borondatezkoa). Translation competence.

TAULA Munday 47. or.:



Baliokidetasun hori bost motatakoa izan daiteke:

- Baliokidetasun denotatiboa: Edukiaren mailako baliokidetasuna edo testuko
osagai estralinguistikoen mailako baliokidetasuna (adib.: pertsonaiak, STan
bezala, eskailerak igotzea XTan ere, eta ez jaistea; edo administrazio-testu
batean zigorra X euroko isun bat izatea eta ez, adibidez, Y hilabeteko
inhabilitazioa).
- Baliokidetasun konnotatiboa: Hau da, estiloaren, soziolektoen eta
desberdintasun geografikoen mailako konnotazioak aintzat hartzen dituena. Batez
ere hautu lexikalekin zerikusia du, bi (ia) sinonimoren artean egokiena
aukeratzearekin (pertsonaia haserre zegoen?, edo amorratuta? / ¿el personaje
murió, falleció o la espichó?). Baliokidetza estilistikoa deitzen diote
batzuek.
-Arau-mailakobaliokidetasuna (text-normative equivalence): Arau linguistikoekin
eta testualekin lotutakoa (Gutun baten hasieran: Monsieurs, / Muy señores míos)
- Baliokidetasun pragmatikoa: Funtzio komunikatiboaren hartzailearengana
bideratua. (Nidaren “baliokidetasun dinamikoa”).
- Baliokidetasun formala:STaren ezaugarri formal, estetiko, estilistiko eta
artistikoak aintzat hartzen dituena. (Batzuek adierazkortasun-baliokidetza
deitzen diote; EZ DA Nidaren “baliokidetasun formala”).

Kollerren arabera, itzultzaileak, itzuli behar duen ST bakoitzarentzat, baita
testuaren segmentu bakoitzarentzat ere, lehentasun-hierarkia bat ezarri behar
du, eta horren arabera itzuli. Hau da, testu edo segmentu bakoitza itzultzeko
zein baliokidetasun mota lehenetsiko duen erabaki behar du. Hori egiteko,
baina, ezinbestekoa da testu analisi egoki bat egitea.

Mundayk, bere eskuliburuan, adibide bat proposatzen du baliokidetasunen artean
lehentasunak markatzearen inguruan:

“I wanted for years to get Mrs Thatcher in front of my camera. As she got more
powerful she got sort of sexier” (Helmut Newton argazkilariak esana).

Nola itzuli sexy hori arabierara? Baliokidetza denotatiboa eginez, “sexy”
itzuli beharko litzateke, baina hitz hori arabieraz “pornografiko” adieratik
hurbil dago. Beraz, testuinguru horretan, beste baliokidetza mota bat
(baliokidetza konnotatiboa?) lehenetsi beharko litzateke.

Beraz, egoera komunikatiboaren arabera, baliokidetasun-hierarkia bat ezarri
behar da. Baina hori nola egin behar den ez zuen Kollerrek guztiz zehaztu.
Itzulpenetara bideratutako testu-analisi egoki bat garatzearen beharra
aldarrikatu zuen.

BALIOKIDETASUNA (laburpena):1950-1960 hamarkadetan, hizkuntzalaritzaren
alorreko adituek ekarpen garrantzitsuak egin zituzten itzulpen-teoriaren
alorrean, eta ekarpen horiek jarraipena izan zuten hurrengo hamarkadetan ere
(1970-1980). Gai honen hasieran ikusi ditugun autoreek “esanahi” eta
“baliokidetasun” kontzeptuak aztertu zituzten. XX. mendera arte iraun zuen
“itzulpen literal vs. librea” eztabaida antzutik urrunduz, bi testuren
baliokidetasuna zeren artean egon behar den zehazten saiatu ziren. Auzi
korapilatsua da, ordea, eta aurreragoko teorialarien artean ere zeresana ematen
jarraitu zuen (eta jarraitzen du).

1
2Nidaren eta Chomskyren teoriak arlo desberdinetan garatu baziren ere,
antzekotasun handiak aurki daitezke biek darabilten terminologian, baita
teorizazioan ere: “they both assume that there exists a deep, cohere, and
unified entity behind whatever manifestation language takes: the “core”, the
“kernel”, the “deep structure”, the “essence”, the “spirit” are all terms used
by Nida, many of which derive from Chomsky (Gentzler 2001: 47)
3
9
