








2. gaia Itzulpengintzaren teoria
2016-2017
2.2. Itzulpen-aldaketak

Aldi berean (1950eko hamarkadatik aurrera), hizkuntzalaritzako beste aditu
batzuk itzulpen-prozesuan egin ohi diren “aldaketa linguistiko” edo “linguistic
shifts” direlakoak deskribatzen saiatu ziren. Hemen, hiru teorialariren lanak
aztertuko ditugu.

2.2.1. Vinay eta Darbelnet

HASI AURRETIK: Irakurgaiaren aurkezpena egin dezala ikasleak.

Jean Paul Vinay eta Jean Darbelnet hizkuntzalari frantsesek, beren Stylistique
comparée du français et de l'anglais (1958) liburuan, frantsesezko eta
ingelesezko testuak alderatu zituzten hizkuntzen arteko desberdintasunak
aztertzeko eta itzulpenestrategia nahiz prozedurak identifikatzeko.

Eragin handia beste hizkuntzetan ere:
- Alfred Malblanc (1963): Stylistique comparée du français et de l’allemand
- Gerardo Vázquez-Ayora (1977): Introducción a la traductología (ing-esp)
- Valentín García Yebra (1982): Teoría y práctica de la traducción (ing-esp)

2.2.1.1. Itzulpen-unitateak

STtik XTra pasatzean, itzultzaileak bost urrats eman behar ditu:

1) Itzulpen-unitateak identifikatu
2) SHko testua aztertu, unitateen eduki deskriptibo, afektibo eta intelektuala
ebaluatzeko
3) Mezuaren testuinguru metalinguistikoa berreraiki
4) Efektu estilistikoak ebaluatu
5) XT ekoitzi eta berrikusi

Vinay eta Darbelneten arretaguneetako bat itzulpen-unitatea da. Vinay eta
Darbelnet itzupen-unitatea zertan datzan definitzen saiatzen dira, eta argi
dute itzulpen-unitatea ez dela hitza, argudiatuz itzultzaileek ez dituztela
hitzak itzuli behar, baizik eta ideiak eta sentimenduak; hau da, itzultzean ez
diotela hitz solte bakoitzari begiratzen, baizik eta alor semantiko osoari.

Beraz, honela definitzen dute itzulpen-unitatea:

 _________________________________________________________________________
|“enuntziatuaren segmentu-atal txikiena, non zeinuen arteko kohesioa edo|
|elkarrekiko atxikimendua zeinu horiek isolatuki ezin itzuli ahal izateko |
|bezain estua den”                                                      |
|                                                                         |
|_________________________________________________________________________|

Itzulpen-unitateak era askotakoak izan daitezke. Besteak beste:

- Hitzak: bost mila euro irabazi ditu  Ha ganado cinco mil euros
- Hitz-multzoak: berri eman  notificar (gramatikalki, semantikoki,
fonologikoki lotuta daudelako…)
- Hitz-zatiak: berrezkondu  volver a casarse, casarse en segundas nupcias
…

2.2.1.2. Itzulpen-prozedurak

Behin itzulpen-unitateak identifikatuta eta SHko testua eta testuingurua
aztertuta, itzultzaileak testua itzultzeari ekin behar dio. Prozesu horretan,
itzultzaileak hainbat prozedura ditu eskura:

1. Itzulpen zuzena (“traduction directe”): Itzulpen literala, hitzez hitzezkoa.
Itzulpen zuzenaren baitan hiru itzulpen-prozedura identifikatzen dituzte:

1.1. Mailegua: SHko hitz bat zuzenean XHn sartzea.
- Askotan, XHn hutsune semantiko bat dagoelako erabiltzen dira:
coaching, sandwich, kiwi, gazpatxo, tsunami, tekila, futbol
- Beste zenbaitetan, kutsu lokala emateko:
shopping egitera joan da New Yorkera, madame Bovary

Maileguak, askotan, guztiz integratzen dira XHn (kiwi, futbol / latinetikoak:
gauza, eliza, luma...) nahiz eta batzuetan aldaketa semantiko batzuk izaten
dituzten eta lagun aizunak sortzen diren (embarazo ≠ enbarazu, célebre ≠
zelebre, decente ≠ dezente…)

1.2. Kalkoa: Mailegu-mota berezi bat, SHko espresio edo egitura itzulpen
literalaren bidez itzultzean datzana.
week-end > asteburu
hacer puente > zubi egin
il va sans dire > erran gabe doa
la cuesta de enero > urtarrileko aldapa

Kalkoak ere, maileguak bezala, XHn guztiz integratzen dira askotan, eta kalkoak
direnik ere ez gara ohartzen. Beste batzuetan, ordea, XHn berez existitzen zen
egitura bat ordezkatzen dutenean, XHn onartzeko arazo gehiago izaten dira:

un nuevo gol > gol berri bat ?????
tomar el pelo > ilea hartu ??????
en diferentes pueblos > herri desberdinetan ?????
cuando se dan estas condiciones > baldintza hauek ematen direnean???
está como profesora en la escuela de su pueblo > irakasle bezala dago ??????


       ________________________________________
      |ARIKETA_5:_Euskal_maileguak_eta_kalkoak.|



1.3. Itzulpen literala: Hitzez hitzezkoa. Familia eta kultura bereko hizkuntzen
artean, hauxe da prozedurarik ohikoena. Adb.:
I left my spectacles on the table downstairs
J’ai laissé mes lunettes sur la table en bas

Itzulpen literala da itzulpen ona egiteko prozedurarik egokiena. Ahal dela,
itzulpen literala egin behar da; soilik arrazoi estruktural eta
metalinguistikoek behartzen dutenean egin behar zaio uko itzulpen literalari.
Kasu hauetan da ezegokia itzulpen literala (Vinay eta Darbelnet: 1958>1995, 34-
35):

a) itzulpen literalak zentzu desberdina duenean (ile urdina ≠ cabello azul /
umea erreta dago ≠ está quemado / eguzkia jarri da ≠ se ha puesto el sol)
b) itzulpen literalak zentzurik ez duenean (ahoa bete hortz ≠ con la boca llena
de dientes)
c) itzulpen literala ezinezkoa denean egituraren aldetik (biak ala biak /
salgai / goxo-goxoa > rico-rico?)
d) STko elementu batek XHren esperientzia metalinguistikoan baliokidea den
espresiorik ez duenean (ikusi al dun? > ???)
e) STko elementu batek XHn baliokide den espresio bat duenean, baina erregistro
desberdin bati dagokionean (potota, potxolina > ES? / pompis > ipurditxo?).

Itzulpen literala posible ez denean, beraz, Vinay eta Darbelnetek zeharkako
itzulpena proposatzen dute:

2. Zeharkako itzulpena (“traduction oblique”): Zeharkako itzulpenaren baitan,
lau prozedura erabil daitezke:

2.1. Transposizioa: Hitz-klase bat beste hitz-klase batez ordezkatzea, mezuaren
esanahia aldatu gabe. Kategoria gramatikala aldatzen da. Hizkuntza baten
barruan ere gerta daiteke transposizioa:

Il a annoncé qu’il reviendrait > Il a annoncé son retour

Itzulpenean, bi transposizio mota bereizten dira:
-_Derrigorrezko_transposizioa: Dès son lever > As soon as he gets up (ingelesak
ezin du substantibo baten bidez eman “son lever”.
- Hautazko transposizioa:
 As soon as he gets up > Dès qu’il s’est levé (itzulpen literala) / Dès son
lever (hautazko transposizioa).

Transposizioa da itzultzaileek gehien egiten duten aldaketa estrukturala. 10
kategoria sailkatzen dira:
1) adberbioa > aditza
2) aditza > izena
3) aditza > partizipioa
4) aditza > preposizioa
5) adberbioa > izena
6) partizipioa > izena
7) adjektiboa > izena
8) espresio preposizionala > adjektiboa / adberbioa
9) adjektiboa > aditza
10) demostratiboen ordezkatzea

!!!!!!! Horiek dira Vinay eta Darbelnetek ingelesaren eta frantsesaren artean
identifikatu zituzten 10 transposizio motak. Baina hizkuntza desberdinak hartu
eta konparatuz gero, beste transposizio mota batzuk agertuko dira, noski!

2.2. Modulazioa: SHko mezuaren ikuspegia aldatzea. Aldaketa hau justifikatuta
dago itzulpen literalaren edo transposizioaren bidezko itzulpena gramatikalki
zuzena izan arren XHn ezegokia, ez-idiomatikoa edo traketsa denean. Bi
motatakoa izan daiteke:
-Derrigorrezko_modulazioa: the time when > le moment où
- Hautazko_modulazioa: it is not difficult to show > il est facile de démontrer

Mezuaren mailako modulazioaren barruan mota hauek bereizten dituzte:
1) abstraktu > konkretu (metonimia)
hasta las altas horas de la noche (abs) > goizaldera arte (konk)
to sleep in the open (abs) > dormir à la belle étoile (konk)
étendre le linge (abs) > to hang up the washing (konk)

2) modulazio esplikatiboa (kausa > efektu / bitarteko>emaitza…)
firewood (bitartekoa, kausa) > bois de chauffage (ondorioa, emaitza)

3) oso > parte (sinekdokea)
he shut the door in my face (osoa) > il me claqua la porte au nez (zatia)
   1. the islands had been the scene of several attacks > ces îles avaient été
      le théâtre de plusieurs attaques


4) parte > beste parte bat (metonimia)
he read the book from cover to cover > il lut le livre de la première à la
dernière page
   1. he cleared his throat > il s'éclaircit la voix
5) ikuspuntuaren alderantziketa
as if he owned the house > comme si la maison lui appartenait
he entered the highway > il déboucha sur la route (entrar / desembocar)
   1. you can have it > je vous le laisse


6) aurkakoa ukatzea (litotea)
He has a guilty conscience > Il n’a pas la conscience tranquille
Come along quietly > Suivez-moi sans protester
It does not seem unlikely > Il est fort probable

7) aktibo > pasibo
you are wanted on the phone > on vous demande au téléphone
8) espazioa > denbora (metalepsia)
the time when > le moment où
where my generation was writing poetry, these youngsters are studying
radioscripts > alors que ma génération faisait des vers, les jeunes
d'aujourd'hui travaillent des textes pour la radio


9) tarte eta mugak (edo iraupena eta data, distantzia eta destinoa)
De Segura a Tolosa > Goierri guztia
How long? > Depuis quand?
For the period under review... > depuis notre dernier numéro...

10) sinbologia aldatzea
as like as two peas > comme deux gouttes d'eau
he earns an honest dollar > il gagne honnêtement sa vie

Zenbaitetan, modulazio-mota bat baino gehiago biltzen dira itzulpen-unitate
batean:

let sleeping dogs lie > il ne faut pas réveiller le chat qui dort

let         : il en faut pas
[aurkakoa ukatzea edo litotea]
dog         : chat
[sinboloa aldatzea]
lie (sleep) : réveiller
[ikuspuntua alderantzikatzea]


…


2.3. Baliokidetza: Muturrera eramandako modulazioa dela esan daiteke. Egoera
bera metodo estilistiko eta estruktural desberdinen bidez adieraztea.
* espresioak (aïe > ouch)
* onomatopeiak (cocorico > cock-a-doodle-do > kukurruku)
* atsotitz edo esapideak
il pleut des cordes > it is raining cats and dogs
too many cooks spoil the broth (salda) > deux patrons font chavirer la barque
like a bull in a china shop (portzelana denda) > comme un chien dans un jeu de
quilles (boloak)

las pasó moradas > gorriak ikusi zituen
aho bete hortzekin utzi zaitu > te ha dejado con un palmo de narices
adarra jo > tomar el pelo

2.4. Egokitzapena (adaptazioa):Erreferentzia kulturala aldatzea SKko egoera bat
ez denean existitzen XKn.
He kissed his daughter on the mouth > Il serra tendrement sa fille dans ses
bras (ingeles kulturan normala omen da aitak alabari ahoan musu ematea, baina
frantses kulturan ez).
good night > bonsoir, bonne nuit
about fifty miles > 80 km inguru
30.000 dollars > 25.000 euro
Santa Claus > Los Reyes Magos > Olentzero

 ______________________________________________________________________________
|ARIKETA 6: Banatu itzulpen-unitatetan “Welcome to the Metropolitan Museum of|
|Art” testua. Ondoren, deskribatu unitate bakoitzean gertatu den itzulpen-   |
|aldaketa._____________________________________________________________________|

2.2.2. John C. Catford

Vinayk eta Darbelnetek ahotan hartzen dutena itzulpen-aldaketak badira ere, ez
zuten horrelako terminorik erabili. Haiek itzulpen-prozedurez mintzatu ziren.
“Translation shift” terminoa Catfordek erabili zuen lehen aldiz, A Linguistic
Theory of Translation (1965) liburuan. Liburu horretan, itzulpena eta
baliokidetasuna definitzen ditu lehenik, eta itzulpen-aldaketez jarduten du
ondoren.

2.2.2.1. Baliokidetasuna

Catfordek honela definitu zuen itzulpena:


“Hizkuntza bateko testu-materiala beste hizkuntza bateko testu-material
baliokidez ordezkatzea “

Baliokidetza hori zer zen zehaztu nahian, baliokidetasun testuala eta
korrespondentzia formala bereizi zituen (geroago Kollerrek garatu zituen
kontzeptu horiek, 1979an):

- Korrespondentziaformala: “any TL category (unit, class, element of structure,
etc.) which can be said to occupy, as nearly as possible, the “same” place in
the “economy” of the TL as the given SL category occupies in the SL” (Catford
1965: 27) / SHko kategoria batek (unitatea, klasea, egitura-elementua eta abar)
SHn betetzen zuen “leku” berdina betetzea (ahal den neurrian) XHren
“ekonomian”.

Korrespondentzia formala litzateke, beraz, bi hizkuntzak, sistema orokor gisa
hartuta, kategoria mailan daukaten korrespondentzia.

- Baliokide testuala: / XHko testu edo testu zati bat SHko testu edo testu zati
jakin baten baliokidea izatea une zehatz batean.

Baliokidetasun testuala litzateke, beraz, STko testu jakin baten (edo testu
zati baten) eta haren itzulpena den XHko testu baten (edo beste testu zati
baten) arteko baliokidetza, une eta testuinguru puntual batean gertatzen dena.




2.2.2.2. Itzulpen-aldaketak

Korrespondentzia_formala:
belongings = efectos personales

Baliokidetza_testuala:
he searched through my belongings = examinó mi bolso

Bi kontzeptu horiek bat ez datozenean (efectos personales - bolso), itzulpen-
aldaketak (translation shifts) gertatu direla esaten da, hots, korrespondentzia
formaletik desbideratzea SHtik XHra pasatzeko prozesuan (“departures from
formal correspondence in the process of going from the SL to the TL”, Catford
1965: 141).

Catfordek bi shift mota bereizi zituen:

- Maila-aldaketa (shift of level): Hizkuntza batean gramatikaren bidez
adierazten den zerbait beste hizkuntza batean lexikoaren bidez adieraztea.
Adb.:
- Errusierazko aspektua (igrat / sigrat) > Ingelesez aditz lexiko batez (play /
finish playing)
- Frantsesezko kondizionala (trois touristes auraient été tués) > Ingelesez
elementu lexikal batez (three tourists have been reported killed)

- Kategoria-aldaketa (shift of category): Lau azpimotatan banatzen ditu:
a) Egitura-aldaketak: Aldaketa ohikoenak; gehienetan egitura gramatikala
aldatzen da: I like jazz > Me gusta el jazz

b) Klase-aldaketak:STko elementu bat eta elementu horrek XTn duen elementu
baliokidea “klase” berekoak ez direnean (adjektiboa, adberbioa, izena…).

(Klasea, Catforden arabera: “Following Halliday, we define a class as ‘that
grouping of members of a given unit which is defined by operation in the
structure of the unit next above’”). Adb.:

a medical (adjektiboa) student > un étudiant en médecine (espresio adberbiala)

c) Unitate-aldaketak:Maila (rank) aldaketak, hau da, SHkn maila batekoa den
unitate bat XHn beste maila batekoa den unitate batek ordezkatzen duenean.

(Maila (rang) (Michael Hallidayren ingeles gramatikaren analisian oinarrituz):
esaldia, perpausa, hitz-multzoa, hitza, morfema…) (Adib., kaleratu = echar a la
calle)

d) Sistema barruko aldaketak:
 SH edo XH oso antzera funtzionatzen duten sistemak izan arren, batzuetan,
elementu bat SHtik XHra itzultzean, ez da elementu horri legokiokeen terminoa
hautatzen, beste bat baizik, sistemaren barruko funtzionamenduak hala eskatzen
duelako.

Adb.: Singular / plural banaketak antzera funtzionatzen du frantsesez eta
ingelesez, baina kasu batzuetan singularra pluralaren bidez itzuli behar da,
eta alderantziz: advice > des conseils, news > des nouvelles, lightning > des
éclairs, applause > des applaudissements, trousers > le pantalon, the dishes >
la vaisselle, the contents > le contenu…

Adb.: Artikulu-sistema ere antzekoa dute bi hizkuntzek, baina itzulpenak,
batzuetan, formalki baliokidea ez den aukera hautatzera behartzen du: il est
professeur > he is a teacher, il a la jambe cassée, he has a broken leg,
l’amour > love, du vin > wine

Kritika:
-asmatutako adibideak erabiltzen ditu, eta ez benetako itzulpenetatik
hartutakoak.
-testuingururik gabeko adibideak erabiltzen ditu; areago, esaldi barruan
kokatuak ere ez dira.

2.2.3. Leuven-Zwart (Jeremy Mundayk bere eskuliburuan 4. argitalpenean Leuven-
Zwarten atala osorik kendu zuen, gaur egun ia inork erabiltzen ez duen eredua
dela argudiatuta; guk ere ez dugu ikusiko, beraz).

Kitty van Leuven-Zwart herbeheretarrak Vinay eta Darbelnetek eta Jiri Levy
txekiarrak proposatutako kategoria batzuk hartu eta itzulpenaren analisi
deskriptiborako erabiltzen ditu. Proposatzen duen ereduaren helburua da
fikziozko testuen itzulpenen deskribapena egitea. Uste du halako azterketak
egiteak itzultzailearen itzulpen-arauen zantzuak ematen dituela. Bi eredu-mota
bereizten ditu:

2.2.3.1. Eredu konparatiboa: ST eta XT arteko konparaketa xehea eginez aldaketa
mikroestruktural guztiak sailkatzea:

- "Transemak": Lehenik, testua transematan banatu behar da ("comprehensible
textual units") Adb.: "she sat up quickly" transema bat da, eta haren itzulpen
espainola litzatekeen "se enderezó", berriz, beste transema bat.

- "Artxitransema": Gero, transema bakoitzetik artxitransema atera behar da
(STko transemaren zentzua biltzen duen muin aldaezina).



Artxitransema horrek "tertium comparationis"1 gisa balio du. Adb.: Goiko
transemaren artxitransema litzateke: "to sit up".

- Transema-artxitransema alderaketa:Transema bakoitza bere artxitransemarekin
konparatzen da, eta STko eta XTko transemen arteko harremana zein den zehazten
da.

Bi transemek sinonimo-harremana badute artxitransemarekin, shift edo
aldaketarik gertatu ez delako da. Aldiz, ez badago sinonimo-harremanik,
"itzulpen-aldaketa" bat gertatu delako da. Aldaketa horiek 3 kategoria
nagusitan banatzen ditu Leuven-Zwartek (berez, askoz kategoria eta
azpikategoria gehiago daude, baina hauek dira nagusiak):

- Modulazioa: Transemetako bat bat dator artxitransemarekin, baina bestea ez
dator bat semantikoki edo estilistikoki. Adb.: Goiko adibidean: “to sit up
quickly” modulazioa da, beste elementu bat gehiago duelako (“quickly”).

- Modifikazioa: Bi transemek erakusten dute aldaketaren bat artxitransemarekin
alderatzean (semantikoki, estilistikoki, sintaktikoki, pragmatikoki...). Adb.:
TRANSEMAK: you had to cry / hacía llorar  ARTXITR: to cause sb to cry
TRANSEMAK: a narrow road / a narrow street  ARTXITR: a lane

- Mutazioa: Ezinezkoa da artxitransema bat ezartzea, gehikuntza edo kenketaren
bat egon delako, edota XTko esanahian aldaketa erradikalen bat.

Maila mikroestrukturaleko aldaketa guztiak identifikatu eta kategorizatuta
daudenean, kategoria bakoitzeko aldaketak kontatu eta efektu orokorra
kalkulatzen da eredu deskriptiboa erabiliz:

2.2.3.2. Eredu deskriptiboa: Eredu makroestrukturala da, itzulitako literatura
aztertzeko diseinatua. Aldaketa mikroestrukturalek makroegiturari nola eragiten
dioten aztertzen du, bai diskurtso mailan, bai istorio edo narrazio mailan.

Eredu konparatiboa eta deskriptiboa erabiltzeko, 5.000 hitzeko pasarteak hartu
eta gertatzen diren aldaketa guztiak identifikatu behar dira, itzulpena oro har
nolakoa den ondorioztatzeko. Leuven-Zwartek eta bere ikasleek analisi hori
aplikatu zuten gaztelaniazko testuen nederlanderazko itzulpenetan, eta
ondorioztatu zuen itzulpen gehienak XTra begira eginikoak zirela, hau da,
egokitzapenak egiten zirela xede-hizkuntza eta -kultura kontuan hartuta. Zentzu
horretan, Leuven-Zwarten lana Vinay eta Darbelnet eta Catforden konparaketa
linguistikoak baino haratago doa, hizkuntza eta kulturen arteko “arau” nagusiak
zein diren aztertzeko saiakera baita (gero Touryk garatuko zituen “arauen”
aurrekari moduan edo).

Kritika
Dena den, Leuven-Zwarten ereduak baditu hutsuneak:
- Eredu konparatiboa oso konplexua da: 8 kategoria eta 37 azpikategoria ditu.
- Testu luze batean hainbeste aldaketa identifikatzea oso zaila izan daiteke.
- Baliokidetza neurtzeko artxitransema bezalako kontzeptu subjektibo bat
erabiltzea arriskutsua da.



1

