









4. gaia Itzulpengintzaren teoria
2016-2017

    4. GAIA: Sistemen teoriak eta itzulpen-teoria deskribatzaileak

Aurreko gaietan ikusi dugunez, 1960ko hamarkadan nagusitu ziren itzulpenaren
teoria linguistikoek eredu estatiko eta preskriptiboak proposatzen zituzten.
Pixkanaka, ordea, teoria linguistiko horiek zabalduz joan ziren (1970-1990),
konturatu ahala hizkuntzak beren ingurune sozio-kulturalarekin estuki lotuta
daudela eta, beraz, itzulpen bakoitzak funtzio bat (teoria funtzionalistak),
helburu bat (skopos teoria), parte-hartzaile edo eragile batzuk (itzulpen-
ekintza) eta abar dituela.

1970eko hamarkadan, itzulpen-teoria estatiko eta preskriptibo horiei aurre egin
nahian garatu zen beste adar bat polisistemen teoria dugu:

Polisistemen teoriaren arabera, itzulitako literatura sistema bat da, xede-
kulturako beste sistema sozial, literario eta historiko batzuen barruan
mugitzen dena. Itzulpena xede-kulturako sistema beregaintzat jotzea aurrerapen
handia izan zen itzulpen-teoriaren barruan; izan ere, ordura arte, itzulitako
literatura bigarren mailakotzat jo eta gutxiesteko joera zegoen.

Polisistemen teoriak egindako ekarpenei esker, itzulpen-ikasketa deskriptiboak
garatu ziren 1980ko hamarkadatik aurrera. Itzulpen-ikasketa deskriptiboen
helburua itzulpeneko arau eta legeak identifikatu eta deskribatzea da.

4.1. Polisistemen teoria: Itamar Even-Zohar

Polisistemen teoriaren aitzindaria Itamar Even-Zohar irakasle israeldarra dugu.
1970eko hamarkadan garatu zuen bere teoria, Errusiako teorialari formalisten
lanetan (1920) eta txekiar estrukturalistenetan (1930-40) oinarrituz. Haien
arabera, obra literario bat ezin da modu isolatuan aztertu, “sistema” literario
baten barruan baizik. Sistema hori beste hainbat sistemarekiko elkarreragin
dinamikoan dago. Beraz, literatura testuinguru sozial, kultural, literario eta
historikoaren parte da.

Ideia haietan oinarrituz garatu zuen Even-Zoharrek bere polisistemen teoria:

4.1.1. Polisistemak

Even-Zoharrek sistemen sistema gisa (edo polisistema gisa) ulertzen ditu kultur
fenomenoak. Sistemen sistema horietan, kultura-agerraldiak ez dira izaki
beregain eta isolatuak; aitzitik, egitura irekiak eta dinamikoak dira, elkarri
etengabe eragiten diotenak. Etengabeko mugimendu horretan, kultur sistemek
polisistemaren barruan hartzen duten posizioa aldatzen doa. Sistema batzuek
posizio zentralagoa lortzen dute, beste batzuk periferian geratzen dira.


Even-Zoharren teorian, itzulpenek sistema horietako bat osatzen dute. Zentzu
horretan, Even-Zohar ez dator bat errusiar formalistekin, haiek goi-mailako
literaturara bideratu baitzituzten beren ikerketak, alde batera utziz bigarren
mailakotzat jotzen zituzten zenbait genero edo sistema literario: besteak
beste, haur literatura, suspentse-eleberriak edo literatura itzulia. Even-
Zoharrek, aldiz, literatura itzulia literatura-polisistema baten barruko
sistemarik aktiboena dela aldarrikatzen du. Izan ere, hizkuntza batera egindako
itzulpenek hizkuntza horren literaturan eta kultur sistema osoan eragin
dezakete.

Polisistema literario baten barruko sistemen posizioa aldakorra dela esan dugu.
Historiaren momentu bakoitzean, sistemen hierarkia hori desberdina izango da.
Batzuetan, polisistema literarioaren erdigunea eredu literario berritzaileek
osatuko dute, eta periferia, berriz, eredu kontserbadoreek. Beste batzuetan,
erdigunea eredu kontserbadoreek beteko dute, eta berrikuntzak periferiatik
hasiko dira sartzen.

4.1.2. Itzulitako literaturaren posizioa literatur polisisteman

Gauza bera gertatzen da literatura itzuliarekin: polisistema literarioaren
erdigunean edo periferian koka daiteke herri eta garai jakin bakoitzean.

Egin dezala hemen ikasleak 8. irakurgaiaren azalpena (Even-Zohar)

11. ARIKETA: Bete taula 8. irakurgaian oinarrituta.

PERIFERIAN
Egoerarik “normalena”, Even-Zoharren iritziz, literatura itzulia bigarren
mailako posizio batean egotea da, hots, polisistemaren periferian. Kasu
horretan, ez dauka eragin handirik polisistemaren erdialdean kokatzen diren
sistemetan, eta elementu kontserbadore bat bihurtzen da, forma konbentzionalak
mantenduz eta xede-sistemako arauetara egokituz.

ZENTROAN
Aldiz, egoera berezi batzuetan, literatura itzuliak lehen mailako edo
erdiguneko posizioa betetzen du. Hauek dira hiru egoera horiek:

(a) Literatura gaztea denean, hots, finkatzeprozesuan dagoenean. Halakoetan,
literatura “zaharragoetako” ereduak hartu eta bereganatzen dira.

(b) Literatura “bazterrekoa” edo / eta “ahula” denean. Hau da, nazio txiki bat
nazio handiago baten kulturaren menpe dagoenean. EH > kultura espainolaren
menpe / Espainia > kultura anglosaxoiaren menpe. Halakoetan, menpeko kulturak
falta dituen eredu literarioak kultura nagusitik inportatu ohi ditu.

(c) Literatura baten historiaren momentu jakin batean norabidealdaketak,
krisiak nahiz hutsuneak gertatzen direnean. Halakoetan, ezarritako ereduek ez
dute jada balio, eta kanpoko ereduetara jotzen da (zientzia fikzioaren gorakada
Indian > eredu anglosaxoietatik edan).


4.1.3. Itzulpen-estrategiak

Itzulitako literaturak polisistema batean betetzen duen posizioak itzulpen-
estrategia baldintzatzen du:

- Posizio zentrala  Itzultzailea ez da behartuta sentitzen xede-literaturaren
ereduei jarraitzera, eta errazagoa zaio xedehizkuntzan nagusi diren arau eta
joerak haustea, sorburutestuko ereduei gertutik jarraitzeko

- Posizio periferikoa  Itzultzaileak nahiago izan ohi du sorburutestuarekiko
hain gertu ez dauden baina xedehizkuntzan onarpen handia duten eta aspalditik
finkatuta dauden ereduak erabiltzea.

ABANTAILAK:

    * Literatura bera faktore sozial, historiko eta kulturalekiko harremanean
      aztertzen da, ez modu isolatuan.
    * Testuak era isolatuan aztertu beharrean, testu horiek parte diren sistema
      kultural eta literarioen barruan aztertzen dira.
    * Baliokidetza ez da modu preskriptibo batean definitzen, modu deskriptibo
      batean baizik, eta, beraz, definizioa irekita gelditzen da, eta aldatu
      egin daiteke testu bakoitzaren testuinguru historiko eta kulturalaren
      arabera.

HUTSUNEAK:

    * Eredu abstraktuegia izatea egotzi zaio, froga edo testu erreal gutxi
      batzuetan soilik oinarritua. Lege “unibertsalak” eman nahi izan dira
      azterketa gutxi batzuetatik abiatuta.
    * Zalantzan jarri izan da eredu “zientifikoa” izan nahi duen teoria honen
      objektibotasuna.


12. ARIKETA: Euskal polisistema literarioa eta itzulpena

4.2. Itzulpen-ikasketa deskribatzaileak: Gideon Toury

EvenZoharrekin lanean aritu zen Gideon Toury israeldarrak, polisistemen
teorian oinarrituz, itzulpenteoria orokor bat garatu nahi izan zuen.
Hanhemenka agertzen ziren azterlan isolatuen ordez, itzulpenteoria
deskribatzaile eta sistematiko baten beharra aldarrikatu zuen (berea da
Holmesen sailkapenaren errepresentazio diagramatikoa, Toury 1995), eta
itzulpenak deskribatzeko metodologia bat proposatu zuen.

4.2.1. Itzulpenak deskribatzeko metodologia

Touryk hiru urrats proposatzen ditu itzulpenlanak deskribatzeko:

1) Lehenik, itzulpena xedekulturako sisteman kokatu behar da, sistema horretan
duen lekua eta onargarritasuna aztertzeko.

2) Bigarrenik, sorburutestua eta xedetestua alderatu behar dira, itzulpenean
gertatu diren aldaketak (shifts) aztertuz, STren eta XTren arteko harremana
nolakoa den ikusteko.

3) Azkenik, ondorio orokor batzuk atera behar dira erabilitako itzulpen-
estrategien eta itzulpena gobernatu duten “arauen” inguruan.

[Bigarren pausoa oso arazotsua gertatu da, eta aditu askok kritikatu diote hori
Touryri: nola alderatu behar dira ST eta XT? Zein segmentu (itzulpen-unitate)
konparatu behar dira? Touryk esaten du galdera horri itzulpen-teoriaren
adarretik erantzun behar zaiola, baina ez du zehazten nola. Eta 2. gaian ikusi
dugun bezala (Vinay eta Darbelnet, Catford…), ez dago denek aho batez onartzen
duten analisi-eredu sistematiko bat].

4.2.2. Itzulpen-arauak

Touryren asmoa, beraz, itzulpen prozesuan zehar errepikatzen diren joerak
hautematea da, itzultzaile guztiek beren jardunean erabakiak hartzen
dituztenean orokorrak diren estrategiak identifikatzea, eta horrela itzulpen
prozesuko “arau” orokor batzuk ondorioztatu ahal izatea eta etorkizuneko
azterketa deskriptiboetan egiaztatu ahal izatea.


Itzulpen jakin batean nagusi diren arauak berreraikitzeko, bi bide proposatzen
ditu Touryk:

1) Testuak aztertzea: STko eta XTko segmentuen alderaketatik, jokabide-eredu
erregular batzuk ondoriozta daitezke. Horrek, itzultzaileak erabilitako
estrategien berri emango digu, hots, itzulpena gobernatu duten arauak zein izan
diren erakutsiko digu.

2) Itzulpenean parte hartu duten eragileen esanak aztertzea: Itzultzaileek,
argitaratzaileek, kritikariek eta bestelako parte-hartzaileek itzulpen-arauei
buruz esplizituki esandakoak aztertzea. Halere, Touryk esaten du bide hau ez
dela beti fidagarria, parte-hartzaile bakoitzak bere interesak izan
ditzakeelako.

ARAU MOTAK

Touryren iritzian, arau-mota ezberdinek esku hartzen dute itzulpen-prozesuko
fase ezberdinetan:

Hasierako araua (initial norm): itzulpen bati ekitean, itzultzaileak
sorburutestuaren barne-arau edo joerei eutsiko dien ala testua
xedehizkuntzaren joeretara egokituko duen erabaki behar izaten du.

    * Sorburu-testuaren alde egiten baldin badu, itzulpenak “egokitasun”maila
      (adequacy1) handiagoa izango du.

    * Xedehizkuntzaren arauei eta estiloari gertuagotik jarraitzen dien
      itzulpen batean, “onargarritasun”maila (acceptability2) handiagoa izango
      da.

“Initial” hitzak ez du esan nahi arau hori kronologikoki besteak baino
“lehenago” datorrenik; baizik eta beste erabaki guztien gainetik dagoela,
itzulpen osoa gobernatzen duela.
Egokitasun eta onargarritasun muturrak continuum batean kokatzen dira, eta
itzulpenak continuum horren alde baterago ala besterago kokatuko dira.
Makroegituraren aldetik, joera orokorra alde batekoa ala bestekoa izan daiteke,
baina horrek ez du esan nahi mikroegituraren alderdi guztiak egokiak edo
onargarriak izango direnik; baliteke alderdi batzuetan egokitasuna bilatzea eta
beste batzuetan onargarritasuna.

Aldez aurretiko arauek (preliminary norms) itzultzailea itzultzen hasi baino
lehen hartzen diren erabakiak deskribatzen dituzte. Horien barruan, hauek
bereizten dira:

    * Itzulpenpolitikari_dagozkionak (translation policy), hots, itzuliko
      diren lanen aukeraketa, aukeraketa horren arrazoiak, itzultzeko modua eta
      abar deskribatzen dituztenak.

    * Itzulpenaren_zuzenekotasunaren_ingurukoak(translation directness),
      alegia, itzulpena egiteko zubihizkuntzarik erabili ote den ala ez
      zehazten dutenak, eta zubihizkuntzak erabiltzeak xedetestuaren kulturan
      zilegitasunik ba ote duen aztertzen dutenak. Eta zubi-hizkuntzen artean
      zein hizkuntza onartzen diren, zein ez…

Jarduerazko arauak (operational norms): itzulpenprozesuan bertan hartzen diren
erabakiak deskribatzen dituzten arauak. Horien barruan:

    * Matrizialak (matricial norms):
          o XTren osotasun/partzialtasuna (omisioak, gehikuntzak, oin-oharrak…)
          o Informazioaren banaketa edo distribuzioa (leku-aldaketak…)
          o Testuaren segmentazioa

    * Testual-linguistikoak (textuallinguistic norms): XTren material
      linguistikoaren hautaketa gobernatzen duten arauak: lexikoa, esapideak,
      ezaugarri estilistikoak…

4.2.3. Itzulpen-legeak

Itzulpenen azterketa deskriptiboen bidez arauak identifikatuz, Touryk espero du
“itzulpen-lege” batzuk formulatu ahal izango direla, eta, beraz, “itzulpen-
unibertsal” batzuk ondorioztatuko direla, hau da, itzulpen-prozesu orotan
errepikatzen diren jokabide batzuk. Berak, bere azterketetan oinarrituz, bi
lege hauek identifikatzen ditu:

    * Estandarizaziorako_joeraren_legea (the law of growing standardization):
      Itzulpenetan, jatorrizkoan ageri ziren bereizgarri testualak neutralizatu
      egiten dira nolabait, eta xede-hizkuntzan ohikoagoak diren ezaugarriekin
      ordezkatzen dira. Itzulpenetako hizkera lauagoa, neutralagoa edo
      estandarragoa izan ohi da. Adibidez: jatorrizkoan estilo desberdinak
      nahasten badira, itzulpenean ohikoa da estiloen arteko desberdintasunak
      txikiagoak izatea, bariazio gutxiago egotea (Iñigo Errasti-Steinbeck:
      Saguak eta gizonak). Touryk dio hau bereziki gertatzen dela itzulpenak
      posizio periferiko bat hartzen duenean.

    * Interferentziaren_legea (the law of interference): Itzulpenetan beti
      agertzen da testua ST baten itzulpena dela salatzen duen zantzu, arrasto
      edo interferentziaren bat. Xede-kultura batek interferentzia horrekiko
      duen tolerantzia maila literatur sistema desberdinen prestigioak
      baldintzatzen du: interferentziak toleratzeko joera handiagoa dago
      hizkuntza prestigiotsu batetik itzultzen denean, bereziki xede-hizkuntza
      minorizatua denean.

ABANTAILAK:
- Baliokidetzaren kontzeptua alde batera uzten da: A Bren itzulpena dela esatea
A eta B baliokideak direla esatea da. Eta kito. Ez da baliokidetza hori
justifikatzen ibili beharrik. Baliokidetza, beraz, ez da itzulpenaren aurretiaz
dagoen zerbait, ondoren ezartzen den zerbait baizik.

- Testu itzuli ororen ekoizpenean xede-kulturako joera literarioek duten
eragina azpimarratzen da.

HUTSUNEAK:
- Hainbat faktore ideologiko eta politiko ez ditu kontuan hartzen (adb.: STren
estatusa bere kulturan bertan, SKk bere literatura beste hizkuntzetara
itzultzeko egiten duen promozioa, itzulpenak SKren sisteman izan dezakeen
eragina).

- Polisistemei kritikatu izan zaien gauza bera: adibide gutxi batzuetatik
orokortu nahia.

- Itzulpen literarioetara mugatzen da. Eta itzulpena ez da soilik literaturaren
alorrean egiten. Itzulpen literarioan oinarritzen den teoria deskriptibo bat
aplika dakioke edozein itzulpen-motari?

- Eredu deskriptiboa izan nahi duen arren, “egoki” eta “onargarri” terminoek
konnotazio ebaluatiboak dituzte (hori dela-eta, Hermansek TT-oriented eta ST-
oriented terminoak proposatzen ditu).

- Eredu deskriptibo, objektibo eta zientifiko gisa aurkezten den arren, edozein
ikertzaileren deskribapenak subjektibitate puntu bat du beti.  Manipulazioaren
eskola.

13. ARIKETA: Touryren arauak eta Harry Potter (hemen egin daiteke, edota gaia
osorik bukatzean)


4.3. Manipulazioaren Eskola

Even-Zoharrek eta Touryk polisistemen teoriaren inguruan egindako ekarpenen
harira, “International Comparative Literature Association” delakoak zenbait
kongresu antolatu zituen itzulitako literaturaren inguruan.

4.3.1. Manipulation School

Topaketa haietan parte hartu zuten adituek osatzen zuten taldeari “Manipulation
School” deitu zitzaion. Izan ere, aditu haiek manipulazio gisa definitu zuten
itzulpena:

Manipulazioaren Eskolakoek idatzitako artikuluak liburu famatu batean bildu
ziren: The Manipulation of Literature: Studies in Literary Translation (1985).
Theo Hermansek argitaratu zuen, eta, besteak beste, hauek hartu zuten parte:
Gideon Toury, José Lambert, Hendrik van Gorp, Raymond van den Broeck, Maria
Tymocko, Susan Bassnett, André Lefevere.

Theo Hermansek, liburuaren hitzaurrean, honela laburbiltzen du manipulazioaren
eskolakoek itzulitako literaturaren inguruan zuten ikuspegia:

    * Literatura sistema konplexu eta dinamiko bat da
    * Etengabeko elkarreragina egon behar du eredu teorikoen eta azterketa
      praktikoen artean
    * Itzulpen literarioaren azterketak izan behar du:
          o deskriptiboa
          o xede-hizkuntza -kultura eta -sistemaren arabera antolatua
          o funtzionala
          o sistemikoa
    * Itzulpenen ekoizpen eta harrera gobernatzen duten arauak aztertu behar
      dira
    * Itzulpenek literatura batean eta beste literatura batzuekiko harremanetan
      duten eragina aztertu behar da.

4.3.2. José Lambert eta Hendrik van Gorp

José Lambert eta Hendrik van Gorp adituek itzulpenen azterketa praktiko edo
deskribapen horietarako metodologia bat proposatu zuten. Even-Zoharren eta
Touryren hasierako lanetan oinarrituta, sorburu- eta xede-sistemak alderatzeko
eta bi sistemen arteko harremanak deskribatzeko eskema bat garatu zuten:


                                                  (Lambert & van Gorp 1985: 43)

Eskema horretako elementu guztiak elkarrekiko harreman eta elkarreraginean
daude, eta harreman-konbinazio guztiak azter daitezke:
...

Jakina, ezinezkoa da itzulpen-jarduera bakoitzean dauden harreman guztien
laburpena egitea. Horregatik, ikertzailearen ardura izango da, aztertu nahi
duenaren arabera, konbinazio horien artean lehentasunak jartzea: harreman-mota
batzuk sakonago aztertuko ditu, eta beste batzuk arinkiago.

Azterketa horietatik, itzulpenak gobernatzen dituzten “arau nagusiak”
ondorioztatzen dira. Galdera zentrala baliokidetasunaren ingurukoa izan ohi da:
itzulpena xede-testuaren aldera lerratzen da (target-oriented) eta beraz
onargarria da (acceptable), ala sorburu-testuaren aldera lerratzen da (source-
oriented) eta beraz egokia da (adequate)?

Baina galdera zentral hori ezin da modu kategorikoan erantzun: itzulpen bat
ezin da guztiz eta alor guztietan “onargarritzat” jo, ezta “egokitzat” ere.
Normalean, alor batzuetan onargarriago izango da eta beste batzuetan egokiago.
Adb.:

    * Ezaugarri estilistikoetan target-oriented izan daiteke itzulpen bat,
      baina
    * Erreferentzia soziokulturaletan source-oriented (izen bereziak, janariak,
      esaera zaharrak...)

Tradizionalki, T1 - T2 harremana izan da gehien (eta ia esklusiboki) aztertu
dena. Alderaketa hori gainerako faktoreak kanpoan utziz egin izan da askotan,
eta, beraz, oso ikuspegi mugatua erabili izan da itzulpenak kritikatzean.
Ezinbestekoa da T1 - T2 harremana beste harreman-mota batzuekin batera
aztertzea. Halere, oraindik ere harreman-mota hori da gehien aztertzen den
konbinazioa, askotan horixe delako eskura dugun material bakarra.

T1 - T2 azterketa egiteko, baina, erreferentzia-marko bat behar dugu: zeren
arabera alderatuko ditugu T1 eta T2? Beti izan behar dira kontuan, esaterako,
T1en eta T2ren atzean dauden S1 eta S2.

T1 - T2 azterketa egiteko, Lambert eta van Gorpek eredu praktiko bat
proposatzen dute, lau etapatan banatua:

1. Aldez aurreko datuak:Itzulpenaren kanpoko ezaugarrien inguruko informazioa
bildu:
- Izenburuaren orriko informazioa
- Metatestuak (hitzaurrea, oin-oharrak, kontrazala...)
- Estrategia orokorra (itzulpen partziala ala osoa)

Datu horiek aztertuta ateratako emaitzek 2. eta 3. ataletako hipotesiak
ateratzeko balioko dute. Adb.: Itzultzailearen izenburua ez bada inon ageri,
ziurrenik estilistikoki nahiko “onargarria” (target-oriented) izango da, hots,
ez du itzulpen-itxura handirik izango... ala bai? Eta alderantziz? Hipotesi
horiek, baina, hurrengo pausoekin egiaztatu behar dira:

2. Makro-maila:Itzulpenaren makro-egitura aztertu:

-Testuaren banaketa (kapituluak, aktoak...)
- Kapituluen izenburuak
- Egitura narratiboa
...

Informazio honek 3. ataleko hipotesiak ateratzeko balio du.

3. Mikro-maila: Maila linguistiko desberdinetan gertatzen diren itzulpen-
aldaketak (shifts) identifikatu:
- Maila lexikoan (hitzen hautaketa...)
- Maila gramatikalean (morfosintaxian...)
- Maila fonikoan
- Ikuspuntuan (anbiguetateak...)
- Erregistroan (soziolektoak, dialektoak, formal/informal, arkaiko...)

Atal honetako emaitzek, 2. ataleko emaitzekin uztartuta, 4. ataleko
orokortasunak ondorioztatzeko balio dute.

4. Testuinguru sistemikoa:
- Mikro- eta makro-mailetako emaitzak teoriarekin alderatu eta arauak
identifikatu.
- Harreman intertestualak deskribatu (itzulpenak beste testu batzuekin --
orijinal nahiz itzulpenekin-- dituen harremanak)
- Harreman intersistemikoak deskribatu (itzulpenak beste genero edo kode
batzuekin dituenak).

Lambert eta van Gorpek azpimarratzen dute oso garrantzitsua dela itzulpenen
azterketa indibidualak marko teoriko zabalago batekin lotuta aztertzea:


Manipulazioaren Eskolarekin lotu izan diren beste zenbait adituren lana kultur
ikasketen inguruko gaian aztertuko dugu, traduktologiaren alorrean egin
dituzten ikerketak beste adar batzuetatik bideratu dituztelako: Lefevere
(berridazketa), Bassnett eta Tymoczko (postkolonialismoa)...

13. ARIKETA: Touryren arauak eta Harry Potter



1

2

                                                                             10

