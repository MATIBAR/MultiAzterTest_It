









5. gaia Itzulpengintzaren teoria
2014-2015
        5. GAIA: Itzulpengintza eta kultur ikasketak

5.1. Itzulpengintza eta kultur ikasketak

Orain arte

Orain arteko itzulpen-teoria nagusiak hizkuntzen azterketetatik sortu ziren:
    * hizkuntzen arteko desberdintasunak_ikertzetik,
    * hizkuntza desberdinetakoliteraturak_konparatzetik,
    * hizkuntza bateko mezuak beste hizkuntza bateko sistema sintaktiko,
      semantiko eta pragmatikora pasatzean sortzen_ziren_arazoak_aztertzetik.

Teoria horietan, periferikotzat jotzen ziren (nahiz eta ez ziren guztiz
ahazten):
    * hizkuntzaren baitako berezitasunkulturalaketa
    * hizkuntzen eta kulturen artekobotere-harremanak; beraz,
    * ez ziren azaleratzen kulturen arteko desberdintasunek itzulpengintzan
      duten eragina eta indarra.

XX. mendeko azken hamarkadetan, ordea, kultur ikasketen ekarpenei esker,
kulturak itzulpengintzan zuen eragina erreibindikatzen hasi ziren hainbat
itzulpen-aditu.

5.1.1. Kultur ikasketak

“Cultural studies” edo kultur ikasketak 1960ko hamarkadan agertu ziren lehen
aldiz Erresuma Batuan, zenbait ikertzailek bigarren mundu gerraren ondorengo
egoera berrian kultura birdefinitzeko beharra aldarrikatu zutenean.

    * Kultura ez zen, haien iritziz, elite batek ontzat jotako sorkuntzalanen
      bilduma soilik, eta langilebizitzaren_ohitura_herrikoiak ere kulturaren
      parte zirela defendatu zuten.

    * Hala, kanon_kultural_tradizionala_zalantzan jarri zuten:
          o Obra klasikoak ikuspuntu_desberdin_eta_subjektibo batetik
            berrirakurtzeari ekin zioten.
          o Berrirakurketa horretan garrantzi berezia hartu zuten tradizionalki
            baztertuta_egondako_elementu_eta_idazlanek.

    * Ikasketa kulturalek agerian jarri zuten beste errealitate bat edozein
      kulturaren_pluraltasun,_irekitasun_eta_dinamismoaizan zen. Gizarte
      elebakar eta kulturabakarrik ez dagoela erakutsi zuten; aitzitik, gizarte
      guztietan kultura eta hizkuntza bat baino gehiago bizi dira elkarren
      ondoan eta elkarrekin etengabeko hartu-emanean.

    * Ondorioz, ez_dago_hizkuntza_edo_kultura_“puru”_edo_itxirik, aurreko gaian
      aztertu ditugun polisistemen teoriek agerian jarri zuten bezala:
      hizkuntzak eta kulturak ez dira homogeneoak, faktore historiko, sozial,
      ekonomiko eta ideologikoen menpe dauden sistema ireki eta dinamikoak
      baizik, inguruko beste sistema batzuekin elkarreragin etengabekoan
      daudenak.

5.1.2. Itzulpengintza eta kultur ikasketak

Ikasketa kulturalak eta itzulpen-ikasketak hasiera batean bakoitza bere aldetik
garatu baziren ere, bien arteko harremanak gero eta nabariagoak eta estuagoak
izaten hasi ziren pixkanaka, eta 1980ko hamarkadaren bukaerarako, hainbat
itzulpen-adituk itzulpengintza ikuspuntu kultural batetik aztertzeari ekin
zioten.

Translation, History and Culture

Azterketa horietatik sortu zenTranslation, History and Culture (1990) artikulu-
bilduma entzutetsua, Susan Bassnett eta André Lefeverek argitaratua.

Bi argitaratzaileek hitzaurrean esaten dutenez,
    * ordura arteko itzulpen-teoria linguistikoak (guk 2. eta 3. gaietan ikusi
      ditugunak), baliokidetzaren kontzeptuarekin itsututa, jatorrizkoak eta
      beren originalak konparatzeramugatzen ziren.
    * Egia da pixkanaka itzulpen-unitatetzat gero eta segmentu handiagoak
      proposatzen zirela
(hasierako
hitzaberehala baztertu zen,
eta
esaldi-mailara pasatu ziren lehenik,
eta
testu-mailara gero –teoria funtzionalistak–),
baina halere testuak konparatzen jarraitzen zen, testu horiek beren ingurune
kulturalarekin zuten lotura alde batera utziz.

Bassnett eta Lefeverek, eta beren liburuan kolaboratu zuten artikulugile
guztiek,
    * hizkuntza eta testuaren mailatik harago joateko beharra ikusi zuten, eta
    * itzulpengintzaren eta kulturaren arteko interakzioa aztertu behar zela
      aldarrikatu zuten.
    * Artikulugile horietako batek, Mary Snell-Hornbyk, hizkuntzalariei beren
      joera “zientifikoa” alde batera uzteko deia egiten die, eta itzulpen-
      unitatetzat testua ez baizik eta kultura bera hartzera animatzen ditu,
      hots, “cultural turn” edo “biraketa kultural” bat egitera.
    * Termino hori erabili izan dute gerora Bassnettek eta Lefeverek, baita
      beste hainbat teorialarik ere, traduktologiak 1990eko hamarkadan izan
      zuen norabide-aldaketa hori definitzeko: “cultural turn in translation
      studies”.

“Cultural Turn” delakoak, esan dugunez, kultura hartzen du
itzulpenunitatetzat; itzultzaileak, beraz, bikulturala izan behar du,
elebiduna izan aurretik (Bassnett & Lefevere 1990: 11). Bi kulturen arteko
bitartekotza horretan, itzultzaileak ideologia jakin baten arabera manipulatuko
du itzuli beharreko testua.

    * Baliteke xede-kulturan_nagusi_den_ideologiaren_arabera itzultzea testua,
      eta, beraz, xede-kulturako balioak indartzeko balio izatea itzulpen
      horrek.
    * Baina baliteke, halaber, prozedura subertsiboen bidez diskurtso nagusiei
      aurre egin eta diskurtso_berritzaile_nahiz_iraultzaileak bultzatzea,
      xede-kulturako balio dominanteak zalantzan jartzeko. Horrelako praktiken
      alde egingo dute
          o itzulpen-teoria postkolonialek
          o itzulpen-teoria feministek

Gai honetan, kultur ikasketen eta itzulpengintzaren arteko uztarketatik
eratorritako hiru ikerketa-alor jorratuko ditugu:

- Itzulpena eta berridazketa
- Itzulpena eta postkolonialismoa
- Itzulpena eta generoa

5.2. Itzulpena eta berridazketa

Itzulpena berridazketa gisa definitu eta aldarrikatu zuen autorerik
garrantzitsuenetako bat André Lefevere dugu.
    * Traduktologiaren alorreko bere lehen ikerketak polisistemen teoriaren eta
      Manipulazioaren Eskolaren baitan egin zituen, eta, gero, pixkanaka,
    * itzulpenaren eta kulturaren arteko harremana ikertzeari ekin zion.
      Ikerketa horien emaitza dugu bere liburu famatua: Translation, Rewriting
      and the Manipulation of Literary Fame (1992).

5.2.1. Testu literarioen berridazketa
Liburu horretan, Lefeverek testu literarioen harrera, onarpena edo gaitzespena
sistematikoki baldintzatzen dituzten faktore konkretuak aztertzen ditu. Faktore
horietako garrantzitsuenak dira:

- boterea
- ideologia
- instituzioa
- manipulazioa

Posizio boteredun horietan diharduen jendea literatura “berridazteaz”
arduratzen da, eta publiko orokorraren kontsumoa gobernatzeaz. Berridazketa
hori egiteko motibazioak mota desberdinetakoak izan daitezke:

- ideologikoa (ideologia dominantearekin bat egiteko edo hari aurre egiteko)
- poetologikoa (poetika dominantearekin bat egiteko edo hari aurre egiteko)

      Lefeverek jartzen duen adibidea:

      Edward Fitzgerald (Ing. XIX) itzultzaileak Omar Khayyam (Persia, XI.)
      idazlearen poemak itzuli zituen. Pertsiarrak ingelesak baino beheragokotzat
      zituenez, jatorrizkoa “hobetzeko” hainbat “askatasun” hartu behar zituela
      iruditu zitzaion, aldi berean garai hartako Mendebaldeko konbentzio
      literarioetara egokitzeko.

Lefevereren iritziz, berridazketa-prozesu hori hainbat alorretan gerta daiteke:

- itzulpengintza
- historiografia
- antologizazioa
- kritika
- edizioa
…

Dena den, berridazketa mota horietako nabarmenena itzulpena da, baita eraginik
handiena duena ere, autore baten irudia bere jatorrizko kulturaren mugetatik
kanpo proiektatzeko gai delako.

5.2.2. Literatura kontrolatzen duten faktoreak

Edozein literatur sistema hiru faktorek kontrolatzen dutela dio Lefeverek:

   1. Literatur sistema barruko profesionalak:
         a. Kritikariak: Haien iruzkin eta kritikek lan baten harrera baldintza
            dezakete
         b. Irakasleak_edo_akademikoak: Liburu bat irakurri/aztertu ala ez
            erabakitzen dute
         c. Itzultzaileak: Testu itzuliaren poetika (eta ideologia) zein izango
            den erabakitzen dute (adb.: Fitzgerald / Orixeren Tormes’ko itsu-
            mutilla)

   1. Literatur sistematik kanpoko patrozinioa: Literaturaren irakurketa,
      idazketa eta berridazketa bultza edo oztopa dezaketen eragile
      boteredunak:
         a. Norbanako_boteretsu bat, historiaren aro jakin batean eragin handia
            daukana. Adb.:
- Elizabeth I.a Shakespeareren Ingalaterran
- Hitler 1930eko Alemanian
- Joana III.a Albretekoa XVI. mendeko Nafarroan
         a. Jende-multzoak:
- Argitaletxeak
- Hedabideak
- Klase edo alderdi politikoak
         a. Erakundeak, literaturaren eta literatur ideien banaketa arautzen
            dutenak:
- Akademia nazionalak
- Aldizkari akademikoak
- Hezkuntza

   1. Poetika dominantea: Literatur sistema batean une jakin batean nagusi den
      poetika (genero arrakastatsuenak, forma literario erabilienak…). Poetika
      dominanteak itzulpenetan duen eraginaren erakusgarri dira behin eta
      berriro itzultzen diren obra klasikoak: klasiko greko-latindarrak,
      esaterako, garai bakoitzean berridazten dira, garaiko poetika
      dominantearen arauetara egokitzeko. Beste adibide bat: Omar Khayyam
      Sarrionandiak itzulita (Izkiriaturik aurkitu ditudan ene poemak, 1985) vs
      Bingen Ametzagak itzulita (Egan, 1975). Nahiz eta 10 urteko aldea baino
      ez egon, bi poetiken arteko distantzia oso handia da. (Ikus armiarma >
      ekarriak).

Beraz, berridazle edo itzultzaile batek ez du inoiz berak nahi bezala
itzultzen, soilik bere gustu estetiko pertsonalen eta konbikzio politikoen
arabera. Aitzitik, hainbat eta hainbat beharkizunen menpe dago:

    * patrozinioak jarritako mugen barruan itzuli behar du, hark ezarritako
      baldintzen pean (epeak, tarifak) eta haren ideologiaren arabera

    * garaiko poetika dominantera egokitu behar du



5.2.3. Poetika eta ideologia itzulpengintzan

Lefevereren iritziz, itzulpen-prozesua gobernatzen duten faktorerik
garrantzitsuenak poetika eta ideologia dira, bereziki ideologia. Itzulpen
batean auzi linguistikoen eta ideologiko-poetikoen arteko gatazka bat sortzen
bada, ideologia eta poetika irten ohi dira garaile.

Hau da, itzultzailearen ideologiak eta patrozinioak inposatutako ideologiak,
baita xede-kulturan nagusi den poetikak ere, hizkuntzak ezarritako beharkizunek
baino indar handiagoa dute itzulpen batean. Itzultzailearen itzulpen-estrategia
eta arazo jakinak gainditzeko hautatutako irtenbideak ideologiak eta poetikak
baldintzatzen ditu neurri handi batean. Lefeverek zenbait adibide aurkezten
ditu:

Aristofanes greziarrarenLisistrataobra:

Atenas eta Esparta gerran daude. Lisistratak, emakume atenastar batek, “sexu-
greba” bat egiteko proposatzen die Atenaseko eta Grezia osoko emakumeei, gizonek
gerra bertan behera utz dezaten.

Une batean, Lisistratak Espartako mandatariak bere aurrera ekartzeko eskatzen dio
emakume bati, eta hau esaten dio:

En me dido ten cheira, tes sathes age = Ez badizu eskua ematen, har ezazu
zakiletik

Lefeverek historian zehar ingelesera egindakoLisistrataobraren hainbat itzulpen
aztertzen ditu, eta konturatzen da oso modu desberdinetan itzuli dela “zakil”
hitza:membrum virile, nose, leg, handle, life-line, anything else…

Itzulpen eufemistiko horiek gizarte jakin batean garai jakin bakoitzean nagusi
zen ideologiaren erakusgarri nabarmenak dira.

Ana Franken egunerokoa nederlanderaz eta itzulpen alemana:

NEDERLANDERAZ (1947): Egunerokoa argitaletxe nederlandar batek argitaratu zuen
Ana Franken aitaren laguntzarekin, Ana hil ondoren. Hainbat aldaketa egin
zituzten:
    * Bere sexualitateari buruzko hainbat pasarte kendu
    * Lagun eta senideei buruzko iruzkin ez oso baikorrak kendu
    * Alemanekin kolaboratu zuten hainbat pertsonari buruzko esaldiak kendu
      (pertsona horiek beraiek eskatuta)

ALEMANEZ (1950):Anaren aitaren lagun batek egin zuen itzulpena. Alemanen eta
Alemaniari buruzko irudia leuntzeko, zenbait aldaketa egin zituzten:
    * Alemanei buruzko erdeinuzko iruzkinak kendu edo apaldu
    * Alemanek judutarrei emandako tratuari buruzko erreferentziak aldatu
    * Adibidea:
er bastaat geen groter vijandschap op de wereld dan tussen Duitsers en Joden
[munduan ez dago alemanen eta juduen arteko etsaitasuna baino handiagorik]

eine grössere Feindschaft als zwischen diesen Deutschen und den Juden gibt es
nicht auf der Welt
[munduan ez dago aleman hauen eta juduen arteko etsaitasuna baino handiagorik]

Lefeverek dio bi arrazoirengatik erabaki zutela itzultzaileak eta Anaren aitak
aldaketa hori egitea:
- Hori zelako Anak benetan esan nahi zuena
- Gerra osteko Alemanian liburuaren salmenta ez oztopatzeko, ez zituzten aleman
guztiak iraindu nahi.

Berridazketa horiek (ned>ned / ned>alem), presio ideologikoek baldintzatu
zituzten.
15. ARIKETA: Itzulpena eta ideologia

12. irakurgaia: Bassnett itzulpen postkolonialaz eta feministaz

5.3. Itzulpen-teoria postkolonialak(Translation and empireliburutik batez ere –
Baionako UEUko hitzaldia!)

ARIKETA POSIBLEA: Banatu paper bana ikasleei eta esan idazteko zer dakiten
teoria postkolonialei buruz (badirudi Literaturaren Teoria irakasgaian zer edo
zer landu zutela…).

Itzulpen ikasketa postkolonialak 1980ko hamarkadan sortu ziren, baina ez
hizkuntzalaritzatik edo ikasketa literarioetatik, beste alor batzuetatik
baizik: antropologia, etnografia eta historia kolonialaren ikasketetatik.

Antropologia, etnografia eta historia kolonialaren alorreko espezialistak
konturatu ziren itzulpena konkista eta okupazio inperialen ezinbesteko tresna
izan dela beti. Konkistatzaile inperialek beren mendekoekin komunikatzeko modu
eraginkor bat ez ezik, kolonizatuak menperatzeko modu berriak garatu beharrean
aurkitzen ziren, kolonizatuak menpeko otzan, esaneko eta kooperatzaileak
bihurtzeko moduak. Horretarako, interpreteak trebatu behar izaten zituzten
(konkistatzaileetako norbait indigenen hizkuntzak ikastera bidali, edo
natiboren bat hartu eta hizkuntza inperialean trebatu), beti ere botere
inperialaren mesedetan lan egin zezaten, jakina (adb.: Hernán Cortés – La
Malinche, Mexiko, 1519).

Postkolonial terminoaren esanahia

Polemikoa da oraindik ikasketa postkolonialen aztergaiak zein izan behar
lukeen. Hiru modu nagusitan definitu izan da aztergai hori:

- Kolonialismoaren hasieratik gaurdainoko aroa (aro modernoa: XVI. mendetik
gaurdaino): Europak kolonizatutako herriek nola erantzun dioten indar
kolonialari inperioaren barruan. POST-EUROPEAN COLONIZATION STUDIES

- Kolonialismoaren ondorengo aroa (XX. mendearen bigarren erdia): Europaren
koloniek, independentzia lortuz geroztik, nola erantzun dioten kolonialismoak
utzitako ondareari. POST-INDEPENDENCE STUDIES

- Botere-harremanak oro har (giza historia osoa): Edozein kultura, gizarte,
herri edo naziok beste kulturekiko dituen botere-harremanen ikerketa. Nola
makurrarazi dituzten beren interesetara kultura dominanteek beren menpeko
kulturak, nola erantzun edo aurre egin dieten menpeko kulturek kultura
hegemonikoei… Botere-harreman politiko eta kulturalak aztertzen dira XX. mende
bukaera / XXI. mende hasierako ikuspegitik. POWER-RELATIONS STUDIES

Definizio edo ikuspegi hau da guri interesatzen zaiguna, gurea bezalako
hizkuntza eta literatura minorizatu bat aztertzeko oinarri egokia eskaintzen
duelako.



Itzulpenaren zeregina kolonia eta postkolonietan

Edozein delarik ere postkolonial terminoari ematen zaion esanahia, eta edozein
delarik ere aztertzen den aroa, itzulpenak zeregin oso desberdinak (eta askotan
aurkakoak) bete izan ditu aro bakoitzaren barruan ere:

    * kolonizaziorako tresna gisa
    * deskolonizaziorako tresna gisa
    * deskolonizazioaren ondoren ere indarrean dirauen ondare koloniala
      kudeatzeko tresna gisa…

Jarraian, adibide moduan, itzulpena kolonizaziorako eta deskolonizaziorako nola
erabili den erakutsi duten hainbat teorialariren lanak aztertuko ditugu.



5.3.1. Itzulpena kolonizaziorako tresna gisa

5.3.1.1. Amerika: Eric Cheyfitz

The Poetics of Imperialism (1991): Europarrak Mundu Berrira (Amerikara)
iristean, zibilizazio deritzonaren aztarrenik ere ez duten gizaki batzuekin
egiten dute topo, indio basatiekin: ez dute ez jantzirik, ez jabetzarik, ez
teknologiarik, ezta hizkuntzarik ere (haien hizkera zarata hutsa iruditzen
zaie, inolaz ere ez hizkuntza bat), hots, ezer zibilizaturik.

Mundu Berrian, beraz, bi “hizkuntza” edo “kodigo” edo “sistema” jartzen dira
aurrez aurre: kolonizatzaileena eta basatiena. Lur haiek kolonizatzeko,
konkistatzaileek ikusmolde honen arabera antolatzen edo interpretatzen dute bi
munduen arteko talka (67-68):

- AURKAKO jarrerak edo bizimoduak: Kolonizatzaileen eta kolonizatuen bizimodu
edo mundu-ikuskerak ez dira soilik desberdinak, baizik eta elkarren aurkakoak,
justu alderantzizkoak:
Basatiak: apasionatua, hizkuntzagabea, biluzia, basatia…
Kolonizatzaileak: arrazionala, elokuentea, ondo jantzia, zibilizatua…

- HIERARKIKOKI desberdinak diren jarrerak edo bizimoduak: Kolonizatzaileena
askoz ere hobea da; eta ez soilik europarrentzat, baizik eta denentzat:
objektiboki, unibertsalki, leku eta garai guztietako pertsonentzat hobea.

- DINAMIKOKI desberdinak diren jarrerak edo bizimoduak: Bi jarrera hauek ez
dira estatikoki desberdinak, dinamikoki desberdinak baizik, inferioritate-fase
batetik superioritate-fase bateranzko prozesu historiko ebolutibo baten bi
mutur bezala aurkezten direnak:
Basatiak: Haurtzaroari dagokion hasiera-fase batean daude.
Kolonizatzaileak: Helduaroari dagokion amaiera-fasean.

- ZIBILIZAZIORANZKO TRANSFORMAZIO EDO ITZULPENA: Humanitate guztiaren onerako
da prozesu ebolutibo hori azkartzea, basatiak hezi, zibilizatu edo “itzultzea”
beren basatitasun-egoeratik kolonizatzailearen zibilizazio-egoerara irits
daitezen. Beren onerako, lehenbailehen egin behar da “itzulpen” hori.
Pentsamendu honen arabera, kolonizatzaileen helburua inperio unibertsal bat
lortzea da, hizkuntza unibertsal bakarra izango duena: ondorioz, itzulpenaren
amaiera da xedea, desberdintasunaren ezabatzea, hizkuntza guztiak hizkuntza
bakarrera ekartzea, “besteak” “gu” bezalakoxeak bihurtzea. Baina hori oso zaila
da (hain desberdinak eta basatiak direlako, eta gu hain zibilizatuak), eta,
ondorioz, indioak beti izango dira bigarren mailako hiritarrak inperio barruan.

Itzulpena, beraz, desberdintasunak ezabatzeko tresnatzat erabiltzen da, eta,
ondorioz, jarduera negatibo moduan deskribatzen du Cheyfitzek.


5.3.1.2. India: Niranjana eta Spivak

TEJASWINI NIRANJANA (Kannada eta ingelesa hitz egiten dituen indiarra,
Bangalore-koa (Hego India)): Siting Translation (1992).

Hegemonia koloniala zabaltzeko diskurtsoak:
Niranjanak britainiarrek kolonizatutako Indiaren kasua aztertzen du, eta esaten
du hainbat diskurtsoren bidez zabaldu dela indiarren artean hegemonia
koloniala:
    * hezkuntza
    * teologia
    * historiografia
    * filosofia
    * itzulpengintza

Ekialdearen irudi manipulatua:
Itzulpengintzari dagokionez, Niranjanak dio botere kolonialak testu indiarren
ingeleserako itzulpena erabili duela “Ekialdearen” irudi manipulatu bat eraiki
edo berridazteko, eta gero irudi hori egia absolutu moduan ezartzeko.
Europarrek hainbat eta hainbat testu indiar (indiar legeak eta literatura)
itzuli zituzten Mendebaldeko irakurleria batentzat, eta itzulpen edo
“berridazketa” horietan indiarren irudi jakin bat eraiki zuten:

    * Indiarrak = basatiak, ez-zibilizatuak, irrazionalak, infantilak,
      efeminatuak, mistikoak, goxoak, pasiboak…
    * Aldiz, kolonizatzaileen irudia guztiz aurkakoa zen berridazketa horietan
      = zibilizatuak, arrazionalak, helduak, maskulinoak, aktiboak…

Irudi manipulatua subalternoen nortasun:
Testuen berridazketa edo manipulazio hori posizio hegemoniko batetik egiten
denez, alegia botere kolonialetik, subalterno edo kolonizatuek botereak
eraikitako irudi hori onartu eta bere egiten dute. Indiarrak “oriental” gisa
deskribatuak direnez, “oriental” bihurtzen dira, eta kolonizatzaileen edo
“okzidentalen” izaera irrikatzen dute.

Horrexegatik irauten du hegemonia kolonialak inperioa erori ondoren ere:
oriental, “beste”, mistiko, inkonpetente, basati edo infantil gisa
irudikatutako populazio subalternoak subjektibitate hori mantentzen du, eta
izaera horri eusten jarraitzen du bere agintari kolonialek herrialdea utzi eta
ofizialki independentzia lortu ondoren ere.

ADIBIDEA(80):William Jones (1746-1794)ingeles filologo orientalistak hainbat eta
hainbat testu indiar itzuli zituen, bereziki antzinako lege sanskritoak.

    * Baina lege horiek itzultzeko prozesuan, nahitaez eskatu behar izan zuen
      zenbait hindu eta musulmanenlaguntza, zeinak ez zitzaizkion batere
      fidagarriak eta objektiboak iruditzen.
    * Hori dela eta, bere itzulpen jarduera testu indiarren zuzenketa, erreparazio
      eta purifikazio ekintza bilakatu zen.
    * William Jones-en itzulpenek indiarren irudi jakin bat sortarazi zuten, eta
      indiarrek irudi hori bere egin zuten azkenerako.




Moni Bagchee (1984):Bi mende geroago, 1984an, William Jonesen liburu bati egindako
hitzaurrean, Moni Bagchee indiarrak bere herrikideei dei egiten die

    * “beren ondare nazionala zehatz-mehatz mantendu eta interpretatzen
      ahalegintzeko William Jones jaunak marraztutako bideari jarraituz”


    * Indiarren ondare nazionala, beraz, Jones-ek ingelesera itzulitako edo
      purifikatutako ondarea da: indiarrek, “benetako indiar” izateko, ingeles
      batek interpretatutako legeen arabera jokatu behar dute, ingelesez, eta
      ingeles batek bezala pentsatuz.


(81) Indiarren antzinako legeak ingelesera itzuliz eta “purifikatuz”,
kolonizatzaileek lege horiek berak erabil zitzaketen indiarrak beren interesen
arabera gobernatzeko: itxura batean, ez ziren britainiarrak India kolonizatua
gobernatzen zutenak, indiarrak beraiek baizik, herrialdea indiarren antzinako
legeen arabera gobernatzen zenez. Baina lege horiek, jakina, britainiarren
itzulpen ingelesetako interpretazioaren arabera aplikatzen ziren, non lege
britainiarraren simulakro moderno eta arrazional bihurtuak ziren. Itzulpen
ingeles horiei esker irauten du neurri handi batean hegemonia kolonial
ingelesak Indian.

Touryri kritika:Ondorioz, baliorik gabe gelditzen dira, Niranjanaren ustez,
aurreko gaian landu ditugun hainbat teoria, besteak beste Gideon Touryk
proposatutakoa:

    * TOURY: Itzulpenak xedehizkuntzaren eta kulturaren ikuspuntutik aztertu
      behar dira. Itzulpenek ez dute inolako eraginik sorburutestuaren sistema
      kulturalean.


    * NIRANAJANA (1992: 59-60): Niranjanak Indiaren kasua aztertuz erakutsi
      duenez, kultura zapalduak (sorburukulturak) sinetsi eta bereganatu egin
      ohi du askotan kultura zapaltzaileak eraiki duen deskribapen
      estereotipatu eta negatiboa, eta horrek kolonizatzaileen eta kolonizatuen
      arteko botereharreman hierarkizatuak iraunarazten lagundu du sarritan.

Itzulpenak bi norabideetan eragiten du:
Beraz, Niranjanak argi erakusten du itzulpenak bi norabideetan eragiten duela,
xedekulturan ez ezik sorburukulturan ere uzten duela bere arrastoa.

GAYATRI CHAKRAVORTY SPIVAK

Gayatri Chakravorty Spivak bengalar kritikariak ere Indiaren kasua aztertzen
du, Hirugarren Munduko literaturak ingelesera itzultzean gertatzen diren
distortsioen eta distortsio horien ondorio ideologikoen berri emateko.

“The Politics of Translation” (1992) (Ideia feministak, postkolonialistak eta
postestrukturalistak biltzen dituen artikulua):

    * Itzulpenak_kolonizazioprozesuan_izan_duen_eragina salatzen du, agerian
      jarriz nola lagundu duen itzulpenak herri kolonizatuen irudi ideologikoki
      manipulatua eraikitzen.

    * Hirugarren_Munduko_emakumeen_idazlanak ingelesa bezalako hizkuntza
      “boteretsuetara” itzultzeko Mendebaldeko itzultzaile feministek egindako
      ahaleginak ere kritikatzen ditu Spivakek; izan ere, Mendebaldeko
      feministentzat antzekoak diraHirugarren Munduko idazlan guztiak.

    * Spivaken iritziz, ez da nahikoa politikoki konprometituta egotea;
      itzultzaileek, horretaz gain, arreta_bereziz_aztertu behar dituzte testu
      bakoitzaren forma, hizkera eta testuingurua, Hirugarren Munduko idazleen
      ahotsen berezitasunak itzulpenean entzunarazteko.

“Can the Subaltern Speak?” (1988):
Posible al da kolonizatuen ahotsa bere horretan entzunaraztea, jasan duten
kolonizazioprozesuak haien identitatea kolonizatzaileen interesen arabera
eraiki badu, eta herri zapalduek beren zapaltzaileek eraikitako irudi
manipulatu hori pixkanaka bere egin badute? Ematen duen erantzuna honela
laburbil genezake:

    * Mendebaldeko ikertzaileek partzialki_baizik ezin dute ezagutu herri
      zapalduen egoera; eta horretarako

          o ez dute herri zapalduek berek esaten dutenaz baliatu behar,

          o ezta herri kolonizatuak irudikatu dituzten intelektual edo
            itzultzaile mendebaldarrek esan dutenaz ere;

          o aitzitik, esan gabe geratu denaz baliatu behar dute, hutsuneak,
            isiluneak eta kontraesanak sintomatikoki irakurriz, Derridak,
            Foucaultek eta beste hainbat dekonstrukzionistak aldarrikatua duten
            bezala.

    * Kultura zapaldu nahiz kolonizatuetako idazlanak itzultzearen helburua,
      Spivaken arabera, ez da zapalduen kontzientzia “benetako”, “funtsezko”
      nahiz “originala” ezagutaraztea (halako egiteko bat ezinezkoa litzateke),
      baizik eta kolonizazioak egoera historiko jakin bakoitzean zapalduen
      kontzientzian izan dituen ondorioak ulertzea.




5.3.2. Itzulpena deskolonizaziorako tresna gisa
Testuinguru postkolonialetako ikertzaileak, ikusi dugunez, kolonizatzaileek
kolonizatuen kultura “exotikoa” beren interesen arabera idatzi, interpretatu,
manipulatu edo itzuli dutela salatzen dute.

Baina itzulpenak kolonizatzaileen kolonizaziorako tresna gisa balio izan badu,
kolonizatuen deskolonizaziorako bitarteko bezala ere balio duela aldarrikatuko
dute, eta, itzulpena erresistentzia gisa erabiliz, urte luzez isiltasunera
kondenatutako ahotsak entzunarazteari ekingo diote, zapalduen identitatea
zapalduek berek nahi bezala eraiki ahal izan dezaten.

Erresistentzia hori nola bideratu daitekeen zehaztean, ordea, teorialari
guztiak ez dira beti bat etorri. Esan genezake ikertzaile postkolonialen
proposamenak bi motatakoak izan direla.

- Egoera prekolonialerako itzulera: (89) Hasiera batean nagusitu zen mito
utopiko baten arabera, kolonialismoari eman dakiokeen erantzun edo irtenbide
onena nazionalismoa edo natibismoa da. Proposamen honen defendatzaileek
inperioa guztiz arbuiatu eta egoera prekoloniala goresten dute, helburutzat
jarriz kolonizatzaileak iritsi aurreko egoerara itzultzea. Mito hori honela
irudika liteke:

- Egoera prekoloniala (iragan urruna): purua, ona, usteldu gabea
- Egoera koloniala (iragan hurbila): inpurua, gaiztoa, ustela
- Egoera postkoloniala (oraina): ona eta gaiztoa nahastuta, hibridatua
- Egoera deskolonizatua (geroa): purua, ona, gaiztakeria kolonialak garbituta

- Hibridazioa, interkulturalismoa: (90) Beste ikertzaile batzuek, ordea (eta
joera hau ari da nagusitzen ikasketa postkolonialetan), agerian jarri dute
egoera prekoloniala ez dela inoiz purua, ona, usteldu gabea izan. Ona eta
gaiztoa beti egon direla nahastuta. Nahasketa beti izango dela,
kolonialiasmoaren aurretik eta ondoren, baina modu desberdinean. Hori dela eta,
inperioaren gehiegikeriak gogor salatzen eta deitoratzen dituzten arren,
gizarte postkolonialen egoera hibridoak eskaintzen dituen sorkuntzarako aukerak
aldarrikatzen dituzte, hibridazio horren ondoriozko nahasketa interkulturalak,
eta itzulpena norberaren eta elkarren transformaziorako baliabide malgu eta
sortzaile moduan dakusate.


5.3.2.1. India: Niranjana eta Spivak

(91) Niranjanak, esaterako, mito antikolonialen atzean maiz ezkutatzen den
asimilazio arriskuaz ohartarazten du, eta gogorarazten du herri
deskolonizatuetako nazionalismo berriek askotan diferentzia, heterogeneitatea
eta hibridotasuna ezabatzen dituztela.

(92) Irtenbidetzat testu natiboen BERRITZULPENA proposatzen du Niranjanak.
Iragana berrirakurri behar da, iraganaren zatiak berreskuratu eta modu berri
eta berritzaile batean elkartu, argi izanik beti ere zatiez osatutako batasun
berri oro sorkuntza berri bat dela, eta ez iraganaren irudi egoki edo
benetakoa.


(93) Kolonizatzaileek itzulpena kolonizatuen hitzak beren intereserako
“aipatzeko”, “itzultzeko”, “berrirakurtzeko” edo “berridazteko” erabili
dituzten bezala, subjektu postkolonialak prozesu berberaz balia litezke beren
pentsamendu indibidual eta kolektiboak deskolonizatzeko.

Niranjanak (Walter Benjaminengan oinarrituz eta Lawrence Venutik egiten
duenaren antzera), itzulpen “literala” edo hitzez hitzezkoa defendatzen du,
natiboen eta kolonizatzaileen arteko komunikazioa nolabait oztopatzen duena,
deskolonizazio-tresna gisa balioko duen itzulpen-metodo bezala. Ez dago argi,
ordea, nola egin litekeen hori. Hori da Niranjanaren teoriaren hutsune nagusia.

Spivak:(Gentzler: 183-186): Imaginary Maps (1995), Mahasweta Devi (3 istorio):

Spivakek ere desberdintasunak agerian jartzen dituzten itzulpenen alde egingo
du; horretarako, itzulitako istorioei material osagarria gehitzen die:

- Itzultzailearen hitzaurrea
- Autoreari egindako elkarrizketa
- Hitzatzea

Itzultzailearen eta autorearen arteko elkarrizketak, autoreari hitz egiten
uzteaz gain, itzultzailearen ahotsa ere entzunarazten du, Mendebaldeko
tradizioan nagusi izan den itzultzaile ikusezinaren figurari aurre eginez eta
itzultzaileek bitartekari moduan duten eragin eta erantzukizuna agerian jarriz.

Itzulpen estrategiari dagokionez, ez du, Niranjanak eta Venutik bezala, metodo
“atzerritzailea” sistematikoki eta zorrotz aldezten. Ez du estrategia jakinik
defendatzen. Esaten du bere helburua kultur diferentziak neurtzea dela egoera
kultural eta historiko jakinetan. Ez du testu transparente bat lortu nahi,
desberdintasunak berdinduko dituena, hirugarren mundukoen itzulpen mendebaldar
gehienak bezala, baina aldi berean ez du Mendebaldarrei guztiz arrotza egingo
zaien testu bat sortu nahi. Mendebaldar formen antza baduten baliabideak
erabiltzen ditu, baina aldi berean desberdinak direnak. Estiloa fluent eta ez-
fluent da aldi berean, eta itzultzailearen presentzia ikusezina eta ikusgarria
aldi berean.


5.3.2.2. Brasil: Antropofagia

Manifesto Antropófago
Brasilen ere indar handia izan dute teoria postkolonialek, 1920ko hamarkadan
Oswald de Andradek Manifesto Antropófago (1928) delakoan proposatutako
kanibalismoaren edo antropofagiaren irudiaren haritik. Kanibalismoa metafora
zinez egokia da gizarte postkolonial batzuek itzulpena nola erabiltzen duten
azaltzeko: Brasilgo zenbait tribuk, beren jakintza eta ahalmena handitzeko,
errespetatzen zuten pertsona bat jan ohi zuten, horrela pertsona jakintsu eta
ahaltsu haren indarra eta dohainak bereganatuko zituztelakoan. Horrelaxe
elikatzen dira literatura postkolonialak ere, beren kolonizatzaileen
literaturak “irentsiz”.

Metafora honen bidez, goitik behera deseraikitzen da Latinoamerika Europaren
kopia edo itzulpen gisa hautematen zuen irudia. Brasildar idazlea ez da gehiago
kopiatzaile gisa edo europar tradizio literarioaren esklabo gisa ikusten, ezta
tradizio horri modu erabatekoan uko egingo dion iraultzaile gisa ere. Bi
jarrera horien artean kokatuz, brasildar idazlea sorburukulturarekin
elkarreraginean garatzen eta osatzen da, europar tradiziotik elikatuz erabat
berria den zerbait sortzeko.


5.3.2.3. Afrika: Samia Mehrez

Samia Mehrez: “Translation and the Postcolonial Experience: The Francophone
North African Text” (1992)

Afrika Iparraldeko egoera linguistikoa aztertzen du, eta ohartzen da itzulpen
teoria tradizionalak ez direla aplikagarriak testuinguru postkolonialetan:

    * Itzulpen teoria tradizionaletan: SH bat eta XH bat, argi eta garbi
      bereizita.
    * Testu postkolonialetan: hizkuntza bat baino gehiago elkarrekin:
          o Inperioan: Hizkuntzen hierarkia (goian hizkuntza inperiala / behean
            hizkuntza indigena)
          o Inperio ostean: Hizkuntzen arteko borroka (askotan hainbat talde
            indigenen artekoa), goiko posizioa zeinek eskuratuko.

ADIBIDEZ: Ipar Afrika frankofonoko hainbat herritan, hizkuntzak geruzatuta
daude, estratifikatuta, sozialki eta kulturalki diferentziatuta. Ez da erraza
jakitea zein den “ama-hizkuntza”. Adb.:
    * etxean marokoar dialektoa
    * eskola koranikoan arabiera klasikoa
    * lizeo frantsesean frantses inposatua…


Horrelako testuinguruetan, idazle postkolonialek zein hizkuntzatan idatzi
erabaki behar dute:

    * Boterearen hizkuntzan? europar kolonizatzaileenean? botere
      erlijiosoarenean?
    * Indigenen hizkuntza lokalean?

Askotan, hizkuntza bakarra hautatu beharrean, hizkuntza “hibrido” bat
erabiltzen dute, “tarteko” hizkuntza bat. Mehrezek halako hizkera baten alde
egiten du, eta “munduko hizkuntza handi” baten eta “hirugarren munduko
hizkuntza lokal” baten arteko hizkuntza tarteko bat proposatzen du.

TESTU HIBRIDOAK: Horrela, testu hibridoak sortzen dira, mestizatuak (métissés),
non hainbat hizkuntza elkarrekin nahasten diren, zeinu-sistema batetik bestera
etengabe migratuz: arabea, frantsesa, bereberea, espainola… (Assia Djebar,
Abdelwahab Meddeb, Tahar Ben Jelloun, Abdelkebir Khatibi…).

ITZULPEN TEORIA TRADIZIONALEKez dute balio:

- Teoria tradizionalak: SHn idatzitako ST arrotza  XHra itzuli behar da
- Teoria postkolonialak: ST ez da hizkuntza bakar batean idatzi, tarteko
hizkuntza batean baizik, eta, beraz, SH eta XH tarteko espazio bat okupatzen
du.

- Teoria tradizionalak: ST = originala / XT = itzulpena
- Teoria postkolonialak: ST = itzulpena. Itzulpena idazketa originalean bertan
dago presente

Horrelako hizkuntza mestizatu batean idatzitako literatura baten helburua:
    * Hierarkiak irauli:
          o dominatzailea eta menpekoa elkarrenganatu
          o mundu sinboliko desberdinak nahasi
          o interdependentzia moduko bat sortu
    * Mundua hizkuntza bakar batean irakur daitekeelako ideia irauli: Ez da
      nahikoa hizkuntza bakar bat jakitea (hizkuntza hori oso zabaldua eta
      dominantea izanik ere). Testu hibrido hauek irakurri eta ulertzeko,
      nahitaez eleanitza izan beharra dago.
5.3.3. Itzulpena Europa barruko “kolonietan”

- Orain arte ikusi ditugun autore postkolonialen azterketak: Europak itsasoz
bestaldera zituen koloniak aztertu: Amerika, Afrika, Asia, Ozeania.

- 1990eko hamarkadaren bigarren erdian: Hainbat ikertzaile Europaren “barne-
kolonialismoa” agerian jartzen eta itzulpenaren teoria postkolonialak Europako
hainbat herri zapaldutan aplikatzen hasi ziren.


5.3.3.1. Irlanda

Hori egiten lehenetakoa: Michael Cronin (1996)Translating Ireland

    * Teorialari postkolonialen ikuspegia_hertsiegia: Europa VS Mundu Berria
    * Irlandan (Europa barruan), irlanderaren_eta_ingelesaren arteko borroka
      linguistiko eta politikoak.  Itzulpenak funtzio desberdinak,
      kolonizatzaileen / kolonizatuen intereserako.

Maria Tymoczko (1999)Translation in a Postcolonial Context, Early Irish
Literature in English

XIX. eta XX. mendeetan irlanderazko lanak ingeleseratu dituzten zenbait
itzultzaile aztertzen ditu  itzulpenak zertarako?

    * kultura zapaldua (irl) nagusiaren (ing) arau eta balioetara moldarazteko
    * zapalduen erresistentziarako

Adibidez:

- XVII. mendean, hainbat patroziniomotak (hezkuntza-sistemak, aristokraziak,
elizak…) ingeleserako itzulpena sustatu zuten, ekonomikoki eta politikoki
lagunduz ingelesaren erabilera bultzatzen zutenei.

- XVIII. eta XIX. mendeetan, aldiz, irlandar testuen ingeleserako itzulpenak
irlandar_idazle_eta_itzultzaileek berek egiten zituzten, hain zuzen ere
Ingalaterrak ekoitzitako Irlandaren historiaren eta literaturaren ikusmoldeei
aurre egiteko eta beren kultura defendatzeko helburuz. Ahalegin horrek, ordea,
ironikoki, Irlandan ingeles hizkuntza indartzea ekarri zuen, irlanderaren
kaltetan.

- XX. eta XXI. mendeetan ere, itzulpenak auzi politikoa izaten jarraitzen du
Irlandan, non bi hizkuntzak elkarrekin bizi diren.  Cronin:

    * Botere kolonial ohiaren (ing) indar ekonomikoak eragin kaltegarria dauka
      irlandar kulturan: Londreseko argitaletxe ingelesek erabakitzen dute zein
      irlandar testu (irlanderatik ingelesera itzuliak nahiz ingelesez sortuak)
      itzuli Europako beste hizkuntzetara. Helburu autorial eta ekonomikoak
      baizik ez dituzte, eta ez dira arduratzen Irlandaz eraikitzen duten
      irudiaz.

    * Ezinbestekoa da Irlandak berak bere gain hartzea bere literaturaren
      errepresentazioaren zeregina.


5.3.3.2. Quebec

Europaren “barruko” kolonia ez izan arren, Quebecen kasua ere berezia da teoria
postkolonialen barruan, non europar kolonizatzaileek eramandako bi hizkuntza
nagusi (frantsesa eta ingelesa) etengabeko gatazkan aurkitzen diren, ez soilik
beraien artean, baita beste hizkuntza / hizkera batzuekin ere.

Sherry Simon (1994)Le trafic des langues
1960-1970 hamarkadetan itzulpena bi modutara ikusten zen Quebecen:

- Batetik, arrisku moduan; izan ere, testu gehienak ingelesez sortzen ziren,
eta gero itzultzen ziren frantsesera. Xede-hizkuntza pentsamendu arrotzaren
elementu eta espresioz kutsatzeko arriskua ikusten zen, beraz, eta xede-
kulturaren akulturazioaren beldurra zegoen. Benetako kultura, librea,
autentikoa, jatorrizko sorkuntzarekin baizik ezin zela lortu uste zen,
frantsesez idatziz, alegia.

- Bestetik, aurreko egoerari aurre egiteko, itzulpena erresistentzia moduan
erabiltzen zen: literatura-lan arrotzak erabat desitxuratuz eta Quebec-eko
egoerara moldatuz, hizkuntza eta kontzientzia nazional bat sortzeko eta
indartzeko erabiltzen zen itzulpena, Frantziako hizkuntza- eta kultura-
arauetatik desberdindua.

Simonek, kulturaren definizio postmodernoago batean oinarrituz, bi joera
muturreko horien arteko irtenbide bat proposatzen du, eta hibridotasunaren alde
egiten du:

    * Ez dago kultura itxi eta aldaezinik

    * Kulturen arteko harreman eta interakzioek sorkuntza berriak sortzen
      dituzte

    * Aniztasunaren aurrean, muturreko bi joera baztertzen ditu hibridotasunak:
- Homogeneizazioa edo desberdintasunen ezabatzea
- Hiper-diferentziazioa edo integrismoa

TESTU HIBRIDOAK:
Quebeceko autore askoren testuetako frantsesa ingelesezko hitz eta espresioez
“kutsatuta” egoten da maiz. Eta gero eta nabariagoak dira, halaber, munduko
txoko guztietatik etorritako immigranteen hizkuntzen arrastoak ere.


5.4. Itzulpen-teoria feministak

Teoria postkolonialek jatorrizkoa Europarekin eta itzulpena koloniarekin
identifikatzen dituen ikuspegia kritikatzen duten bezala, teoria feministek
jatorrizkoa gizonarekin eta itzulpena emakumearekin lotu izan dela salatzen
dute  “les belles infidèles”:

    * jatorrizko_testuamaskulinoa da, eta, ondorioz, ahalguztiduna;
    * itzulpena, berriz, femeninoa da, eta, beraz, jatorrizko maskulinoari
      fideltasuna zor dion izaki esaneko eta otzana.

Itzulpenteoria feministak, ordea, ez du bereizketa dualista hori onartuko, eta
bi mutur horien arteko espazio bisexualean kokatzen du itzulpena, teoria
postkolonialek ere aldarrikatu izan duten hirugarren espazio berri horren alde
eginez.

Esan daiteke itzulpen-teoria feministek Frantzian izan zutela jatorria, eta
Ipar Amerikan garatu zirela (bereziki Kanadan):

5.4.1. Frantziako feministak

Feminismo modernoa 1970eko hamarkadan sortu zen, Frantzian, besteak beste
feminista hauen lan eta aldarrikapenei esker:

    * Hélène Cisoux: Frantsesa, Frantziaren menpeko Algerian jaioa
    * Julia Kristeva: Bulgarian jaioa baina 25 bat urterekin Frantziara joana
    * Luce Irigaray…): Bruselan jaioa baina 30 bat urterekin Frantziara joana

Hizkuntzaren eta literaturaren alorrean, feminismo modernoak hainbat gauza
salatu zituen:

-_Emakumeak_ahaztuta egon dira Mendebaldeko tradizioan (patriarkatua):
    * Kanon literarioak gizonezkoen lanek osatzen dituztenez, haien ahotsak
      bakarrik iritsi zaizkigu.
    * Hainbat feministak idazketaren historiako emakumeak erreskatatu eta
      ezagutarazteari ekin zioten (idazleak, itzultzaileak, zientzialariak…).

-_Hizkuntza_gizonezkoek kontrolatu dutenez, gizonen esperientziak, ideiak eta
errealitateak irudikatzeko baizik ez du balio:
    * Hizkuntzan ageri den sexismoa eta patriarkatuaren zantzuak agerian jarri.
    * Historian ahaztuta gelditutako emakume idazleen idazkera aztertu.

-_Écriture_féminine: Hizkuntza konbentzional horren izaera patriarkala
iraultzeko, idazkera moldatu eta “feminizatzeari” ekingo diote, emakumeen
esperientziak espresatzeko balioko duen idazkera_femeninoa proposatuz:

    * Hitzen esanahia ez dela zerbait absolutua eta finkoa salatuko dute,
      baizik eta guztiz manipulagarri eta aldagarria. Orain arte, hitzen
      esanahia patriarkatuaren botereak kontrolatu du; bada garaia emakumeek
      hitzak beren modura erabiltzeko.


    * Hainbat estrategia:
          o Hitzen esanahi tradizionala irauli
          o Polisemia
          o Hitz-jokoak
          o Testu eleanitzak

    * Helburua: diskurtso dominantea (irakurketa “erraz eta atseginekoa”,
      elebakarra, interpretazio bakarrekoa…) iraultzea.

5.4.2. Quebeceko idazle feministak(Écriture au féminin)

Frantzian sortutako feminismo moderno horrek oihartzun handia izan zuen Ipar
Ameriketan, bereziki Quebeceko idazle feministengan.

Diskurtso dominante patriarkala irauli eta transformatzeko ahalegin horretan,
Quebeceko hainbat emakumezko idazlek itzulpenera jo zuten, itzulpena baita
transformaziorako espaziorik egokienetakoa. Ez da kasualitatea itzulpen
feminista Quebecen sortu izana eta ez Ipar Amerikako beste edozein lekutan:
frantsesaren eta ingelesaren arteko botere-harreman asimetrikoez jakitun,
Quebeceko emakume idazleak hierarkia bikoitz bati egin behar zioten aurre:

- HIZKUNTZA: ingelesa (boterearena) VS frantsesa (herriarena)
- GENEROA: idazkera maskulinoa (patriarkatua, boterea) VS emakumeena

Mendebaldar tradizio patriarkatuari aurre egiteko eta hizkuntza zapalduaren
(frantsesa) eta genero zapalduaren (emakumea) alde egiteko, Quebeceko idazle
feministek hainbat estrategia linguistiko-literario erabili zituzten:

    * Testuak berrirakurri (orain arteko irakurketak gizonezkoen interpretazio
      eta itzulpenen bidez iritsi zaizkigulako)

    * Testuak itzuli, berridatzi eta birmoldatu: emakumeen ahotsa ikusgarri
      eginez

    * Testu berri “hibridoak” sortu, ez emakumeena ez gizonena ez den “3.
      hizkuntza bisexual” batean (idazleetako asko lesbianak: Nicole Brossard,
      Louise Maheux-Forcier, Marie-Claire Blais, Michèle Mailhot, Jovette
      Marchessault...):
- Hizkuntza-nahasketa
- Genero-nahasketa
- Polisemia
- Itzulpen-sorkuntza
- Hitz-jokoak
- Neologismoak
…


5.4.3. Kanada anglofonoko itzultzaile feministak

1980ko hamarkadan, Kanadako feminismo anglofonoaren eta quebectarraren arteko
gerturatze bat egon zen. Itzultzaile anglofonoek, feminista quebectarren lanez
interesaturik, lan haiek ingelesera itzultzeari ekin zioten: Woman identified
translation: (Barbara Godard (1990), Susanne de Lotbinière-Harwood (1991),
Luise von Flotow (1997).

Helburu nagusia zen Quebeceko idazkera feminista hori irakurle eta idazle
anglofonoei helaraztea. Horretarako, idazle haien identitate femenino eta
feministaren zantzuak ahalik eta era markatuenean itzultzen zituzten, emakumeen
desberdintasun hori nabarmenduz.

Hori dela eta, feministarik erradikalenek defendatzen zuten idazle feministen
testuak emakumeek soilik itzuli behar zituztela, emakumeek soilik baitzeukaten
zilegitasuna testu feministak emakumeen ikuspegi batetik manipulatzeko.
Itzultzea ekintza politiko bat zela aldarrikatzen zuten, eta emakume
itzultzailearen egitekoa testuaren femeninotasuna ikusgarri egitea zela,
testuaren manipulazioaren zantzuak ikusgai jartzea.

Estrategia oso desberdinak erabili zituzten idazle quebectar feministen testuak
(espazio “bisexual” horretan idatzitakoak) ingelesera itzultzeko:

    * Oin-oharrak eta hitzaurreak

    * Hitz-jokoak modu sortzailean itzultzea


    * Hijacking (Von Flotow):Intentzio bereziki feministarik gabe idatzitako
      testu bat itzultzaile feministak bereganatu eta manipulatzea. Adb.:

          o Lotbinière-Harwood: Lisa Gauvinen Lettres d’une autre
            frantseseratzean, autoreak generiko maskulinoa darabilenean berak
            hizkuntza “zuzendu” egiten du: Québecois > Québecois-e-s

          o Godard: histoire > his/tory amantes > lovhers (Nicole Brossarden
            liburu baten izenburua)

    * Ingeles hizkuntza generodun bihurtu:
Lotbinière-Harwood: Frantsesez idazten duten emakumeek oso modu subertsibo eta
probokatiboan manipulatzen dute hizkuntza maskulino generikoaren erabilerari
aurre egiteko. Ingelesa ez da frantsesa bezain markatua genero bereizketaren
aldetik, baina Lotbinière-Harwoodek ingeles hizkuntza ere generodun bihurtzen
du hainbat joko linguistikoren bidez:

          o Nulle ne l’ignore, tout est langage > No oneignores the fact that
            everything is language
          o Les droits de l’homme > HuMan Rights
          o auteure > auther
          o aube > dawn  she


Horrela, agerian jarri nahi da ingelesean ere badagoela genero bereizketa.
Nahiz eta genero gramatikalik ez egon, genero bereizketak funtzionatzen du
ingelesez, maskulinoaren nagusitasunez. Maskulinoa jotzen da markarik gabeko
neutro moduan.

Antzeko zerbait egiten du Howard Scott-ek (Louky Bersianik-en L’Euguélionne
itzultzean):

          o Le ou la coupable doit être punie > The guilty one must be
            punished... whether she’s a man or a woman!


Kanadako itzultzaile feminista haien praktika iraultzaile horretatik joan ziren
garatzen itzulpen-teoria feministak. Esan liteke, kasu honetan, teoria hauek
beren aplikazioa baino beranduago sortu zirela. Praktika etorri zen lehenik,
eta gero (edo bateratsu) teoria.


Kritika

Itzulpen-teoria feministei, batez ere praktika subertsibo eta probokatiboenei,
hainbat kritika egin izan zaizkie. Besteak beste:

    * Elitista izatea: Haien itzulpenak irakurle-multzo oso mugatu bati
      zuzentzen zitzaizkien (elebidunak, bikulturalak, trebakuntza akademiko
      altu samarrekoak...). Ez ziren oso itzulpen pragmatikoak.
    * Esentzialista izatea: Emakumetasuna modu itxiegian definitzea, kontuan
      hartu gabe emakumetasuna bizitzeko modu asko eta asko daudela.
    * Kontraesankorra izatea: Itzulpenean esku-hartzeko eta testua birsortzeko
      zilegitasuna aldarrikatzen dute, baina aldi berean Quebeceko idazleen
      testu feministen espirituarekiko fideltasuna hartzen dute irizpidetzat.

Guztiarekin ere, itzulpen-teoria feministek generoaren eta hizkuntzaren arteko
harremanaren inguruko kontzientzia pizten lagundu dute, eta itzulpenaren
ikuspegi tradizionala goitik behera iraultzen. Testuak manipulatzeko
proposatzen dituzten estrategia guztiek testuinguru guztietarako balio ez duten
arren, itzultzaileei generoaren eraikuntzan eta deseraikuntzan daukaten
funtzioaz hausnartzeko aukera ematen diete.


                                                                             23

