



                                                                   OCW 2015- E.
Sevillano, E. Eraso 
1 
 
3. GAIA. AHOKO DETERMINATZAILE EKOLOGIKOAK 
 
 
 
1.  Mikroorganimoen elkarbizitza erregulatzen dituzten faktoreak 
1.1  Faktore fisiko- kimikoak 
1.2  Atxikidura, eransketa eta elkar- eransketako faktoreak 
1.3  Faktore nutrizionalak 
1.4  Ostalaria babesten dituen faktoreak 
1.5  Bakterioen arteko faktore antagonikoak 
2.  Ahoko mikrobiotaren alde onuragarria 
 
1.  MIKROORGANISMOEN  ELKARBIZITZA  ERREGULATZEN  DITUZTEN 
FAKTOREAK 
Ahoko 
determinatzaile 
ekologikoak 
ahoko 
mikrobiotaren 
konposaketa 
(kualitatiboa 
eta 
kuantitatiboa), 
garapena 
eta 
banaketa 
ekosistema 
desberdinetan, erregulatzen dituzten faktoreak dira.  
 
1.1 Faktore fisiko-kimikoak 
Ahoko  ekosistemen  faktore  fisiko-
  kimikoen  artean  tenperatura,  hezetasuna, 
pHa eta erredox potentziala bezalako faktoreak aurkitzen dira. 
  Tenperatura: Aho barrunbeko tenperatura gorputzeko tenperatura baino 
baxuagoa da, 35 eta 36 ºC en artekoa. Tenperatura hau mikroorganismo 
mesofiloen  hazkuntzarako  egokiena  da.  Hala  ere,  aho  barrunbeak 
tenperatura  aldaketa  garrantzitsu  asko  pairatzen  ditu,  batez  ere,  jaten 
ditugun  elikagaien  tenperaturaren  araberakoak.  Horrela,  badaude 
elikagai  batzuk  zero  graduko  tenperatura  dutenak  (i.e.  izozkiak)  eta 
beste  batzuk  50  gradu  baino  altuagoak  (edari  beroak).  Ahoko 
mikroorganismoak  tenperatura  aldaketa  hauek  jasan  behar  dituzte,  eta 
jasaten ez dituztenak hiltzen joango dira. 

                                                                   OCW 2015- E.
Sevillano, E. Eraso 
2 
 
  Hezetasuna:  Listuak  aho  barrunbeko  gainazal  guztiak  bustitzen  ditu, 
beraz,  ura  ahoko  ekosistema  guztietan  egongo  da.  Faktore  honek 
mikroorganismoen  hazkuntza  baimenduko  du,  ura  mikroorganismoen 
osagai  nagusiena  eta  metabolismoko  erreakzioak  egiteko  ezinbestekoa 
izanik. 
  Oxido-  erredukzio  potentziala:  Aho  barrunbean  mikroorganismo 
aerobio,  fakultatibo  eta  anaerobioak  hazten  dira.  Oxido-erredukzio 
potentzialak  oso  desberdinak  izango  dira  ekosistema  desberdinetan; 
horrela,  ekosistema  aerobioetan  (mingainaren  goialdean,  listuan  edo 
mukosetan),  30  eta  360  mVen  artekoa  izango  da,  eta  ekosistema 
anaerobioagoetan (ildo gingibalean), berriz, -360 mVtakoa.  
Ekosistema  batzuetan,  hala  nola  fisuretan,  hortzen  gune  proximaletan 
eta  ildo  gingibalean,  baldintza  anaerobioak  aurkituko  dira;  alde  batetik 
oxigenoa 
gune 
horietara 
ezin 
duelako 
sartu, 
eta 
bestetik, 
mikroorganismoen  metabolismoan  espezie  batzuk  oxigenoa  erabiliko 
dute oxido-erredukzio potentzial baxua sortuz.  
Oxigenoaren  disponibilitatea  oso  garrantzitsua  da  mikroorganismoak  
ekosistema 
desberdinetan 
banatzeko 
orduan. 
Hau 
dela 
eta, 
mikroorganismo  anaerobio  hertsiak  ez  dira  hain  ohikoak  izango  aho 
barrunbean,  eta mikroorganismo fakultatiboak,  berriz,  gehiengoa  izango 
dira egoera desberdinetara egokitzen direlako. 
  pHa:
  Listuak  erregulatzen  du  ahoko  pHa,  6,5  eta  7,5  artekoa  izanik. 
pHaren kasuan ere, aldaketa asko emango dira elikagai desberdinak jan 
ostean  edo  mikroorganismoen  metabolismoko  erreakzioen  ondorioz. 
Aldaketa  hauek  nabarmenak  dira,  batez  ere,  hortz-plakarekin 
erlazionatuta  dauden  ekosistemetan,  non  azukre  hartzigarriak  jan 
ondoren  azidoak  ekoiztuko  dira  pHa  5  baino  gutxiagokoa  izatera 
pasatuz.  Listuak  pHa  moteltzeko  gaitasuna  dauka,  eta  horrek 
gizakiarekin 
erlazionatuta 
dauden 
mikroorganismo 
gehiengoen 
hazkuntza  baimenduko  du,  pH  neutroetan  ondo  hazten  direnak.  Hala 
ere,  bat-
bateko  pH  jaitsiera  hauei  aurre  egiteko  eta  azidoen  presentzia 
jasateko  ahoko  mikroorganismoek  estrategia  desberdinak  garatu  behar 
dituzte. 

                                                                   OCW 2015- E.
Sevillano, E. Eraso 
3 
 
Hurrengo taulan mikroorganismoen hazkuntza aho barrunbean ahalbidetzen 
edo mugatzen dituzten faktoreak zerrendatzen dira: 
 
Mikroorganismoen  hazkuntza  baimentzen 
dituzten faktoreak 
Mikroorganismoen  hazkuntza  mugatzen 
dituzten faktoreak 
Tenperatura 
Listuaren osagai antibakterianoak 
Hezetasuna 
Garbiketa mekanismoak 
Oxido-erredukzio potentziala 
Elikagaien disponibilitatea gutxituta 
pHa 
pHaren bat-bateko jaitsierak 
Elikagaien disponibilitatea 
Zelula  epitelialen  ezkatadura,  murtxikapena, 
irensketa 
 
1.2. Atxikidura, eransketa eta elkar- eransketako faktoreak  
Mikroorganismoak etengabe sartzen dira aho barrunbera, eta kasu gehienetan 
azkar  irteten  dira  aho  barrunbetik  listuarekin  batera  murtxikatzerakoan, 
irensterakoan,  zelula  epitelialen  ezkatadurarekin  batera,  edo  hortzak 
eskuilatzerakoan.  Mikroorganismo  batzuk  hobi  eta  fisuretan  geldituko  dira 
atxikituta  erretentzio  mekanismoak  direla  medio.  Aho  barrunbean  geldituko 
diren  beste  mikroorganismo  batzuk  mekanismo  desberdinak  garatu  behar 
dituzte  atxikidura  lortzeko  eta  aipatutako  eliminazio  mekanismo  guztiei  aurre 
egiteko.   
Faktore  hauek  atxikidura,  eransketa  eta  elkar-  eransketako  mekanismoak 
izango  dira.  Atxikidura,  mikroorganismoek  ostalariaren  ehunetara  atxikitzeko 
mekanismoa  da.  Eransketa  mekanismoen  bidez  mikroorganismoak  espezie 
bereko  beste  mikroorganismoekin  elkartzen  dira;  eta  elkar-  eransketako 
mekanismoen  bidez  mikroorganismoak  haien  artean  atxikituko  dira,  nahiz  eta 
espezie  berekoak  ez  izan.  Hiru  mekanismo  hauen  bidez  mikroorganismoen 
multzoak  eratzen  dira  aho  barrunbeko  gainazalari  atxikituta  daudenak.  Hiru 
mekanismo hauek garrantzi berezia edukiko dute garbiketa mekanismoei aurre 
egiteko.  Gainera,  mikroorganismoen  banaketa  ekosistema  desberdinetan 
mikroorganismo horiek dauzkaten mekanismoen araberakoa izango da, beraz, 
erlazionatuta dago ekosistema desberdinetan agertzen den espezifizitatearekin, 

                                                                   OCW 2015- E.
Sevillano, E. Eraso 
4 
 
hortz-plakaren  eraketarekin  eta  aho-barrunbean  garatzen  diren  gaixotasun 
batzuen garapenarekin, hala nola txantxarra, gingibitisa eta periodontitisa. 
Mikroorganismoek,  ostalariaren  aho  barrunbeko  gainazaletara  atxikitzeko,  bi 
faktore  behar  dituzte:
  mikroorganismoen  partetik  molekula  bat,  orokorrean 
adhesina  izenarekin  ezagutzen  dena,  eta  ostalariaren  partetik  hartzaile  bat, 
adhesina  horrekin  elkartzeko.  Hartzaile  desberdinek  mikroorganismoen 
atxikidura  baimenduko  dute  gainazal  desberdinetara,  hala  nola  mukosara, 
hortzen  gainazaletara,  material  artifizialetara  edo  beste  mikroorganismoekin. 
Molekula  desberdinek  jokatu  ahal  dute  adhesina  moduan:  karbohidratoak, 
proteinak,  glukano  disolbagarri  eta  disolbaezinak,  glukosiltransferasak, 
glukanoak finkatzen dituzten  proteinak,  hartutako azaltxoarekin  elkartzen  diren 
proteinak, finbrietan dauden molekula proteikoak, azido lipoteikokoak 
(ALT), eta 
abar. 
Adhesina  hauek,  hartzaile  moduan  jokatzen  duten  osagai  batzuekin  elkartuko 
dira,  hala  nola,  glikokalixeko  karbohidratoak,  zelula  epitelialetako  fibronektina 
bezalako  glukoproteinak,  eta  esmalteari  eta  material  artifizialari  elkartuta 
dauden listuko glukoproteinak (hartutako azaltxoa eratuz). 
Atxikidura,  eransketa eta elkar-
  eransketako  mekanismoen  artean aipatzekoak 
dira hurrengo hauek: 
  Lektina-karbohidrato  loturak.  Lektinak  proteinetan  dauden  peptidoak 
dira  karbohidratoekin  elkartzen  direnak.  Osagarritasuna  behar  da  elkar 
eragiten  duten  lektina  eta  karbohidratoen  artean.  Hortz-plaka 
sortzerakoan  bakterioen  azalean  dauden  proteinak  edo  galaktosako 
residuoak  hartutako  azaltxoan  dauden  karbohidratoekin  elkartuko  dira. 
Mekanismo  honen  bidez  Streptococcus  mutans  edo  Streptococcus 
sanguis  espezieek  atxikidura  lortzen  dute.  Eransketa  eta  elkar-
eransketako mekanismoetan ere ager daiteke. 

                                                                   OCW 2015- E.
Sevillano, E. Eraso 
5 
 
 
                                                                          
                           Egileak: E. Sevillano, E. Eraso 
  Proteina- proteina loturak: Mikroorganismoen finbrietan aurkitzen diren 
proteinak  hartutako  azaltxoan  dauden  prolinan  aberatsak  diren 
proteinekin  elkartzen  dira.  Fenomeno  hau  atxikidura  eta  elkar-
eransketako  mekanismoetan  ematen  da.  Elkar-  eransketan  espezie 
desberdinetako  bakterioek  hartzen  dute  parte,  heterogeneoak  diren 
bakterioen multzoak eratuz. 
  Glukanozko  zubiak.  Lotura  hauetan  glukanoak  hartuko  dute  parte 
(batez  ere  glukano  disolbaezinak,  disolbagarriak  erraz  degradatzen 
direlako),  gainazaleko  proteinak,  glukanoak  finkatzen  dituztenak,  eta 
glukosiltransferasa  entzimak.  Lotura  mota  hau  Streptococcus  mutansek 
erabiltzen  du  gainazal  gogorretara  atxikitzeko.  Glukosiltransferasa 
entzimek  glukanoak  ekoizten  dituzte,  bakterioen  gainazaletan  atxikituta 
edo  jariatuak  izan  daitezkenak.  Jariatutako  glukanoak  gainazaletako 
proteinekin elkartu ahal dira eta lotura moduan jokatu. 
  Azido lipoteikokoen bidezko loturak (ALT). Azido hauek bakterio gram 
positiboen  horma  zelularraren  polimero  anionikoak  dira.  Osagai  hauen 
mutur  hidrofiloen  karga  negatiboak  mikroorganismoei  kaltzio  eta  fosfato 
ioei  atxikitzeko  baimentzen  die,  edo  hartutako  azaltzoan  dauden 
glukoproteinen sulfato taldeei. 

                                                                   OCW 2015- E.
Sevillano, E. Eraso 
6 
 
 
                                                                            
           Egileak: E. Sevillano, E. Eraso
 
  Atxikidura  epitelioen  gainazaletara.  Fibronektina  listuan  dagoen 
glukoproteina  da  zelula  epitelialak  estaltzen  dituena,  eta  bakterioen 
adhesinen  hartzaile  moduan  jokatzen  duena.  Aho  barrunbeko  ohiko 
bakterioak  glukoproteina  honekin  elkartzen  dira,  eta  horrela  ahoko 
ohikoak  ez  diren  bakterioek  ez  dute  aurkituko  leku  librerik  atxikidura 
lortzeko.  Hau  horrela  izanik,  mikroorganismo  patogenoen  kontrako 
babesa ematen du. 
  Erretentzio mekanismoak. Mikroorganismo asko aho barrunbeko gune 
desberdinetan geldituko dira erretenituta inolako atxikidura mekanismorik 
eduki  gabe,  hala  nola,  hobietan,  fisuretan,  hortzen  gune  proximaletan, 
protesien  inguruan,  ildo  gingibalean,  poltsa  periodontalean  edo 
txantxarrak  sortutako  lesioetan.  Beste  mikroorganismo  batzuk  gelditzen 
dira  hortz  plakan  parte  hartzen  duten  beste  mikroorganismoen  artean 
inolako eransketa edo elkar- eransketa mekanismorik eduki gabe. 
 
1.3. Faktore nutrizionalak 
Aho  barrunbeko  mikroorganismoen  hazkuntzarako  beharrezkoak  diren 
elikagaiak barruko iturritik edo kanpoko iturritik datoz. 

                                                                   OCW 2015- E.
Sevillano, E. Eraso 
7 
 
1.3.1. Barruko iturriak 
Elikagai desberdinek listutik eta ildo gingibalean jariatzen den likido gingibaletik 
datoz. Honetaz aparte, ezkatatzen diren epitelioko zelulek ere elikagai moduan 
jokatuko dute. 
Listuan  dagoen  elikagai  kontzentrazioa  oso  baxua  da;  karbohidrato  sinpleen 
artean  glukosa  nagusitzen  da,  dietatik  eta  listuaren  glukoproteinaren 
degradazio entzimatikoak sortutakoa dena, hala era kopuru baxuetan agertzen 
da.  Kopuru  handiagoetan
,  kaltzio,  fosfato,  sodio,  potasio,  sulfato,  amoniako… 
bezalako osagai inorganikoak aurkitzen dira. 
Ildo  gingibala,  suerotik  dator,  eta  detektatzen  diren  osagaien  artean  albumina, 
glukoproteinak,  lipoproteinak,  fosfatoa,  sodioa,  kaltzioa,  magnesioa,  fosfato 
inorganikoak eta beste osagai batzuk daude. 
Ezkatatzen  diren  zelula  epitelialak  apurtzerakoan  elikagaiak  askatzen  dira, 
baina gehienak irentsita izango dira. 
1.3.2. Kanpoko iturriak 
Dietatik  datozen  elikagaiak  oso  debora  gutxi  iraungo  dute  aho  barrunbean, 
beraz  horien  erabilera  ahoko  mikroorganismoen  partez  mugatua  izango  da. 
Garrantzitsuenak,  erretentzio  mekanismoen  bidez  aho  barrunbean  gelditzen 
direnak izango dira, edo maiz hartzen diren elikagaiak ere. 
1.3.3 Interbakerianoak 
Aho  barrunbeko  mikroorganismoentzat  garrantzitsuenak  diren  elikagai  iturriak 
beste  mikroorganismoen  degradaziotik  edo  beste  mikroorganismoek  sortutako 
produktuak izango dira. 
Mikroorganismo batzuk lehen aipatutako iturrietako elikagaiak erabiliko dituzte, 
eta  haien  metabolismoko  erreakzioen  bidez  beste  mikroorganismoak  erabiliko 
dituzten osagaiak ekoiztuko dituzte. 
Makromolekulak  degradatuak  izan  behar  dira  mikroorganismoak  erabil  ahal 
izateko.  Degradazio  prozesu  honetan  entzima  batzuk  hartzen  dute  parte, 
adibidez listuko amilasa; hala ere, garrantzi handiagoa edukiko dute bakterioek 

                                                                   OCW 2015- E.
Sevillano, E. Eraso 
8 
 
ekoizten  dituzten  exoentzimek  lan  hau  burutzeko.  Honen  adibidea 
estreptokokoek  ekoizten  dituzten  glukosidasak  eta  neuramidasak  dira, 
karbohidratoak  degradatzen  dituzte  eta  ondoren  beste  mikroorganismoek 
erabiliko dituzte. 
Honetaz gain, mikroorganismoek osagai intrazelularrak jariatzen dituzte, alboko 
mikroorganismoek  erabiliko  dituztenak.  Elkar  erlazio  hauek  gero  eta 
garrantzitsuak izango dira mikroorganismo-komunitate handia dagoenean gune 
txiki  batean,  hortz-
plakan  edo  ildo  gingibalen  gertatzen  den  moduan.  Osagai 
batzuk  beharrezkoak  dira  beste  mikroorganismoen  hazkuntzarako,  beraz, 
lehenengo  mikroorganismo  hauek  egon  behar  dira  bigarrenak  hazteko.  Beste 
osagai  batzuk,  hala  nola  bakterio  metabolismo  askotan  sortzen  den  karbono 
dioxidoa beste espezie batzuen hazkuntza baimenduko du. 
Bestalde,  jariatzen  diren  substantzia  asko  toxikoak  dira  ostalariaren 
ehunentzako  eta  beste  batzuk  ekintza  desmineralizatzailea  edukiko  dute  ehun 
gogorretan. 
 
1.4. Ostalaria babesten duten faktoreak 
Ostalariak  aho  barrunbeko  mikrobiotaren  efektu  negatiboak  ekiditeko 
mikroorganismoen sarrera murrizten du faktore desberdinen bidez. 
Faktore  horien  artean  mukosaren  osotasuna,  epitelioko  ezkatadura,  ehun 
linfoideen  produktuak  eta  likido  gingibala,  listuaren  ekintza,  eta  murtxikapena 
eta  irensketa  bezalako  mekanismoen  bidez  mikroorganismoak  digestio  bidera 
bultzatuak izaten dira. 
Aho  mukosaren  geruza  desberdinen  osotasuna  muga  bat  izaten  da 
mikroorganismoen sarrera ekiditeko. Sistema immuneko elementuak, hala nola 
mukosei atxikitutako ehun linfoidea, linfozitoak, makrofagoak
edo antigorputzak, 
gainazaletako geruzak zeharkatzea lortzen dituzten mikroorganismoen kontrako 
babesa lortzeko laguntzen dute. 

                                                                   OCW 2015- E.
Sevillano, E. Eraso 
9 
 
Epitelioaren  ezkatadura  mikroorganismoen  kopurua  murrizten  du,  zelulei 
atxikituta 
dauden 
mikroorganismoak 
irentsita 
izango 
dira 
zelulak 
ezkatatzerakoan. 
Listuak babes ekintza dauka; alde batetik, aho barrunbeko garbiketa mekanikoa 
egiten du, bestetik koagulazio faktoreak dauzka koagulazio prozesua azkartzen 
dutenak  eta  horrela  mikroorganismoen  sarrera  submukusara  ekiditen  da. 
Honetaz 
gain, 
pHa 
moteltzeko 
gaitasuna 
dauka, 
eta 
substantzia 
antimikrobianoak  ditu,  hala  nola  lisozima,  laktoferrina,  laktoperoxidasa, 
immunoglobulinak  (batez  era  jariatutako  A  immunoglobulina),  konplementu 
sistemako  proteinak,  eta  neutrofiloak  edo  linfozitoak  bezalako  beste  osagaiak 
ere. 
Bestalde,  likido  gingibala  osagai  desberdinak  edukiko  ditu  osasun  eta 
gaixotasun  egoeratan.  Azken  honetan  kantitate  handiagoan  jariatzen  da,  eta 
immunoglobulinak  (IgG,  IgA  eta  IgM  motakoak),  konplementu  sistemaren 
proteinak,  zitokinak,  neutrofiloak,  B  eta  T  linfozitoak,  makrofagoak  eta  zelula 
plasmatikoak presente egongo dira. 
 
1.5. Bakterioen arteko faktore antagonikoak 
Mikroorganismoen  artean  ematen  diren  interakzio  batzuk  kaltegarriak  dira 
mikroorganismo batzuentzako, bere hazkuntza inhibituz. 
Ekintza  hauek  desberdinak  izan  daitezke;  elikagaiak  lortzeko  lehiak, 
oxigenoaren  murrizketa  metabolismo  erreakzioen  bidez,  edo  substantzia 
toxikoen ekoizpena,  beste mikroorganismoentzako  kaltegarriak izango direnak. 
Mikroorganismo  desberdinek  ekoizten  dituzten  produktu  toxikoen  artean 
hidrogeno  peroxidoa,  azidoak,  amoniako  edo  hidrogeno  sulfuroen  bezalako 
substantziak  aurkitzen  dira,  beste  mikroorganismoen  gainean  efektu  toxikoa 
edukiko dituztenak. 
Estreptokoko  espezie  batzuk,  hidrogeno  peroxidoa  ekoizten  dute,  eta  ekintza 
toxikoa  edukiko  du  inguruan  dauden  beste  bakterio  batzuentzako,  osagai  hau 
eliminatzeko sistema bereziak ez dituztenak. 

                                                                   OCW 2015- E.
Sevillano, E. Eraso 
10 
 
Mikroorganismo  batzuen  metabolismoan  azido  azetico,  butiriko,  edo  formiko 
bezalako  osagaiak  ekoizten  dira;  pHa  jaitsiko  dute  eta  ondorioz  beste 
mikroorganismoen hazkuntza inhibituko da. 
Oxigenoaren  erabilerari  dagokionez,  bakterio  aerobio  eta  anaerobio 
fakultatiboek bizileku anaerobioak sortuko dituzte oxigenoa agortzen dutenean. 
Ondorioz,  mikroorganismo  aerobio  hertsien  hazkuntza  inhibituko  da 
anaerobioena baimenduz. 
Beste  mikroorganismo  batzuk  ekintza  antimikrobianoa  duten  produktuak 
ekoiztuko  dituzte,  hala  nola  bakteriozinak,  beste  mikroorganismoen  hazkuntza 
inhibituz. 
 
2.  AHO MIKROBIOTAREN ALDE ONURAGARRIAK 
Aho mikrobiotako mikroorganismoak, mikroorganismo patogenoen kolonizazioa 
ekiditzen dute, gainazal desberdinetan atxikituta agertzen direnez, ez dute leku 
librerik  lagatzen  mikroorganismo  patogenoak  atxikidura  lortzeko.  Gainera 
sistema  immunea  estimulatzen  dute;  horrela,  adibidez,  viridans  taldeko 
estreptokokoen  kontra  garatzen  den  erantzun  immunea  Streptococcus 
pneumoniaeren kontrako babesa emango du. 
Aho  barrunbean  aurkitzen  diren  mikroorganismo  batzuk  bitaminak  ekoizten 
dituzte. 
 
