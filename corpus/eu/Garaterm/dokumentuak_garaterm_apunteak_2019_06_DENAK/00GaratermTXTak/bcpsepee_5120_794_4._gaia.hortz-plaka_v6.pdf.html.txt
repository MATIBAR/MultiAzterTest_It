



                                                                    OCW 2015-
 E. Sevillano, E. Eraso 
1 
 
4. GAIA. HORTZ- PLAKA 
 
 
1.  Definizioa eta motak 
2.  Plaka supragingibala 
3.  Plaka subgingibala 
4.  Hobi eta fisuretako plaka 
5.  Plaka proximala 
6.  Erroetako plaka 
7.  Hortz-plaka kontrolatzeko oinarri mikrobiologikoak 
 
1.  DEFINIZIOA ETA MOTAK 
Hortz- plaka bakterioez eta  hauek ekoiztutako produktuez osatutako biogeruza 
da, hortzen gainazaletara atxikituta aurkitzen dena. 
Kokapenaren arabera hortz-plaka mota desberdin bereiz daitezke:  
1.  Supragingibala: 
a.  Gainazal lauetakoak. 
b.  Proximala. 
c.  Hobi eta fisuretakoa. 
2.  Subgingibala. 
3.  Erroetakoa. 
Hortz-plaka mota bakoitzak ezaugarri mikrobiologiko eta biokimiko desberdinak 
aurkeztuko ditu, nahiz eta askotan desberdintasun hauek oso nabariak ez izan. 
Plaka  supragingibala  ohikoena  da,  eta  erroteako  plaka,  berriz,  bakarrik 
agertuko da aurreko gaixotasun batengatik erroak bistan geratzen direnean. 
2.  PLAKA SUPRAGINGIBALA 
Plaka  supragingibala  hortzoia  eta  hortzak  elkartzen  diren  lekuan  sortuko  da. 
Bere osaketan % 80a ura eta % 20a fase solidoa izango da. Fase solido honek 

                                                                    OCW 2015-
 E. Sevillano, E. Eraso 
2 
 
batez  ere  bakterioez  
(%70a)  eta  matrize  organikoz  edo  azelularraz  sortuta 
izanik. 
Plaka  supragingibalaren  bilakaera  fase  desberdinetan  ematen  da.  Hasieran 
hartutako azaltxoa eratzen da, eta ondoren, bakterioen kolonizazioa hasiko da. 
-  Hartutako azaltxoaren eraketa 
Garbiketa sakona egin eta hurrengo minutuetan hartutako azaltxoaren eraketa 
hazten  da.  Hartutako  azaltxoa,  hortzak  eta  mukosaren  gainazalak  estaltzen 
sortzen  den  geruza  azelularra  da,  listuatik  etorritako  proteinaz  eta 
glukoproteinaz osatuta. 
 
 
                                                                            
             Egileak:  E. Sevillano, E. Eraso
 
-  Lehenengo kolonizazioa 
Hartutako  azaltxoa  eratzen  denean,  mikroorganismo  aintzindariak  hazten  dira 
geruza  hori  kolonizatzen.  Listuan  dauden  mikrobiotako  bakterioak  edo 
ezkatatutako  zelula  epitelialetan  dauden  mikroorganismoak  izaten  dira 
hartutako  azaltxoan  atxikitzen  diren  mikroorganismo  aitzindariak,  atxikidura 
mekanismoen  bidez.  Ondoren,  beste  mikroorganismo  batzuk  elkartuko  dira 
eransketa eta elkar-eransketa mekanismoen bidez. 
Lehenengo  kolonizatzailea  Streptococcus  sanguis  bakterioa  izaten  da,  lektina 
karbohidrato  loturen  bidez  hortzen  gainazaletara  elkartzen  dena.  Beste 
mikroorganismo  aintzindari  bat  Actinomyces  naeslundii  izaten  da,  proteina-
proteina  loturen  bidez  atxikitzen  dena.  Ondoren,  mikroorganismo  aitzindari 
proteinak 
azukreak 
listua 

                                                                    OCW 2015-
 E. Sevillano, E. Eraso 
3 
 
hauekin  beste mikroorganismo batzuk  elkartuko  dira,  hala  nola,  Streptococcus 
mitis,  Streptococcus  gordonii,  Rothia  dentocariosa,  Neisseria  spp.  edo 
Corynebacterium  matruchotii  eransketa  eta  elkar-eransketa  mekanismoen 
bidez.  Mikroorganismo  hauek  aerobioak  dira,  batez  ere,  momentu  honetan 
plaka  fina  denez  ez  dira  ematen  anaerobio  hertsiak  hazteko  behar  diren 
baldintzak.  Behin  atxikituta,  mikroorganismo  hauek  aktiboki  hazten  dira 
ugaltzen. 
 
 
                                                                            
                   Egileak:  E. Sevillano, E. Eraso
 
-  Bigarren kolonizazioa 
Hiru-
  bost  egun  pasa  eta  gero,  mikroorganismo  hauen  hazkuntza  dela  eta, 
mikrokoloniak  eratzen  dira.  Mikrokolonia  horien  barrualdean  oxigenoaren 
konzentrazioa  gero  eta  baxuagoa  izango  da,  eta  gainera,  bakterioen 
metabolismoan  ekoizten  diren  produktu  desberdinak  pilatzen  joaten  dira. 
Baldintza  berri  hauen  ondorioz  espezie  berri  batzuk  kolonizatu  ahalko  dute 
hortzen  gainazala,  eta  beste  batzuk  desagertzen  joaten  diren  heinean.  Fase 
honetan, bakterio anaerobio hertsiak
hasiko dira ugaltzen plakaren barrualdean, 
beste  bakterioek  oxigenoa  agortu  egin  dutelako.  Kanpoaldean  estreptokoko 
generoko  espezie  desberdinak  dira  nagusi.  Fase  honetan  Fusobacterium, 
Streptococcus sanguis 
 
Lehenengo 
kolonizatzailea 
 
Lektina-karbohidrato 
loturen bidez 
 
 
 
 
 
 
Actynomyces naeslundii 
 
Proteina- proteína 
loturen bidez  
Streptococcus mitis 
Streptococcus gordonii 
 
 
 
 
  
Corynebacterium 
 
Elkar-eransketa 
mekanismoen bidez 

                                                                    OCW 2015-
 E. Sevillano, E. Eraso 
4 
 
Porphyromonas  edo  Prevotella  bezalako  bakterioak  agertuko  dira,  proteina-
proteina  loturen  bidez  hartutako  azaltxoari  atxikitzen  direnak.  Kanpoaldean 
beste  mikroorganismo  batzuk  elkartuko  dira  jada  daudenekin  eransketa  eta 
elkar-eransketa mekanismoen bidez. 
 
                                                                            
     Egileak:  E. Sevillano, E. Eraso
 
-  Plaka helduaren konposaketa 
Plaka  heldua  bigarren  edo  hirugarren  astean  finkatzen  da.  Bakterio 
fakultatiboak nabarmenduko dira, batez ere  Actinomyces bezalako bazilo gram 
positiboak,  eta  Streptococcus  generoko  espezie  desberdinak  
(  S.  sanguis,  S, 
mitis,  S.  gordonii  eta  S.  oralis).  Portzentaje  baxuagoetan  Veillonella, 
Porphyromonas  edo  Prevotella  bezalako  bakterio  anaerobioak  aurkitzen  dira, 
eta barruko guneetan treponema batzuk ere detektatu ahal dira. Gune hauetan, 
oxigenoaren  erabilgarritasuna  ez  ezik,  elikagaiarena  ere  gutxituta  dago,  eta 
hutsik dauden espazioak bereiz daitezke bakterio batzuen autolisia dela eta. 
Hurrengo  taulan,  plaka  helduan  agertzen  diren  bakterioak  eta  portzentajeak 
zehazten dira: 
 
 
 
 
Gero eta oxigeno gutxiago 
barrualdean 
 

                                                                    OCW 2015-
 E. Sevillano, E. Eraso 
5 
 
Taula 1. Plaka helduan agertzen diren bakterioak eta portzentajeak. 
Bakterio mota 
Aerobioak 
Fakultatiboak 
Anaerobioak 
Koko gram + 
 
%  37a  Streptococcus 
(S.  sanguis,  S.  mitis, 
S,  gordonii  eta  S. 
oralis) 
% 
0,1a 
(Peptococcus, 
Peptostreptococcus) 
Koko gram 
– 
% 1,8a Neisseria 
 
% 12a Veillonella 
Bazilo gram + 
% 
0,1a 
Rothia 
dentocariosa 
% 
40a 
(% 
23a 
Actinomyces,  %  9a 
Propionibacterium 
% 0,9a (Eubacterium) 
Bazilo gram 
– 
 
% 3a Aggregatibacter  % 
3a 
Prophyromonas, 
Prevotella 
Treponemak  
 
 
% 1a 
Onddo 
eta 
protozooak 
% 0,05a 
 
 
 
-  Mineralizazio fasea: Lertzoaren eraketa 
Plaka  heldua  finkatuta  dagoenean  eta  egunak  pasa  ahala,  oxigenoa  eta 
elikagaiak agortzen joaten dira, eta honekin batera mikroorganismoen heriotza 
ematen  da.  Listutik  etorritako  fosfato  eta  kaltzio  ioiak  pilatzen  dira,  eta  plaka 
harri  bihurtzen  da,  lertzoa  eratuz.  Lertzoa  ere  beste  izen  batzuekin  ezagutzen 
da,  kalkulua  edo  tartaroa,  besteak  beste.  Mineralizazio  prozesu  hau  epe 
aldakor  batean  ematen  da,  egun  batzuetakoa  edo  aste  batzuetakoa  izan 
daitekeena. 
Lertzoa hortzetan tinko atxikituta ikusten diren agregatu horixkak edo txurizkak 
dira.  Bere  konposaketan  %  70-80a  gatz-mineralak  daude,  proteina, 
karbohidrato eta lipido (gutxiago) bezalako substantzia organikoekin batera. 

                                                                    OCW 2015-
 E. Sevillano, E. Eraso 
6 
 
Behin  lertzoa  sortuta,  bere  gainetik  hartutako  azaltxo  berri  bat  sortzen  haziko 
da; eta horrela, estruktura osoaren lodiera handitzen joango da. Honek hortzoia 
eta  hortzaren  arteko  banantzea  baimenduko  du,  eta  honen  ondorioz, 
mikroorganismoak  leku  berri  bat  edukiko  dute  atxikudura  lortzeko,  eta  ildo 
gingibaletik bera hedatuko dira. 
 
3.  PLAKA SUBGINGIBALA 
Plaka subgingibala ildo gingibalean kokatzen dena da. Ildo gingibalak baldintza 
selektiboak  azaltzen  ditu,  hala  nola  pH  alkalinoagoa  edo  oxido-
erredukzio 
potentzial baxuagoa. Gainera, gune honetan plasmatik datorren likido gingibala 
ekoizpen  da,  immunoglobuliak  edo  osagai  nutrizionalak  dituena.  Ildo 
gingibalaren  ezaugarri  hauek  gune  honetan  eragina  edukiko  du  gune  honetan 
agertuko  diren  mikroorganismoengan;  Horrela,  mikroorganismo  aerobioen 
hazkuntza  saiagoa  izango  da,  eta  mikroorganismo fakultatibo  eta anaerobioen 
kopurua,  berriz,  handiagoa.  Gainera,  ildo  gingibalaren  anatomia  dela,  eta 
listuaren  eliminazio  mekanismoen  eza  dela,  mikroorganismoak  babes  gehiago 
edukiko  dute  eta  ez  dituzte  behar  hainbeste  atxikidura  mekanismorik  lekuan 
mantentzeko. 
Plaka  subgingibaleko  mikroorganismoen  aniztasuna  osasun  periodontalaren 
araberakoa  izango  da.  Osasun  egoeran  ildo  gingibala  birtuala  den  bitartean, 
gaixotasun egoeran tamaina handitzen joango da kolonizazioa baimenduz. 
Osasun 
periodontalaren 
egoeran 
ildo 
gingibalean 
detektatuko 
diren 
mikroorganismoak Streptococcus  generokoak izango dira nagusi,  Actinomyces 
spp.  eta  C.  matruchotti  espezieekin  batera.  Beste  mikroorganismo  batzuk 
kopuru  baxuetan  agertuko  dira,  eta  Veillonella,  Peptostreptococcus, 
Eubacterium  eta  Prevotella  bezalako  bazilo  gram  negatibo  anaerobio  hertsiak 
dira.  
Gaixotasun  periodontalaren  egoeran  ildo  gingibala  tamainaz  handituko  da  eta 
hiru gune desberdin bereiztuko dira: 

                                                                    OCW 2015-
 E. Sevillano, E. Eraso 
7 
 
-  Hortzei atxikitutako gunea, plaka supragingibalaren antzeko konposaketa 
edukiko  du.  Goialdean,  Streptococcus,  Actinomyces  edo  Rothia 
bezalako mikroorganismoak nabarmentzen diren, eta behealdean, berriz, 
Aggregatibacter, Eikenella, Bifidobacterium edo Veillonela. 
-  Mukosako  epitelioari  atxikitutako  gunea:  Actinomyces,  Porphyromonas 
eta Prevotella bezalako mikrorganismoak agertuko dira. 
-  Gune  flotagarria:
  Ez  dago  inolako  gainazalari  atxikituta.  Gune  honetan 
agertzen  diren  mikroorganismoak  eransketa  eta  elkar-eransketa 
mekanismoen  bidez  atxikitzen  dira  hortzei  atxikituta  eta  mukosako 
epitelioari  atxikituta  dauden  mikroorganismoekin.  Gune  honetan 
Prevotella,  Porphyromonas,  Eikenella  eta  Treponema  (barrurago) 
bezalako  bazilo  gram  negatibo  anaerobio  fakultatibo  edo  hertsiak 
bereizten dira. 
 
4.  HOBI ETA FISURETAKO PLAKA 
Mikroorganismoak,  hobi  eta  fisuretan  erretenituta  geldituko  dira  inolako 
atxikidura  mekanismorik  eduki  gabe.  Gune  honetan,  gainera,  erretenituta 
gelditu  diren  elikagaiak  edukiko  dituzte.  Isolatzen  diren  mikroorganismo 
gehienak  koko  gram  positiboak  izango  dira,  %  70-90en  arteko  kopuruan, 
Streptococcus  sanguis  espeziea  garrantzitsuena  izanik.  Txantxarra  badago, 
Streptococcus  generoko  beste  espezie  batzuk  detektatzen  dira,  %  40an 
agertzen  den  Streptococcus  mutans  espeziea  garrantzitsuena  izanik.  Gune 
sakonagoenetan  oxigenoaren  presentzia  murriztuta  dago  eta  anaerobio 
fakultatibo eta hertsien kopuru baxuak detektatzea posible da. 
 
5.  PLAKA PROXIMALA  
Gune  proximalak  mikroorganismoen  erretentzio  guneak  dira,  eta  oxigenoaren 
disponibilitatea  gainazal  lauekin  konparatuta  pixka  bat  baxuagoa  da. 
Detektatzen  diren  mikroorganismoak  Actinomyces  eta  Streptococcus  sanguis 
izaten dira, eta kopuru baxuagoetan mikroorganismo anaerobio hertstiak. Hobi 
eta  fisuretako  plakarekin  gertatzen  zen  bezala,  detektatzen  diren  espezieak 

                                                                    OCW 2015-
 E. Sevillano, E. Eraso 
8 
 
desberdinak  izango  dira  txantxarra  egoeran,  S.  mutans  eta  Lactobacillus 
mikroorganismo ohikoenak izanik.  
 
6.  ERROETAKO PLAKA 
Plaka  mota  hau  bakarrik  emango  da  aurreko  gaixotasun  batengatik  erroak 
bistan gelditzen direnean,  edo atzerapen gingibala  dagoenean.  Agertuko diren 
mikroorganismoak  gainazal  lauetako  plakan  agertzen  diren  berdinak  izango 
dira,  beraz,  S.  sanguis  eta  Actinomyces  nabarmenduko  dira,  eta  kopuru 
baxuetan  Veillonella  edo  Capnocytophaga  bezalako  mikroorganismoak 
detektatuko  dira.  Txantxarra  dagoenean,  S.  mutans  eta  Lactobacillus 
mikroorganismoak isolatu ahal dira. 
 
7.  MATERIAL ARTIFIZIEALEN GAINEKO PLAKA 
Protesi  eta  beste  material  artifizialak  aho  barrunbeko  gainazal  berriak  izango 
dira,  non  mikroorganismoak  atxikituko  diren.  Orokorrean,  material  artifizialen 
gainean  sortzen  den  plaka,  gainazal  lauetakoaren  antzeko  konposaketa 
edukiko  du.  Kontutan  eduki  behar  da,  baina,  material  edo  protesi  batzuk 
erretentzio  guneak  izango  direla  mikroorganismoentzako,  eta  hor  geldituko 
direla  inolako  atxikidura  mekanismo  berezirik  eduki  gabe.  Protesien  kasuetan 
Candida  spp  edo  Staphylococcus  spp.  (batez  ere  S.  aureus)  bezalako 
espezieak detektatu ohi dira. 
 
8.  HORTZ-PLAKA KONTROLATZEKO OINARRI MIKROBIOLOGIKOAK  
Hortz-
plakan  dauden  mikroorganismoak  kontrolatu  behar  dira  gingibitis  edo 
gaixotasun  periodontalak  bezalako  ondorengo  konplikazioak  ekiditeko.  Hau 
lortzeko,  agente  antibakterianoen  erabilera  garrantzitsua  izan  daiteke, 
mikroorganismoen atxikidura mekanismoak inhibitzen dutenak. Baina metodorik 
eraginkorrena,  hortz  plakaren  eliminazio  mekanikoa  izango  da,  hortzak 
eskuilatuz. 

                                                                    OCW 2015-
 E. Sevillano, E. Eraso 
9 
 
1.  Agente antibakterianoak 
- 
Klorexidina  bezalako  antiseptikoak,  ekintza  bakteriostatiko  eta 
bakterizida  daukana.  Gainera,  hortzen  gainazaletara  eta  mukosaren 
epitelioa atxikitzeko mekanismoak inhibitzen ditu. 
- 
Fluoruroak:  Ekintza  antibakterianoa  daukate  eta  atxikidura 
mekanismoak inhibitzen dituzte. 
- 
Laktoperoxidasaren 
aktibatzaileak: 
ekintza 
antibakterianoa 
dutenak. 
- 
Fosfatoak:  esmalterako  onak  dira.  pHa  mantentzen  dute  eta 
eransketa eta elkar-eransketako mekanismoak inhibitzen dituzte. 
 
2.  Atxikiduraren blokeatzaileak 
- 
Hobi eta fisurak buxatu. 
 
3.  Hortz-plakaren eliminazio mekanikoa 
Hortzak  eskuilatzea  plaka  kontrolatzeko  metodorik  eraginkorrena  da; 
hortz-ore  egokia  eta  debora  egokian  egin  behar  dena.  Ondoren, 
hortzetako haria erabili behar da, plaka proximala kentzeko. Kolutorioen 
erabilera  ona  izaten  da,  mikroorganismoen  hazkuntza  eta  atxikidura 
mekanismoak  blokeatzen  dituzten  agente  antibakteriano  desberdinak 
edukitzen dituztenak. 
Klinikan,  profesionalak  kenduko  du  plaka  abiadura  baxuko  eskuil-
errotatorio 
baten 
laguntzaz, 
eta 
lertzoa 
beharrezkoa 
den 
instrumentalaren bidez, eta ultrasoinuen laguntzaz. 
 
http://commons.wikimedia.org/wiki/File: Toothpasteonbrush.jpg?uselang=es GNU
Free Documentation 
License baldintzapean 
