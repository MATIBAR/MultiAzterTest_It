                                                                         OCW 2015-  E. Sevillano, E. Eraso  1    5. GAIA. TXANTXARRA    1. Txantxarraren definizioa eta motak  2. Txantxarraren garrantzia  3. Txantxarraren etiologia  4. Txantxarraren faktore etiologikoen kontrola  5. Txantxarra sortzen duten mikroorganismen monitorizazioa  6. Txantxarraren alde immunologikoak    1.  TXANTXARRAREN DEFINIZIOA ETA MOTAK  Txantxarra  gaixotasun  infekzioso,  kroniko  eta  transmitigarria  da.  Txantxarra  agertuko  da  hortzei  atxikituta  edo  hobi  eta  fisuretan  erretenituta  dauden  mikroorganismoek  azidoak  ekoizten  dituztenean,  ehun  gogorren  estruktura  kaltetuko dituztenak, txantxarra sortuz.  Hortz-plakaren  mikroorganismoek  azidoak  ekoituko  dituzte  azukreak  hartzitzerakoan;  azido  hauek  izango  dira  hortzen  gainazalak  kaltetuko  dituztenak txantxarra emateko.  Txantxar  mota  desberdinak  kokapenaren  arabera  sailkatzen  dira.  Horrela  hurrengo motak bereiztuko dira:  -  Hobi eta fisuretako txantxarra.  -  Gainazal lauetako txantxarra.  -  Erroetako txantxarra.  Txantxar  mota  ohikoena  hobi  eta  fisuretakoa  da,  gune  hauetan  mikroorganismoak  erraz  pilatzen  direlako.  Bigarrena,  maiztasunaz,  gainazal  lauetakoak,  batez  ere  gune  proximalean  ematen  direnak,  hortzen  artean.  Maiztasun  baxuena  duena  erroetako  txantxarra  da,  aldez  aurretik,  gaixotasun  bat dela medio, erroak bistan gelditzen direnean bakarrik agertuko dena.                                                                            OCW 2015-  E. Sevillano, E. Eraso  2    2.  TXANTXARRAREN GARRANTZIA  Txantxarra  prebalentzia  handiko  gaixotasun  kronikoa  da,  eta  gizakia  gehien  afektatzen  duen  gaixotasun  infekziosoa.  Honetaz  gain,  garestia  da,  tratamendua kontutan hartzen badugu.   Ondorio desberdinak eduki ditzake:   -  Mina.  -  Ondorio  funtzionalak:  Murtxikatze  arazoak,  txantxarraren  ondorioz  hortzen galera ematen denean.  -  Ondorio  sistemikoak:  txantxar  sakonak  daudenean,  mikroorganismoak  odol  hodietara  heldu  daitezke  eta  beste  organoetara  hedatu  ahal  dira,  gaixotasun larriak sortuz.  -  Ondorio estetikoak.    3.  TXANTXARRAREN ETIOLOGIA  Txantxarraren etiologian faktore desberdinak hartzen dute parte:   -  Inplikatuta  dauden  mikroorganismoen  espeziak,  bakoitzak  bere  ezaugarriekin eta birulentzia faktoreekin.  -  Ostalariaren  faktoreak,  hala  nola,  hortzen  estruktura,  listuaren  ekoizpena …  -  Dieta:  karbohidrato  sinpleak  hartzen  badira,  txantxarraren  garapena  baimenduko da.  -  Denbora: nahikoa izan behar da ahoko mikroorganismoak dietan hartzen  diren karbohidratoak hartzitzeko eta hortzaren estruktura kaltetuko duten  azidoak ekoizteko.                                                                        OCW 2015-  E. Sevillano, E. Eraso  3      Mikroorganismoaren faktoreak  Txantxarraren bilakaeran urrats desberdinak bereiz daitezke. Hasierako fasean  esmaltearen  erasoa  ematen  da.  Behin  txantxarra  sortuta,  ehun  bigunetara  hel  daiteke  eta  dentinaren  erasoarekin  hasiko  da.  Ondoren,  txantxarra  hortz  muinera hel daiteke eta proteolisi mekanismoen bidez hortz muina kaltetuko du.  Urrats  desberdinetan  parte  hartzen  dituzten  mikroorganismoak  desberdinak  izango dira.     Txantxarraren bilakaera  https://commons.wikimedia.org/wiki/File: Cavities_evolution_1_of_5_ArtLibre_jnl.png?uselang=eu    Free art lisence baldintzapean  Hasiera  Aurreratzea  Proteolisia  Esmaltearen  erasoa  Dentinaren  erasoa  Hortz-muinaren inbasioa  1. Txantxarra sortzen duten mikroorganismoen  espezieak; Birulentzia faktoreak   2. Ostalariaren  faktoreak: hortza  eta listua  3. Dieta  4. Denbora    TXANTXARRA                                                                        OCW 2015-  E. Sevillano, E. Eraso  4    Hasierako  fasean,  esmaltearen  erasoan,  kaltea  sortzen  da  mikroorganismoak  azidoak  ekoizten  dituztelako  azukreak  hartzitzerakoan.  Azido  hauek  esmaltearen desmineralizazioa burutuko dute.  Urrats  honetan,  mikroorganismorik  garrantzitsuena  Streptococcus  mutans  da,  ahoko  gune  desberdinetan  agertzen  da,  beste  mikroorganismoekin  batera.  Txantxar  mota  desberdinetan  agertzen  diren  mikroorganismoak  honako  hauek  izango dira:  -  Gainazal  lauetako  txantxarra:  Streptococcus  mutans,  mekanismo  bereziak dituelako gainazal lauetara atxikitzeko.  -  Gune  proximaleko  txantxarra:  Streptococcus  mutans  eta  Actinomyces,  batez era A. odontolyticus.  -  Hobi  eta  fisuretako  txantxarra:   Streptococcus  mutans  eta  Lactobacillus  kopuru  txikietan,  azken  mikroorganismo  honek  ez  dauka  atxikidura  lortzeko  mekanismorik,  baina  hobi  eta  fisuretan  detektatuko  da  erretentzio guneak direlako.  -  Erroetako  txantxarra:  erroetako  zementuan  agertzen  dira,  dentinaren  antzeko  konposaketa  duena;  horregatik,  espezi  azido  sortzailez  aparte,  ekintza  proteolitiko  dutenak  ere  egongo  dira  inplikatuta.  Mikroorganismorik  ohikoenak  Capnocytophaga,  Actinomyces  (A.  odontolyticus), Streptococcus mutans eta Lactobacillus dira.    Txantxarrarekin  erlazionatzen  diren  mikroorganismoak  kontzentrazio  baxuetan  detektatzen dira osasun egoeran, baina pHa jaitsi ahala, azidoen ekoizpenaren  ondorioz, mikroorganismo batzuk ezingo dituzte baldintza berri hauek jasan eta  beste  batzuk  ordezkatuko  dituzte.  pHaren  jaitsiera  denbora  laburrean  neutralizatzen denean, hala nola hortzak eskuilatzerakoan azukre hartzigarriak  jan  ondoren,  ez  da  emango  mikroorganismoen  ordezkapena;  baina  baldintza  azidoak  denboran  zehar  mantentzen  badira,  txantxarra  sortzeko  gai  diren  mikroorganismoak gehiengo bihurtuko dira.  Dentinaren  erasoan,  txantxarraren  garapena  aurrera  joaten  den  heinean,  mikroorganismoak baldintza berri batzuen aurrean egongo dira; pH azidoagoa,                                                                        OCW 2015-  E. Sevillano, E. Eraso  5    eta  oxigeno  kopuru  baxuagoa,  mikroorganismo  aitzindariek  erabili  dutelako.  Baldintza berri hauek mikroorganismo anaerobioen hazkuntza baimenduko du.  Gainera,  dentinak,  esmaltearen  konposaketa  desberdina  dauka,  materia  organiko  gehiagorekin,  eta  mikroorganismoek,  entzima  proteolitikoen  bidez,  erasotuko dute dentina hau.  Fase honetan detektatzen diren mikroorganismoak honako hauek izango dira:   -  Lactobacillus.  -  Propionibacterium propionicus.  -  Bifidobacterium.  -  Eubacterium.  Streptococcus mutansek ez dauka hainbeste garrantzia fase honetan.    Txantxarrarekin erlazionatzen diren mikroorganismoen ezaugarriak    Streptococcus mutans:  -  Hortzen gainazal lauetara atxikitzeko mekanismo desberdinak ditu.  -  Polisakarido  exogenoak  metabolizatzeko  entzima  desberdinak  ekoizten  ditu.  -  Azidogenoa da, hau da, azukreak azidoak bihurtzeko ahalmena dauka.  -  Azidofiloa da, hau da, pH azidoetan hazteko ahalmena du.  -  Azidurikoa  da,  hau  da,  pH  azidoetan  azidoak  ekoizten  jarraitzeko  ahalmena dauka.  -  Mikroorganismorik azkarrena pHaren jaitsiera lortzen.                                                                          OCW 2015-  E. Sevillano, E. Eraso  6      Streptococcus mutans  http://commons.wikimedia.org/wiki/File:StreptococcusMutans.jpg?uselang=es  from the Centers for_Disease_Control and Prevention's Public Health Image Library    Lactobacillus spp.:  -  Azidogenoa.  -  Azidofiloa.  -  Azidurikoa.  -  Proteolitikoa.    Actinomyces spp.:  -  Azidogenoa.  -  Atxikidura lortzeko egiturak ditu (finbriak).  -  Proteolitikoa.    Ostalariaren faktoreak    Ostalariaren  faktoreen  artean  hortza  bera  aipatu  behar  da,  bera  anatomia  eta  histologiarekin.  Hortz  mota  desberdinek  erretentzio  gune  desberdinak  edukiko  dituzte mikroorganismoentzako, hauen pilaketa baimenduko dutenak nahiz eta  mikroorganismoak inolako atxikidura mekanismorik ez izan.  Gainera,  oso zaila  da  erretentzio  gune  hauetara  heltzea,  beraz  mikroorganismoen  eliminazioa  garbiketa mekanikoaren bidez zailagoa izango da. Hortzen beste faktore batzuk                                                                        OCW 2015-  E. Sevillano, E. Eraso  7    txantxarrarekin  erlazioa  dutenak  adina,  edo  fluoroaren  esposizioa  (mineralizazioa baimentzen du), izango dira.  Listuak  hortzen  autogarbiketa  baimentzen  du  eta  pHa  moteltzeko  gaitasuna  dauka.  Gainera,  esmaltearen  mineralizazioan  parte  hartzen  du  bere  konposaketan  dauden  ioiengatik.  Lisozima  bezalako  faktore  antimikrobianoak  ere  baditu.  Hau  dena  dela  eta,  listua  oso  garrantzitsua  da  txantxarra  prebenitzeko  orduan.  Horregatik  xerostomia  daukaten  pertsonek  txantxarra  edukitzeko aukera handiagoa daukate.    Dieta  Azukre hartzigarri asko dietan sartzen badira txantxarraren eraketa baimentzen  da.  Gaixotasun  honen  agerpena  hartzen  den  azukre  mota,  kontsumoaren  maiztasuna  eta  hortzen  garbiketa  mekanikoa  bezalako  faktoreen  araberakoa  izango da.  Bestalde,  badaude  elikagai  batzuk  txantxarraren  agerpena  ekiditen  dutenak,  hala  nola  esnea   (mineralizazioan  lagungarria  dena),  sagarra  edo  azukrerik  gabeko txikleak, mikroorganismoen eliminazio mekanikoa baimentzen dutenak.      Txantxarraren agerpena ekiditen duten elikagaiak (Egileak: E. Sevillano, E. Eraso)                                                                          OCW 2015-  E. Sevillano, E. Eraso  8    4.  TXANTXARRAREN FAKTORE ETIOLOGIKOEN KONTROLA  Txantxarra  sortzen  duten  mikroorganismoen  kontrola  plakaren  kontrolean  datza.  Plakaren  eliminazioa  metodo  mekanikoen  bidez,  hala  nola  hortzak  eskuilatzen, plakaren kontrola eta eliminazioa lortzeko metodorik eraginkorrena  da.  Oso  garrantzitsua  da  ere  hortz-   ariaren  erabilera  mikroorganismoak  gune  proximaletik kentzeko.    5.  TXANTXARRA  SORTZEN  DUTEN  MIKROORGANISMOEN  MONITORIZAZIOA   Txantxarraren diagnostikoa esploraketaren bidez egin ohi da. Batzuetan proba  osagarri  desberdin  batzuk  egin  ahal  dira  txantxarraren  eboluzioa  baloratzeko.  Proba  hauen  bidez  txantxarrarekin  erlazionatuta  dauden  mikroorganismorik  garrantzitsuenak  detektatzen  dira,  hazkuntza-inguru  hautakorrak  erabiliz.  Orokorrean Streptococcus mutans eta Lactobacillus mikroorganismoak hazteko  bereziak  diren  hazkuntza  inguruak  dira,  mikroorganismo  hauen  txantxarraren  hasierarekin  eta  aurrerapenarekin  erlazionatzen  baitira,  hurrenez  hurren.  Aurreko  ataletan  azaldu  den  moduan,  Streptococcus  mutans  txantxarraren  hasierako  faseetan  detektatzen  da,  hortzen  gainazaletara  atxikidura  lortzeko  mekanismo  bereziak  dituelako,  eta  esmaltearen  erasoarekin  hasiko  da.  Lactobacillus  fase  aurreratuagoetan  detektatzen  da,  dentinaren  erasoan,  entzima proteolitikoak ekoizten baitu.  Sistema  komertzial  desberdin  existitzen  dira  bi  mikroorganismo  hauek  detektatzeko  listu  lagin  batean.  Hazkuntza-inguru  hautakorrak  edukitzen  dituzte. Batzuk, mikroorganismo bakar bat detektatzeko diseinatuta daude, hala  nola,  Streptococcus  mutans  detektatzeko  Dentocoult  SM®,  edo  Lactobacillus  detektatzeko  Dentocoult  L®.  Beste  formatu  batzuk  bi  mikroorganismoen  hazkuntza  egiteko  diseinatuta  daude,  hala  nola  CRT  bacteria®,  non  euskarri  bateko  albo  batean  Streptococcus  mutans  hazteko  hazkuntza  berezi  bat  daukan, eta bestean Lactobacillus hazteko aproposa dena.                                                                        OCW 2015-  E. Sevillano, E. Eraso  9    Edozein  kasutan,  listuan  Streptococcus  mutansen  zenbaketa  altuak  txantxarra  garatzeko  probabilitate  altua  adierazten  du,  eta  Lactobacillusen  zenbaketa  altuak txantxarra fase aurreratuago batean aurkitzen dela adierazten du.    CRT Bacteria® sistema komertziala (Vivadent)    6.  TXANTXARRAREN ALDE IMMUNOLOGIKOAK  Txantxarraren  eragile  nagusiena  Streptococcus  mutans  denez,  txantxarraren  eraketarekin  hasiko  dena,  ikerketa  desberdinak  garatzen  ari  dira  mikroorganismo honen kontrako txerto bat garatzeko, eta horrela txantxarraren  agerpena eta garapena ekiditeko. Txerto hau ikerketa fasean aurkitzen da, eta  bere garapenerako faktore asko kontutan hartu  behar dira, hala nola  zein  izan  daitekeen antigenorik  egokiena erantzun  immune  on  bat  garatzeko,  txertoaren  eraginkortasuna, inokuitatea…    http://commons.wikimedia.org/wiki/File: Syringe2.jpg GNU Free Documentation License baldintzapean 
