



                                                                  OCW 2015- E.
Sevillano, E. Eraso 
1 
 
10. GAIA. AHO- HORTZ GAIXOTASUN INFEKZIOSOEN LABORATEGIKO 
DIAGNOSTIKOA  
 
1. Diagnostiko mikrobiologikoaren helburua 
2. Lagina 
3. Diagnostiko zuzena 
- Bakterioak 
- Onddoak 
- Protozooak 
- Birusak 
4. Diagnostiko ez zuzena 
 
1.  DIAGNOSTIKO MIKROBIOLOGIKOAREN HELBURUA 
Diagnostiko  mikrobiologikoaren  helburua  lagin  klinikoetan  mikroorganismo 
patogeno  baten  presentzia  baieztatzea  edo  ezeztatzea  da.  Diagnostiko 
mikrobiologikoak gaixotasun infekzioso baten eragilea identifikatzeko erabiltzen 
diren  prozedura  eta  teknikak  barne  hartzen  ditu.  Diagnostiko  mikrobiologikoa 
egiten da:  
-  Tratamendu egokia ahalik eta azkarren ipintzeko. 
-  Infekzio iturria identifikatzeko eta transmisioa ekiditeko. 
Batzuetan lagin  klinikoetatik mikroorganismo patogenoaren  isolamendua kultur 
puruan egin behar da beste ezaugarri batzuk aztertu ahal izateko:  
-  Antimikrobianoen aurreko sentikortasuna. 
-  Seroaldaera. 
-  Birulentzia. 
-  Txertoak prestatzeko. 
Diagnostiko mikrobiologiko zuzena egiteko ezinbestekoa da lagin zuzen batetik 
abiatu. 
 
 

                                                                  OCW 2015- E.
Sevillano, E. Eraso 
2 
 
2.  LAGINA 
Lagin  kliniko  guztietan  mikroorganismoak  egongo  dira  
(odola  eta  barruko 
likidoak izan ezik), beraz, aho barrunbeko edozein laginetan mikroorganismoak 
egongo  dira  eta  oso  garrantzitsua  da  jakitea,  aldez  aurretik,  zeintzuk  izan 
daitezkeen  mikroorganismo  kolonizatzaile  horiek,  eta  zeintzuk  gaixotasun 
infekziosoaren eragileak. 
Honetaz gain, lagina baldintza batzuk bete behar ditu:  
-  Gaixotasunaren adierazlea izan behar da. 
-  Ahalik eta bolumen handiena lortu behar da. 
-  Kutsadura ekidin behar da aho mikroorganismo mahaikideen presentzia 
saihesteko. 
-  Lagina  tratamendu  antimikrobianoarekin  hasi  baino  lehen  hartu  behar 
da, emaitzak fidagarriak izan daitezen. 
Lagina  hartzeko  esterila  dagoen  materiala  erabili  behar  da.  Oso  ohikoa  da 
hisopo esterilak erabiltzea aho-
mukosatik lagina hartzeko. Ildo  gingibaletik edo 
poltsa  periodontaletik,  paper  xurgatzailezko  puntak  erabiltzen  dira.  Lagina 
laborategira eramateko, hazkuntza ingurua duen ontzi batean sartzen da. 
 
 
 
 
 Lagina hartzeko torundak, hazkuntza inguruarekin.  
                                                 (Egileak: E.
Sevillano, E. Eraso) 

                                                                  OCW 2015- E.
Sevillano, E. Eraso 
3 
 
 
 
                            Puntak, poltsa periodontaletik lagina hartzeko.  
                                              (Egileak: E. Sevillano, E. Eraso)
 
 
Gune  zornetsuetatik,  laginak  jeringa  eta  orratzaren  bidez  hartzen  dira,  ahalik 
eta  kantitate  handiena  lortzen  saiatuz.  Lesioen  biopsiak  lagin  onak  izaten  dira 
gaixotasun baten etiologia ezartzeko. 
Mikroorganismo anaerobioen presentzia susmatzen bada, behar diren neurriak 
hartu  behar  dira  laginak  laborategira  eramateko  eta  prozesatzeko  orduran, 
mikroorganismoen bideragarritasuna mantentzeko. 
Listua  ez  da  kontsideratzen  lagin  mota  bat,  antigorputzen  detekzioa  edo 
txantxarra garatzeko joera aztertu nahi ez bada. 
Behin  lagina  hartuta,  diagnostiko  mikrobiologikoa  modu  zuzenez  edo  ez 
zuzenez  egin  ahal  da.  Diagnostiko  zuzenean  mikroorganismoa  edo  bere 
osagaiak  detektatzen  dira,  eta  diagnostiko  ez  zuzenean  
(edo  zeharkakoa) 
mikroorganismo  patogenoaren  kontra  garatzen  den  erantzun  immunea 
detektatzen  da;  eta  batez  ere  mikroorganismoen  kontra  ekoizten  diren 
antigorputzen detekzioan datza. 
 

                                                                  OCW 2015- E.
Sevillano, E. Eraso 
4 
 
3.  DIAGNOSTIKO ZUZENA 
Diagnostiko  zuzena  gaixotasun  infekziosoa  sortu  duen  mikroorganismoaren 
detekzioan edo bere osagaien detekzioan datza. 
Lagina  mikrobiologia-
laborategira  eraman  eta  gero,  frotisak  egin  ahal  dira 
portaobjetu  baten  gainean,  mikroskopioan  zuzenean  edo  tindatu  ostean 
behatuko  ditugunak.  Horrela,  mikroorganismoaren  lehenengo  datuak  lortuko 
ditugu: forma, mugikortasuna (lagina tindatu ez bada) edo kopurua.  
Hazkuntza-inguru 
egokietan 
erein 
dezakegu 
lagina, 
mikroorganismo 
patogenoaren  hazkuntza  lortzeko.  Bakterio  eta  onddoen  hazkuntzarako  oso 
ohikoak dira hazkuntza-inerteen erabilera. 
 
 
       Hazkuntza inguruak 
                                            (Egileak: E. Sevillano, E. Eraso) 
 
Orokorrean, 
hazkuntza-inguru 
hauek 
karbono 
iturri 
bat 
daukate, 
oligoelementuak, 
koentzimak, 
tindagaiak 
eta 
mikroorganismoaren 

                                                                  OCW 2015- E.
Sevillano, E. Eraso 
5 
 
hazkuntzarako  beharrezkoak  diren  beste  osagaiekin  batera.  Hazkuntza-
inguru 
mota desberdinak bereizten dira dituzten osagaien arabera:  
-  Hazkuntza-inguru  minimoak:  karbono  iturri  bat  besterik  ez  daukate. 
Mikroorganismo gutxi hazi ahal dira hauetan. 
-  Hazkuntza-inguru  aberatsak:  Karbono  iturri  bat  edukiz  gain,  beste 
elikagai batzuk edukiko dituzte, mikroorganismo mota askoren hazkuntza 
baimenduz. 
-  Hazkuntza-inguru selektiboak: Mikroorganismo mota batzuen hazkuntza 
inhibitzen  duen  substantzia  bat  gehitzen  denean.  beste  mota  batzuen 
hazkuntza baimenduz. 
-  Hazkuntza-inguru  bereizgarriak:  tindagaiak  edo  pHaren  adierazleak 
edukitzen dituzte, beraz mikroorganismo mota batzuk kolore aldaketa bat 
sortuz haziko dira eta beste batzuk ez. 
Behin  lagina  hazkuntza-inguru  egokian  ereinda,  mikroorganismoak  hazteko 
baldintza  egokietan  inkubatzen  da,  eta  inkubatu  ostean  mikroorganismoen 
hazkuntza 
ikusiko 
dugu. 
Mikroorganismoen 
identifikazioa 
burutzeko 
ezinbestekoa da kultur puruak lortzea. 
Ondoren, 
identifikazioarekin 
hazten 
da, 
mikroorganismoen 
ezaugarri 
makroskopikoak  hazkuntza-inguru  desberdinetan  edo  kolonien  morfologia 
aztertuz.  Gero,  mikroorganismoen  azterketa  mikroskopikoa  egiten  da, 
mikrooskopioaren  laguntzaz.  Orokorrean,  laginen  tindaketak  egiten  dira,  Gram 
tindaketa  ohikoena  izanik,  mikroorganismoaren  identifikazioaren  jarraitzeko 
informazioa ematen baitu. 
Azterketa  makroskopiko  eta  mikroskopikoen  emaitzak  kontutan  hartuta, 
ondoren  besre  proba  batzuk  egin  beharko  dira  identifikazioarekin  jarraitzeko, 
hala  nola  proba  biokimikoak,  proba  fisiologikoak  edo  antibiotikoen  aurreko 
sentikortasun probak. 
 
Onddoen  presentzia  susmatzen  bada,  lagina  onddoen  hazkuntzarako 
hazkuntza inguru selektiboen ereingo da, Sabouraud agarra esate baterako, eta 
inkubazio  ostean  hazkuntza  behatzen  da.  Aho  barrunbeko  infekzioen  eragile 

                                                                  OCW 2015- E.
Sevillano, E. Eraso 
6 
 
nagusiena  Candida  da,  Onddo  dimorfikoa  eta  Sabouraud  agarrean  kolonia 
krematsuak sortuz hazten dena. Espeziea identifikatzeko burutzeko oso erraza 
den  filamentazio  testa  egin  ahal  da;  lagina  serumean  gutxienez  bi  orduz 
inkubatu eta gero mikroskopioan behatzen da; Candida albicans espeziea bada 
hodi  germinalaren  ekoizpena  ikusiko  dugu  legamietan.  Gaur  egun  agar 
kromogenikoak existitzen dira espezie desberdinak identifikatzeko. Agar hauek 
inkubatu  eta  gero  espezie  bakoitza  kolore  desberdin  batekin  haziko  da,  eta 
patroi batekin konparatu eta gero espeziaren identifikazioa oso erraz
egiten da. 
 
 
Candida generoko espezie desberdinak identifikatzeko agar kromogenoa. 
(Egileak: E. Sevillano, E. Eraso) 
 
Onddo 
filamentatsuen 
kasuan, 
identifikazioa 
egitura 
fungikoak 
mikrooskopioan  behaketzen  egiten  da,  beste  proba  osagarri  batzuekin  batera. 
Behaketa  mikrooskopikoa  egiteko  mizelioaren  lagin  bat  hartzen  da  zuzenean 
ereite  uztaiarekin  edo  zinta  itsasgarriarekin,  eta  tindagai  tanta  bar  daukan 
portaobjetu baten gainean kokatuz. 
Aho  barrunbean  detektatzen  diren  protozooak  Trichomonas  tenax  flagelatua 
eta  Entamoeba  gingivalis  ameba  dira.  Protozoo  hauen  identifikazioa  freskoan 

                                                                  OCW 2015- E.
Sevillano, E. Eraso 
7 
 
egiten  da,  mugikortasuna  aztertzeko;  Giemsa  bezelako  tindagaiekin  tindatu 
ostean forma ikusteko; edo proba molekularrak eginez. 
Birusen  hazkuntza  zailagoa  da,  zelula  bizietan  egin  behar  baita.  Horretarako 
zelulen  kultura,  arrauts  enbrionatuak  edo  animaliak  erabiltzen  dira.  Birusen 
behaketa  zuzena  egiteko  mikrooskopio  elektronikoen  laguntzaz  baliatu  behar 
gara. Askotan, infektatutako zeluletan efektu zitopatikoa da aztertzen dena. 
Askotan,  detekzio  zuzena  mikroorganismoen  antigenoak  detektatuz  egiten  da, 
markatuta  dauden  antigorputz  espezifikoak  erabiliz.  Antigorputzak  molekula 
fluoresgarri  batekin  markatuta  badaude,  laginan  birusa  badago,  fluoreszentzia 
ikusiko da. 
Azken 
urteotan, 
polimerasaren 
kate 
erreakzioa 
(PCRa) 
diagnostiko 
mikrobiologikoan  aurrerapauso  handia  izan  da.  Teknika  honen  bidez  laginan 
dagoen mikroorganismo patogenoaren sekuentzia genetikoak detektatzen dira. 
Lagina  hartu  ostean,  material  genetikoaren  erauzketa  egiten  da,  eta  PCR 
teknikaren  bidez  mikroorganismo  baten  sekuentzia  zehatz  baten  amplifikazioa 
egiten  da.  Ondoren,  lagina  agarosazko  geletan  kargatzen  da,  eta elektroforesi 
prozesuaren  bidez  anplifikatutako  DNA  zatiak  tamainaren  arabera.  Teknika 
guztietan bezela kontrol positibo eta negatiboak erabili behar dira. Gure
laginan, 
kontrolean agertzen den tamaina berdineko zatia agertzen bada, horrek esango 
du mikroorganismoa laginan dagoela. Odontologian, diagnostiko mikrobiologiko 
bat  egiteko,  PCR teknika erabiltzen da, adibidez,  txantxarrarekin erlazionatzen 
den 
Streptococcus 
mutans 
espeziea 
identifikatzeko. 
Teknika 
hau 
mikroorganismo honen ikerketa epidemiologikoak egiteko ere erabili izan da.  
 
4.  DIAGNOSTIKO EZ- ZUZENA 
Mikroorganismoaren  kontra  garatzen  den  erantzun  immunearen  detekzioan 
datza.  Erantzun  immunearen  detekzioa  ELISA  edo  IFI  bezalako  teknika 
immunologikoak  erabiliz  egiten  da.  Teknika  hauen  helburua  mikroorganismo 
patogeno  baten  kontra  ekoizten  diren  antigorputz  espezifikoen  detekzioa  da. 
Gainera,  detektatzen  den  antigorputzaren  isotipoaren  arabera,  infekzio  berri 
baten  aurrean,  iraganeko  infekzio  baten  aurrean  edo  berraktibazio  baten 

                                                                  OCW 2015- E.
Sevillano, E. Eraso 
8 
 
aurrean  gauden  jakingo  dugu.  Lehengo  kasuan  IgM  edo  IgA  motako 
antigorputzak  detektatzen  dira,  batez  ere;  iraganeko  infekzioetan  IgG  maila 
altuak  eta  IgM  maila  baxuak  detektatzen  dira;  eta  berrikfekzioetan  IgG  maila 
altuak eta IgM normalak. 
 
 
ELISA teknika 
http://commons.wikimedia.org/wiki/File:ELISA.jpg Egilea
 
BiotechMichael Public domain baldintzapean. 
 
