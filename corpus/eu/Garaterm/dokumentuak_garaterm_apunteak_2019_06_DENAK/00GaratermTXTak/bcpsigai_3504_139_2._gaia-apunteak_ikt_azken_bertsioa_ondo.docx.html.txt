










2. Gaia – Airearen kutsadura


2. GAIA
**** AIREAREN KUTSADURA ****
2.1. POLUZIO KONTZEPTUA
Espainiako legeriaren arabera, poluzio atmosferikoa honako hau da:
"pertsonentzat edo edozein eratako ondasunetarako arrisku, kalte edo eragozpen
larria sortzen duten gaiak edo energia formak airean izatea".
Poluzio atmosferikoa atmosferaren purutasun eza da, han haren konposizio
naturalean agertzen ez diren edo proportzio handiagoan dauden substantzia
solido, likido edo gaseosoen edo erradiazioen igorpen eta iraunkortasunaren
ondorioz sortua.
Azken definizio horren bi alderdi nabarmendu daitezke. Alde batetik,
substantzia materialez gain, erradiazioak ere poluitzailetzat hartzen dira.
Bestetik, substantzia bat kutsatzailetzat hartzeko ez da beharrezkoa airearen
osagai naturala ez izatea; nahikoa da haren proportzioa naturala ez izatea.
Askotan, kutsadura terminoa iturri antropogenikoek eragindako kutsadura
adierazteko baino ez da erabiltzen. Hala ere, ez dira ahaztu behar batzuetan
gertatzen diren kutsadura naturaleko gertakari larriak.
 2.2. KUTSATZAILEEN ITURRIAK
Airearen konposizioaren aldaketak jatorri bikoitza izan dezake:
a) Naturala: sumendien erupzioak, meteoritoak, suteak…
b) Artifiziala edo antropogenikoa:giza jarduerek eragindakoa. Honako jarduera
hauek dira nagusi:
- Garraioak
- Errekuntzak
- Prozesu industrialak

Kutsatzaile atmosferiko askoren kasuan, isuritako kantitate osoaren zatirik
handienak jatorri naturala du. Hala ere, badira kutsadura antropogenikoaren
alderdi batzuk, kutsadura mota hori oso garrantzitsua bilakatzen dutenak:
1. Kutsadura lokalizatua da. Hau da, isurpena gertatzen den lekuan nabarmenki
handitzen da kutsatzailearen kontzentrazioa.
2. Isurpenak hobi gutxi dauden puntu geografikoetan egiten dira. Normalean,
natura hobi garrantzitsua da. Aitzitik, hiriguneetan edo industria guneetan,
atmosferarako isurpenak gertatzen diren lekuetan, asfaltoa eta zementua
bezalako materialak izaten dira, eta horrela, hobi gisa jardun dezaketen
landare eta zoruen kantitatea nekazaritza gune bati dagokiona baino askoz
txikiagoa da.
3. Poluitzaileen sakabanaketa klimatologiaren menpe dago. Faktore
meteorologikoak ez dira beti berdinak; hala, baldintza jakin batzuen menpe,
kutsadura-gertakari larriagoak gerta daitezke.
4. Kutsatzaile batzuen eraldatzeko gaitasunak aire naturalean agertzen ez diren
konposatuak agertzea dakar.
Kutsadura antropogenikoareniturriak bi motatan sailkatzen dira:
a) Iturri mugikorrak: garraioan erabilitako motordun ibilgailuak.
b) Iturri finkoak: puntu zehatz batean kokatzen dira. Badaude zenbait foku:
industrialak, bizilekuetakoak, zabortegiak, etab.
2.3. EMISIOA ETA IMMISIOA
Kontzentrazioa adieraztean, bereizi egin behar da emisio- eta immisio-balioen
artean.
Emisioafoku batek isuritako kutsatzaileen kontzentrazioa da, eta foku-
igorlearen irteeran neurtzen da.
Immisioakutsatzaileen atmosferako kontzentrazioa da. Izaki biziak eta
materialak kontzentrazio horren eraginpean daude.


Bi kontzentrazioen balioak guztiz desberdinak izan ohi dira. Immisioaren
balioak ez dira emisio-balioen ondorio bakarrik; izan ere, poluitzaileak
atmosferara isuri eta gero, nahasketa-, garraio-, deposizio- eta eraldaketa-
prozesuak pairatzen dituzte. Horren ondorioz, fenomeno meteorologikoek
garrantzi handia dute, kutsatzaileen nahasketa eta garraioan parte hartzen
dutelako. Beste alde batetik, kontuan izan behar dira substantziek atmosferaren
barnean jasaten dituzten eraldaketa kimikoak. 2.1. Irudian, prozesu horiek
erakusten dira, emisio- eta immisio-balioak zein diren azalduz.
ITURRIA: C. Orozco, A. Pérez, M. N. González, F. I. Rodríguez, J. M.
Alfayete.Contaminación Ambiental: una visión desde la química. Madrid. Thomson.
2003.
           2.1. Irudia.Emisio- eta immisio-balioen arteko erlazioa.
Kontzentrazioa nola adierazi
Konposatuen kontzentrazioa bi unitate motaren bidez adierazi ohi da:
- Bolumen/bolumen unitateak, cm3/m3 (ppm) edo mm3/m3 (ppb)
- Masa/bolumen unitateak, mg/m3 edo g/m3
Unitate mota batetik bestera pasatzeko, ezinbestekoa da gas idealen ekuazioa
erabiltzea. Horretarako, kutsatzailearen pisu molekularraz gain, neurketak egin
direneko presioa eta tenperatura hartu behar dira kontuan. Beraz, beti zehaztu
behar da zein baldintzatan adierazten den kontzentrazioa.
Askotan, bolumen-unitatearekin batera, N letra agertzen da (m3N, Nm3). Horrek
esan nahi du zehaztutako bolumena baldintza normaletan neurtzen dela. Gasen
kasuan, baldintza normalak 1 atm eta 273 K dira.
*** Emisio-tasa ***
Zenbat isurtzen den adierazteko, hainbat aukera daude:
a) Emari masikoa gisa: denbora-unitateko isurtzen den poluitzaileen masa (kg
CO2/urte adibidez).
b) Emari bolumetrikoa gisa: denbora-unitateko isurtzen den gas-bolumena (m3
CO2/urte adibidez).
d) Emisio-faktorea: isuritako poluitzailearen masa jatorrizko erregaiaren edo
materialaren pisuarekiko (kg CO2/t erregai adibidez).


4

Ingurumen Kutsaduraren Tratamendua

