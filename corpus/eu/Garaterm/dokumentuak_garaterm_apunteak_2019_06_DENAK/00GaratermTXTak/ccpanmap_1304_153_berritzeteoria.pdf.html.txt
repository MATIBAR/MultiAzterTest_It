


BERRITZE TEORIA ETA
APLIKAZIOAK
1
Sarrera
Berritze teoriak tresna ahaltsuak eskaintzen dizkigu behin eta berriz bir-
sortzen diren prozesu estokastikoak analizatzeko. Markov kateen teoriarekin
batera, funtsezkoa da konputagailu eta komunikazio sistemen eredu probabi-
listikoak aztertzeko, sistema hauek analizatu eta errendimendua neurtzeko.
Poisson etorrera prozesua dugu oinarrizko adibidea, etorrerarteko denborak
esponentzialak izanik oroimengabetasun propietateak bideratzen du prozesu
honen analisia. Berritze prozesu nagusia kola izango dugu, aipatutako siste-
men eredu estokastikoetan erabiltzen dena. Lehenik, probabilitate teoriaren
hastapenak berrikusiko ditugu laburki.
2
Probabilitateak eta aldagai aleatorioak
Probabilitate teoriaren oinarrian dugun kontzeptua esperimentu aleato-
rioa da : emaitza aurretik determinatu ezin den esperimentua. Lagin espazioa
deituko diogu esperimentuaren emaitza posible guztien multzoari, Ω = {ω}
idatziz. Gertaera bat lagin espazioko azpimultzoa da, A ⊆ Ω. Esperimentu
batean A gertaera jazo dela esango dugu baldin emaitza A-koa bada, ω ∈ A.
Adibidea 1 Kontsidera dezagun esperimentu hau : bidegurutze jakin batean
izan diren auto istripuak asteburu konkretu batean. Zein da lagin espazioa ?
Deﬁnitu gertaera bat.
Gertaera bakoitzak bere probabilitatea1 du, zenbaki bat, A gertaerak P (A)
probabilitatea. Probabilitatea gertaeraren maiztasuna bezala uler dezakegu
1Formalki, izan bedi Ω lagin espazioa eta P gertaera bakoitzari zenbaki bat ematen
dion funtzioa. Esango dugu P probabilitate neurria dela baldin : (i) 0 ≤ P 
(A) ≤ 1,
edozein gertaera A-rako, (ii) P (Ω) = 1, 
(iii) A1, A2, . . .izanik binaka disjuntuak diren
edozein gertaera, P (
∞
i=1 Ai) =
∞
i=1 P (Ai). Probabilitatea axiomatikoki sartu behar
da espazio ez diskretuak aztertu ahal izateko. Oro har, ez da posible Ω-
ren azpimultzo
guztientzat axiomak betetzen dituen probabilitatea deﬁnitzea, horrela gertaera deituko
diogu probabilitatea deﬁnitu ahal zaion azpimultzoari.
1

intuitiboki, hau da, esperimentua behin eta berriz eginez gero gertaera hori
zenbat aldiz jazoko litzatekeen saio kopuru osoarekiko, baina maiztasun hau
era ez determinista batean hartuta. Gertaera batzuen bildura eta ebakidura,
gertaera disjuntuak (elementu komunik ez dutenak), gertaeraren osagarria
etab. deﬁnituko ditugu multzoen teoria jarraituz, hauen probabilitateentzat
jakineko erlazioak ditugularik2.
Sarritan esperimentuaren emaitza baino interesgarriagoa da emaitzaren
funtzio bat : X aldagai aleatorioa, ω emaitza bakoitzari X(ω) zenbaki erreala
ematen dion funtzioa da. Aldagai aleatorioak hartzen dituen balioen mult-
zoa ﬁnitua edo inﬁnitu zenbakigarria denean esango dugu aldagai aleatorio
diskretua dela.
Adibidea 2 Txanpona jaurtitzearen esperimentuan deﬁnitu aldagai aleato-
rio bat.
Normalean, probabilitateekin lan egiteko aldagai aleatorioetan oinarrit-
zen gara. Aldagai aleatorioak har dezakeen balioari baldintza ezarriz gertae-
rak3 ﬁnkatzen dira. Izan bedi X aldagai aleatorioa, b ∈ R emanik, gertaera
hau kontsideratuko dugu :
{ω : X(ω) ≤ b} = {X ≤ b}
X aldagai aleatorioaren F (x) banaketa funtzioa honela deﬁnitzen da :
F (x) = P {X ≤ x}
edozein x ∈ R-rako. Banaketa funtzioa4 badugu, aldagai aleatorioari buruzko
probabilitateak kalkula ditzakegu :
P {a < X ≤ b} = F (b) − F (a)
Orain izan bedi X aldagai aleatorio diskretua, probabilitate masaren funtzioa
honela deﬁnitzen da :
p(x) = P {X = x}
2Axiometatik, multzo teoria erabiliz, deduzitzen diren propietate batzuk hauek dira :
(a) P (∅) = 0, (b) A, B disjuntuak izanik, P (A ∪ B) = P (A) + P (B), (c) P 
(A) + P (Ac) = 1,
(d) A ⊆ B bada, orduan P (A) ≤ P 
(B). Bestalde, baldin B1, B2,. . .gertaera disjuntuak
badira,
∞
i=1 Bi = Ω izanik, orduan edozein gertaera A-rako P (A) =
∞
i=1 P (A ∩ Bi).
3Idatziko ditugun azpimultzoak gertaera propioak direla suposatuko dugu.
4Banaketa funtzioak propietate hauek ditu : ez-
beherakorra da, eskuinetik jarraitua,
limx→∞ F (x) = F (∞) = 1 eta limx→−∞ F (x) = F (−∞) = 0.
2

edozein balio x-erako5.
Bestalde X ez-diskretua denean, F (x) banaketa funtzioa deribagarria
bada orduan honen deribatuari, f (x) = F (x) funtzioari, probabilitate dent-
sitatearen funtzioa deitzen zaio eta esaten da X jarraitua dela. (X jarraitua
bada, P {X = a} = 0 edozein a-rako.)
Adibidea 3 Txanpon jaurtiketaren esperimentuan, aurpegia ateratzeko pro-
babilitatea 0.4 bada, lehen deﬁnitutako aldagai aleatorioaren banaketa funtzioa
marraztu.
Aldagai aleatorioen arteko independentzia kontzeptu garrantzitsua da.
Izan bitez X eta Y lagin espazio batean6 deﬁnitutako bi aldagai aleatorio,
independenteak direla esango dugu baldin
P {X ∈ A, Y ∈ B} = P {X ∈ A} P {Y ∈ B}
edozein A, B ⊆ R-rako7. Antzera deﬁnituko dugu bi aldagai aleatorio baino
gehiagoren arteko independentzia.
Sarritan probabilitate baldintzatuak erabiltzen dira. Izan bitez A eta B
gertaerak, A-ren probabilitate baldintzatua B emanik8 hau da :
P (A|B) =
P (A ∩ B)
P (B)
Probabilitateak kalkulatzeko baliagarria den probabilitate totalaren teoremak
hau dio : B1, B2, . . . gertaera disjuntuak badira,
i Bi = Ω izanik, edozein
gertaera A-rako
P (A) =
i
P (A|Bi)P (Bi)
Aldagai aleatorioen arteko independentzia interpretatuko dugu probabilitate
baldintzatuaren bidez : X eta Y independenteak izango dira baldin
P {X ∈ A|Y ∈ B} = P {X ∈ A}
5Nabaria denez
x p(x) = 1.
6Baldin X eta Y aldagai aleatorioak Ω lagin espazioan deﬁnituta badaude, elkarrekiko
banaketa funtzio hau hartzen da : F (x, y) = P 
{X ≤ x, Y ≤ y}. Eta diskretuak direnean
elkarrekiko probabilitate masa funtzioa : p(x, y) = P {X = x, Y = y}.
7Baldintza baliokidea da P {X ≤ a, Y ≤ b} = P {X ≤ a} P {Y ≤ b} edozein a, b-
rako,
eta diskretuak direnean P {X = a, Y = b} = P {X = a} P {Y = b}.
8B ﬁnkatzen badugu, P (B) > 0 delarik, P (A|B) probabilitate baldintzatuak, A-
ren
funtziotzat hartuz, probabilitate neurria deﬁnitzen du Ω lagin espazioan.
3

Adibidea 4 Pellori galdetuko diogu bere soldata zenbatekoa den, zer prezio-
ko automobila duen, eta kilometroa lasterka zenbat denboran egiten duen. Ho-
nela X, Y eta Z aldagai aleatorioak ditugu hurrenez hurren. Independenteak
dira X eta Y ? Eta X eta Z ?
3
Itxarotako balioak
Izan bedi X aldagai aleatorio diskretua, itxarotako balioa honela deﬁni-
tuko dugu :
E[X] =
x
x P {X = x}
Aldagai aleatorioa jarraitua bada :
E[X] =
∞
−∞
x f (x) dx
non f (x) probabilitate dentsitatearen funtzioa den9.
Adibidea 5 Txanpona jaurtiko dugu aurpegia atera arte, X aldagai aleato-
rioak adieraziko duelarik aurpegia zenbatgarrengo jaurtiketan atera den. (X
aldagai aleatorio geometrikoa da.) Baldin p bada jaurtiketa batean aurpegia
ateratzeko probabilitatea, kalkulatu X-en itxarotako balioa.
Bestalde, X aldagai aleatorioa eta g funtzioa emanik, g(X) aldagai alea-
torio berria dugu, ω emaitzerako g(X)(ω) = g(X(ω)) izanik. Bere itxarotako
balioa10, X aldagaiaren banaketa funtzioa erabiliz kalkula dezakegu.
Propietatea 1 X diskretua bada :
E[g(X)] =
x
g(x)P {X = x}
eta X jarraitua bada :
E[g(X)] =
∞
−∞
g(x) f (x) dx
9Aldagaia diskretua ala jarraitua izan, beti idatz dezakegu Lebesgue-Stieltjes-
en inte-
grala : E[X] =
∞
−∞ x dF (x). Deﬁnizio hauetan konbergentzia absolutua behar da.
10Adibidez, g(X) = Xn hartuz E[Xn] dugu, X-en n. momentua deitzen zaiona.
4

Bi aldagai aleatorioren funtzioarekin antzeko deﬁnizioa eta emaitza ditugu11.
Itxarotako balioa lineala da (idatzitako integralen arabera) :
(i) E[cX] = cE[X]
(ii) E[X + Y ] = E[X] + E[Y ]
Orain X aldagai aleatorioaren bariantza deﬁnituko dugu :
Var(X) = E[(X − µ)
2]
non µ = E[X]. Erraz deduzituko dugu berdintza hau :
Var(X) = E[X
2] − (E[X])2
X eta Y independenteak diren kasuan, propietate12 hau dugu :
Var(X + Y ) = Var(X) + Var(Y )
Antzera aldagai independente gehiagoren baturarako.
Itxarotako balio baldintzatuak deﬁnituko ditugu probabilitate baldintza-
tuak idatziz. Kontsidera ditzagun X eta Y aldagai aleatorio diskretuak, X-en
itxarotako balio baldintzatua Y = y emanik13 hau da :
E[X|Y = y] =
x
x P {X = x|Y = y}
Itxarotako balio hau y-ren funtzioa da, E[X|Y = y] = g(y), beraz E[X|Y ] =
g(Y ) aldagai aleatorioa dugu, Y aldagai aleatorioaren funtzioa.
Izan bitez orain X eta Y aldagai aleatorio jarraituak. Har dezagun X-en
banaketa funtzio baldintzatua Y = y emanik14 eta bere deribatua f (x|y).
Honela deﬁnituko dugu itxarotako balio baldintzatua :
E[X|Y = y] =
∞
−∞
x f (x|y) dx
Adibidea 6 Txanpona jaurtiko dugu aurpegia bi aldiz atera arte. X aldagai
aleatorioak adieraziko digu aurpegia lehenengo aldiz noiz atera den eta Y -k
aurpegia bigarrengo aldiz noiz atera den. Kalkulatu E[Y |X].
11Hau betetzen da : E[g(X, Y )] =
R2 g(x, y) dF (x, y).
12X eta Y independenteak badira, E[g(X) h(Y )] = E[g(X)] E[h
(Y )] berdintza dugu.
13P {X = x|Y = y} = P {X = x, Y = y}/P {Y = y} probabilitate baldintzatua dugu.
14Berez banaketa funtzio baldintzatua deﬁnitu gabe genuke, F (x|y) = P 
{X ≤ x|Y =
y} = P {X ≤ x, Y = y}/P {Y = y} = 0/0. Diferentzial hau hartuko dugu : dF 
(x|y) =
dF (x, y)/dF (y) = f (x, y)dxdy/f (y)dy = f (x, y)/f (y) · dx, hau da, f 
(x|y) = f (x, y)/f (y).
5

Esan dugunez X-en itxarotako balio baldintzatua Y emanik, E[X|Y ], aldagai
aleatorioa da, Y aldagai aleatorioaren funtzioa, beraz bere itxarotako balioa
kalkula dezakegu15. Bestalde, A gertaera eta Y aldagai aleatorioa baditugu,
P (A|Y = y) probabilitatea y-ren funtzioa da, hau da P (A|Y ) = g(Y ) aldagai
aleatorioa dugu eta honek ere badu itxarotako balioa.
Propietatea 2 Edozein aldagai aleatorio X eta Y emanik,
E[E[X|Y ]] = E[X]
Eta edozein gertaera A eta aldagai aleatorio Y emanik,
E[P (A|Y )] = P (A)
Adibidea 7 Aurreko adibidean kalkulatu E[Y ].
4
Banaketa esponentziala
Berritze prozesuak estudiatzerakoan banaketa funtzio esponentziala oi-
narrizkoa da. Kontsidera dezagun X aldagai aleatorioa, balioak [0, ∞) mult-
zoan hartzen dituena. Esango dugu λ parametroko banaketa esponentziala
dugula, λ > 0, baldin
F (x) = 1 − e
−λx
Hemendik, deribatuz, probabilitate dentsitate hau dugu :
f (x) = λe
−λx
Itxarotako balioa kalkulatuko dugu :
E[X] =
∞
−∞
x f (x) dx =
∞
0
x λ e
−λxdx =
= −x e
−λx
∞
0
+
∞
0
e
−λxdx = 0 −
e−λx
λ
∞
0
=
1
λ
Beraz,
E[X] =
1
λ
15Y -ren funtzioa izanik, E[E[X|Y ]] =
∞
−∞ E[X |Y = y] dF (y)
6

Bariantza lortzeko lehenik E[X2] = 2/λ2 kalkulatuko dugu antzera integra-
tuz, eta honela Var(X) = E[X2] − (E[X])2 = 2/λ2 − 1/λ2. Hau da,
Var(X) =
1
λ2
Oro har, X aldagai aleatorioa oroimengabea dela esago dugu baldin edo-
zein s, t ≥ 0 -rako
P {X > s + t | X > s} = P {X > t}
Honela interpreta dezakegu propietate hau. Eman dezagun X tresna baten
bizidenbora dela (ordutan neurtua) eta X oroimengabea dela. Tresnak s ordu
iraun ondoren funtzionatzen duela jakinik gutxienez beste t ordu irauteko
probabilitatea, eta hasieran zuen probabilitatea gutxienez t ordu irauteko
berdinak dira. Hau da, tresna ez bada hondatu s ordu iraun ondoren, ez da
gogoratzen s ordutan erabilia izan dela eta geratzen zaion bizidenboraren
banaketa hasieran zuen bizidenboraren banaketa da.
X-ek banaketa esponentziala badu orduan oroimengabea dela frogatuko
dugu. Horretarako lehenik oroimengabetasunaren deﬁnizioko berdintza ho-
nela idatziko dugu : P {X > s + t, X > s} / P {X > s} = P {X > t}. Eta
hemendik :
P {X > s + t} = P {X > s} · P {X > t}
Nabaria denez, berdintza hau betezen da X esponentziala bada :
e
−λ(s+t) = e−λs · e−λt
Alderantzizkoa ere froga daiteke, X aldagai aleatorio jarraitua oroimengabea
bada orduan esponentziala da.
Adibidea 8 Izan bedi X telefono elkarrizketa baten iraupena. Eman deza-
gun banaketa esponentziala duela eta itxarotako balioa 25 minutukoa dela.
Kalkulatu P {X > 50 | X > 30}.
Kontsidera ditzagun orain X1 eta X2 aldagai aleatorioak, aldagai berria
deﬁnituko dugu :
X = min(X1, X2)
hau da, X(ω) = min{X1(ω), X2(ω)} esperimentuaren edozein emaitza ω-
rako.
7

Propietatea 3 X1 eta X2 aldagai aleatorio esponentzialak badira, λ1 eta
λ2 parametrokoak hurrenez hurren, eta independenteak badira, orduan X =
min(X1, X2) aldagai aleatorioa esponentziala da, parametroa λ1 + λ2 izanik.
Froga. X-en banaketa funtzioa kalkulatuko dugu, F (x) = P {X ≤ x} =
1 − P {X > x}. Hau dugu :
P {X > x} = P {X1 > x, X2 > x} = P {X1 > x} · P {X2 > x} =
= e
−λ1x · e−λ2x = e−(λ1+λ2)x
Beraz
F (x) = 1 − e
−(λ1+λ2)x
♦
Emaitza honen arabera X-en itxarotako balioa ezagutzen dugu :
E[X] =
1
λ1 + λ2
Eta bariantza ere bai, Var(X) = 1/(λ1 + λ2)
2.
Propietatea 4 X1 eta X2 aldagai aleatorio esponentzialak badira, λ1 eta λ2
parametrokoak hurrenez hurren, eta independenteak badira, orduan
P {X1 < X2} =
λ1
λ1 + λ2
Eta antzera, P {X2 < X1} = λ2/(λ1 + λ2)
Froga. Kalkulatu behar dugun probabilitatea X2-ren gainean baldintzatuko
dugu, honela Propietatea 2-ren arabera,
P {X1 < X2} = E[P {X1 < X2 | X2}]
Kalkula dezagun probabilitate baldintzatua, X1 eta X2 independenteak direla
kontuan izanik :
P {X1 < X2 | X2 = x} = P {X1 < x | X2 = x} = P {X1 < x} = 1 − e
−λ1x
8

Probabilitate baldintzatu honen itxarotako balioa kalkulatuko dugu, kontuan
izanik X2-ren funtzioa dela eta honen dentsitatea λ2e
−λ2x dela :
E[P {X1 < X2 | X2}] =
∞
0
(1 − e
−λ1x) λ
2e
−λ2x dx =
=
∞
0
λ2e
−λ2x − λ
2e
−(λ1+λ2)x
dx = −e
−λ2x +
λ2
λ1 + λ2
e
−(λ1+λ2)x
∞
0
=
= 1 −
λ2
λ1 + λ2
=
λ1
λ1 + λ2
Hasierako berdintzan ordezkatuz lortu nahi genuen emaitza daukagu. ♦
Adibidea 9 Makina batek bi pieza ditu, A eta B, bakoitzaren bizidenbora
esponentziala delarik, eta itxarotako balioa 1000 ordukoa eta 500 ordukoa
hurrenez hurren. Makinak funtzionatzeko bi piezen beharra du. Kalkulatu ma-
kinaren bizidenboraren itxarotako balioa. Zer probabilitate dugu A piezak B
piezak baino lehenago huts egiteko ?
5
Berritze prozesuak
Berritze prozesua deituko diogu X1, X2, . . .aldagai aleatorio ez-negati-
boen sekuentziari baldin aldagai hauek independenteak badira eta banaketa
berdina badute. Itxarotako balio komuna, m = E[Xn], n ≥ 1, ﬁnitua eta ez
nulua izango da.
Aldagai hauek berritzearteko denborak adierazten dituzte, zehazki Xn al-
dagaiak n−1. berritzea eta n. berritzea bitartean igarotako denbora, beraz
berritze denborak deﬁnituko ditugu :
Tn =
n
i=1
Xi ,
n ≥ 1
honela Tn aldagai aleatorioak adierazten digu n. berritzea noiz gertatu den.
Adibidea 10 Pelloren irratia pila batekin dabil eta hau izorratzen den ba-
koitzean pila berria ipintzen dio. Pilaren bizidenbora (ordutan) uniformeki
banatuta dago (30,60) tartean.
N (t) aldagai aleatorioa deﬁnituko dugu, t ≥ 0 denbora ﬁnkaturik : hartuko
duen balioa t denbora bitartean izan diren berritzeen kopurua da, zehazki
N (t) = n baldin Tn ≤ t eta Tn+1 > t ; hasieran N (t) = 0, baldin T1 > t.
9

Propietatea 5 Berritze prozesuan16
lim
t→∞
N (t)
t
=
1
m
Berritze tasa deitzen zaio 1/m zenbakiari, berritzearteko denboraren itxaro-
tako balioaren alderantzizkoak ematen baitigu N (t)/t tasaren limitea, ber-
ritze kopurua denbora unitateko.
Adibidea 11 Pelloren irratiarekin jarraituz, eman dezagun orain pila berria
lortzeko denbora bat behar duela, (0,1) tartean uniformeki banatutakoa. Zer
tasaren arabera aldatzen ditu Pellok pilak ?
Hemendik aurrera prozesu estokastikoak aztertuko ditugu, lehenik Pois-
son prozesuak eta ondoren prozesu birsortzaileak. Denbora jarraituko prozesu
estokastikoa {X(t), t ≥ 0} aldagai aleatorioen bilduma da, non t indizeak,
denbora parametroak, balio erreal ez-negatiboak hartzen dituen. Esango du-
gu prozesua X(t) estatu edo egoeran dagoela t denboran. Antzera deﬁnituko
dugu {Xn, n = 0, 1, . . .} denbora diskretuko prozesu estokastikoa, orain n
indizeak, denbora parametroak, balio osoko ez-negatiboak izango dituelarik.
Denbora jarraituko prozesu estokastikoen adibidea {N (t), t ≥ 0} kontatze
prozesua da, non N (t) aldagaiak adierazten digun t denbora bitartean zenbat
“gertaera” edo “etorrera” izan diren. Etorrerarteko denborak independenteak
eta banaketa berdinekoak badira, berritze prozesua deﬁnitzen dute, eta or-
duan gertaerak berritzeak lirateke. Kontatze prozesu bat berritze prozesua
izan daiteke edo bestelako prozesu bat.
Kontaketa prozesu batzuk ditugu N (t) honela deﬁnituz : (a) Denda batera
etorri diren bezeroak. (b) Telefono batera izan diren deiak. (c) Herrialde
bateko jaiotzak.
Adibidea 12 Adierazi graﬁko baten bidez kontatze prozesuaren gauzatze bat.
6
Poisson prozesuak
{N (t), t ≥ 0} kontatze prozesuari Poisson prozesua deitzen zaio baldin
X1, X2, . . .etorrerarteko denborek berritze prozesua deﬁnitzen badute eta
16Limite hau 1 probabilitatearekin existitzen da, berritze prozesuaren ω emaitza bakoit-
zerako N (t)/t-ren limitea kontsideratuz.
10

gainera banaketa esponentziala badute. Hauen itxarotako balioa m = 1/λ
izanik, berritze tasa λ da eta etorrera tasa deitzen zaio.
Etorrerarteko denborak aldagai aleatorio esponentzialak izanik (gainera
elkarren artean independienteak eta parametro berdinekoak) oroimengabeak
dira, beraz Poisson prozesua oroimengabea da : edozein une hartuz, hur-
rengo etorrera arte igaroko den denborak, jatorrizko etorrerarteko denbora-
ren banaketa bera dauka, azken etorrera noiz izan den berdin delarik. Une
batetik aurrerako etorrera denboretan ez du eraginik aurretik gertatu denak.
Oroimengabetasun honetatik ondorengo propietateak ditugu Poisson proze-
surako :
(A) Gehikuntza independenteak : bi denbora tarte disjuntutan izandako
etorreren kopuruak independenteak dira.
(B) Gehikuntza gerakorrak : denbora tarte batean izango diren etorreren
kopuruaren banaketa funtzioa tartearen luzeraren menpekoa da baina
ez tartearen jatorriaren menpekoa.
Adibidea 13 Har dezagun herrialde bat, jaiotza tasa jakina duena, N (t)
izanik t denbora bitarteko jaiotzen kopurua. Beste informaziorik ezean Pois-
son prozesutzat har dezakegu {N (t), t ≥ 0}. Baina :
(a) Udaberrian udazkenean baino jaiotza gehiago izaten bada, Poisson pro-
zesua litzateke ?
(b) Gobernuak jaiokuntza kanpaina egiten badu jaiotzak gutxitzen direnean,
jaiotza tasa mantentzeko, Poisson prozesua litzateke ?
Propietatea 6 {N (t), t ≥ 0} Poisson prozesua bada, orduan
P {N (s + t) − N (s) = k} = P {N (t) = k} =
e−λt(λt)k
k!
,
k = 0, 1, 2, . . .
Probabilitate hauen bidez N (t)-ren itxarotako balioa kalkulatzen da,
E[N (t)] = λt
Ikusten dugu emaitza hau nolabait Propietatea 5-en antzekoa dela, baina
orain denbora tarte ﬁnitua daukagu. Bestalde, hau da N (t)-ren bariantza :
Var(N (t)) = λt
Azkenik, N (s+t)−N (s)-ren itxarotako balioa eta bariantza N (t)-renak dira,
Poisson prozesuan gehikuntza gerakorrak ditugunez.
11

Adibidea 14 Aurreko adibidean jaiotza tasa λ = 500 jaiotza/urteko bada :
(a) Kalkulatu 3 hilabetean gehienez 150 jaiotza izateko probabilitatea.
(b) Kalkulatu 3 hilabetean gehienez 150 jaiotza eta hurrengo 6 hilabetean
gutxienez 100 jaiotza izateko probabilitatea.
Esan dugunez Poisson prozesuan X1, X2, . . .etorrerarteko denborak alda-
gai aleatorio independenteak dira eta λ parametroko banaketa esponentziala
dute. Har ditzagun T1, T2, . . .etorrera denborak, hauek ez dira independen-
teak eta ez dute banaketa esponentziala, baina erraza da hauen itxarotako
balioa eta bariantza kalkulatzea n. etorrera denboraren deﬁnizioa berridazten
badugu :
Tn = X1 + X2 + . . . + Xn
Honela, etorrerarteko denboren itxarotako balioa 1/λ denez,
E[Tn] =
n
λ
eta etorrerarteko denborak independenteak direnez, 1/λ2 bariantzakoak,
Var(Tn) =
n
λ2
Adibidea 15 Ekipamendu batek hiru pieza ditu, lehenengoak huts egitean
bigarrengoa martxan jartzen delarik eta honek huts egitean hirugarrengoa.
Pieza bakoitzaren bizidenbora esponentziala da, itxarotako balioa 5 000 or-
dukoa izanik. Ekipamenduak inﬁnitu pieza ordezko balitu, Poisson prozesua
genuke huts egiteak etorrerekin identiﬁkatuz. Zein da T3-ren itxarotako ba-
lioa ? Zer probabilitate dugu lehenengo eta bigarrengo piezek gutxienez 5 000
ordu irauteko bakoitzak ? Zer probabilitate hirugarren huts egitea gutxienez
15 000 ordu iragandakoan izateko ?
7
Prozesu birsortzaileak
Prozesu birsortzaileak nolabait orokortu egiten du berritze prozesuaren
kontzeptua prozesu estokastikoetarako. {X(t), t ≥ 0} denbora jarraituko
prozesu estokastikoa birsortzailea dela esango dugu baldin prozesu honentzat
deﬁni badezakegu berritze prozesu bat non berritze bakoitza gertatzen de-
nean prozesu estokastikoa hasieratik abiatuko balitz bezala jarraitzen duen,
12

hau da, probabilistikoki prozesu bera daukagu hasieratik eta berritze bakoit-
zetik aurrera. Esango dugu prozesu birsortzailearen berritzea gertatzen den
bakoitzean, T1, T2, . . .denboretan, ziklo bat osatu duela prozesuak. Estatuen
multzoa zenbakigarria izango da.
Adibidea 16 Eman dezagun sistema batera bezeroak etortzen direla, hemen
zerbitzari bat edo gehiago daudela, eta bezero bakoitzak dagokion zerbitzua
jasotzen duenean sistematik irteten dela. Sistema honi “kola” deituko diogu
eta {X(t), t ≥ 0} denbora jarraituko prozesu estokastikoa deﬁnituko dugu,
X(t) izanik t unean sisteman dauden bezeroen kopurua. Nola deﬁnituko ge-
nuke berritze prozesu bat ? Zer baldintza bete beharko litzateke X(t) prozesu
birsortzailea izateko ? Bezeroen etorrerek Poisson prozesua jarraitu beharko
lukete ? Adierazi graﬁkoki prozesu birsortzailearen gauzatze bat.
Kontsidera dezagun j, prozesu birsortzailearen estatuetako bat. Har de-
zagun T denbora, eta izan bedi T (j), prozesua j estatuan egoten den denbora
guztira, hasieratik T -ra bitartean. Beraz T (j)/T izango litzateke prozesua j
estatuan egoten den denbora proportzioa. Jakin nahi genuke honen limitea
existitzen den T → ∞ eramanaz. Bestalde limiteko probabilitateak ditugu,
prozesua j estatuan edo beste batean izateko probabilitateak t-rako limitean,
existituko balira,
Pj = lim
t→∞
P {X(t) = j}
Propietatea 7 Prozesu birsortzailea emanik, berritzearteko denborak alda-
gai aleatorio jarraituak badira, orduan existitzen17 dira eta berdinak dira
denbora proportzioen limiteak eta limiteko probabilitateak, limt→∞ P {X(t) =
j} = limT →∞ T (j)/T edozein estatu j-rako.
Estatuen limiteko probabilitateak kalkulatzeko balantza (edo oreka) ekua-
zioak erabiltzen dira. Eman dezagun prozesu birsortzailearen estatua i dela
denbora batez t unea arte eta une horretan j dela prozesuaren estatua, i = j,
esango dugu prozesuak trantsizio bat egin duela i estatutik j estatura t
unean. Konta dezagun T denbora bitartean zenbat trantsizio egin dituen
i-tik j-ra eta zatitu kopuru hau T -rekin, T → ∞ eramanaz. Antzera, konta
ditzagun prozesuak j estatura egindako bisitak, zenbat trantsizio beste esta-
tuetatik j-ra, denbora unitateko.
Balantza ekuazioak Edozein estatu j-rako :
17T (j)/T -
ren limitea 1 probabilitatearekin dugu, aurreragoko trantsizo tasarena bezala.
13

j estatuaren bisita tasa =
=
i
i estatutik j estaturako trantsizioen tasa
8
Etorrerak dituen sistema birsortzailea
Kola teorian funtsezkoak diren erlazioak deduzitzeko erabiliko dugun kos-
tu ekuazioa aztertuz jarraituko dugu. Eman dezagun sistema batera bezeroak
sartzen direla eta hemen denbora bat igaro ondoren sistematik irteten direla.
Izan bedi {X(t), t ≥ 0} prozesu birsortzailea, X(t) delarik sisteman dauden
bezeroen kopurua t unean. Prozesu honen berritzea gertatuko da sistema be-
zeroz husten den bakoitzean. Izan bedi λ bezeroak sistemara etortzen18 diren
tasa. Pentsa dezagun sistemara sartzen den bezero bakoitzak diru kopuru
aleatorioa ordaintzen diola sistemari hemen dagoen bitartean. Sistemaren
irabazi tasa daukagu T denborako sistemaren irabazia T -rekin zatituz eta
T → ∞ eramanaz19.
Kostu ekuazioa
Sistemaren irabazi tasa = λ × bezeroak ordaintzen duen kopu-
ruaren itxarotako balioa
Froga heuristikoa. Har dezagun T denbora, ∞-ra eramango duguna. Gutxi
gorabehera λ × T bezero iragango dira sistematik denbora honetan eta
sistemaren irabazia ≈ λT × ordaintzen denaren itxarotako balioa
T -rekin zatituz eta T → ∞ limitea hartuz lortzen dugu emaitza. ♦
Kostu ekuazioan oinarrituz hainbat formula interesgarri ondoriozta daitezke.
Horretarako bezeroak ordaintzen duen diru kopurua zehaztu behar da, on-
doren kostu ekuazioko kopuruak interpretatuz.
Eman dezagun bezero bakoitzak euro bat denbora unitateko ordaintzen
duela sistema barruan dagoen bitartean. Kostu ekuaziotik Little-ren legea
lortzen dugu :
L = λ W
18Etorrerrek berritze prozesu bat jarraitu behar dute, λ berritze tasarekin, ez nahitaez
Poisson prozesua, baina X
(t) prozesu birsortzailearen berritzearteko denborak jarraituak
badira, Poisson prozesua segitu behar dute sistema hustean iraganaz ez oroitzeko.
19Limitea 1 probabilitatearekin existitzen da eta kostu ekuazioan dugu. Irabazi tasaren
arabera beste kopuru batzuk ere deﬁnituko ditugu eta denak denboran zeharreko batez
bestekoen limiteak dira. Analisi operazionalean beste ikuspegi batetik aztertzen dira.
14

– W bezeroak sisteman igarotzen duen denboraren itxarotako balioa da.
– L sisteman dauden bezeroen (denboran zeharreko) batez bestekoa da
(limitea).
Aurreko sistema guztiz orokorra da baina orain sistema berezia kontside-
ratuko dugu : une bakoitzean gehienez bezero bat dago zerbitzua jasotzen eta
sisteman dauden beste bezeroak itxaroten daude. (Zerbitzari bakarreko kola
litzateke.) Eman dezagun bezeroak, zerbitzua jasotzen ari denean euro bat
denbora unitateko ordaintzen duela. Kostu ekuaziotik erabilera legea dau-
kagu :
U = λ S
– S bezero batek zerbitzua jasotzen igarotzen duen denboraren itxarotako
balioa da.
– U sistema zerbitzua eskaintzen ari den denbora proportzioa da (denbo-
ran zeharreko batez bestekoaren limitea).
Erabilera U da, eta 1 − U = P0 dugu, P0 = limt→∞ P {X(t) = 0}, baldin
sistema hutsik ez dagoenean beti ari bada zerbitzua ematen (eta limitea
deﬁnitua bada).
Beste emaitza garrantzitsua etorrera teoremak (PASTA propietateak)
ematen digu sistema batera kanpotik bezeroak iristen direnerako. Orain X(t)
sistemaren estatua t unean izango da, ez du sistemako bezeroen kopurua izan
beharrik. Alde batetik Pj = limt→∞ P {X(t) = j} limiteko probabilitateak
genituzke. Izan bedi Aj bezero bat sistemara sartu aurreko une zehatzean
sistemaren estatua j izateko probabilitatea.
Propietatea 8 Bezeroak sistemara Poisson prozesuaren arabera etortzen ba-
dira eta {X(t), t ≥ 0} prozesu birsortzailea bada, berritzearteko denborak
jarraituak izanik, orduan Aj = Pj edozein estatu j-rako.
M/M/1 kola
Sistema konkretu bat aztertuko dugu, M/M/1 kola, hau da kola eredu
arruntena. Idazkera honek adierazten digu bezeroak kolara Poisson proze-
sua jarraituz datozela, etorrerarteko denborak oroimengabeak (M) izanik,
zerbitzu denborak ere oroimengabeak (M) direla, eta zerbitzari bakarra (1)
daukagula. Etorrera tasa λ izango da eta zerbitzu esponentzialaren parame-
troa µ. Garbi dago λ < µ denean {X(t), t ≥ 0} prozesu birsortzailea dela,
sistema hustuz behin eta berriz. (Kola luzera inﬁniturantz doa λ > µ ka-
15

suan.) Kolan t unean dauden bezeroen kopurua izango da X(t), itxaroten
edo zerbitzua jasotzen daudenak.
Erabilera legetik U = λS = λ/µ daukagu. Little-ren legea ere badugu,
L = λW . Beste erlazio bat behar dugu L eta W kalkulatzeko. Bi aldagai
aleatorio hartuko ditugu : X, bezeroa kolara iristeko unean kolan aurkitzen
dituen bezeroen kopurua ; T bezeroak kolan egiten duen denbora, itxaroten
eta zerbitzua jasotzen. Erlazio hau dugu (zerbitzua oroimengabea denez) :
E[T |X] = (X + 1)
1
µ
Eta Propietatea 2-ren arabera,
E[T ] = E[E[T |X]] = (E[X] + 1)/µ
Deﬁnizioz E[T ] = W . Etorrera teorematik (eta kontuan hartuta limiteko
probabilitateak denbora proportzioen berdinak direla) E[X] = L. Beraz W =
(L + 1)/µ, eta L = λW -rekin batera, M/M/1 kolaren oinarrizko erlazioak
lortuko ditugu :
W =
1
µ − λ
,
L =
λ
µ − λ
,
U =
λ
µ
Hauek dira batez besteko balioen analisirako (MVA) formulak. Estatuen li-
miteko probabilitateak ere kalkula daitezke prozesu birsotzaileari dagozkion
balantza ekuazioetatik.
Adibidea 17 Eman dezagun M/M/1 kolara bezeroak datozela, 1/12 minu-
tuko tasarekin. Zerbitzu denboraren parametroa 1/8 da. Kalkulatu W , L,
U . Etorrera tasa ehuneko 20an gehitzen bada, nola aldatzen dira parametro
hauek ?
16
