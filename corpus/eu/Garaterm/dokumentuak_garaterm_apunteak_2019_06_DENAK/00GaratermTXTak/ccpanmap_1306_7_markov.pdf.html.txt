


MARKOV KATEAK
1
Sarrera
Esan bezala, Markov kateak, berritze teoriarekin batera, konputagailu
eta komunikazio teknologiako hainbat eredu probabilistikotan erabiltzen dira.
Eredu batzuk analizatzeko nahikoa dugu berritze teoria, baina beste askotan
beharrezkoa da Markov kate bat deﬁnitzea. Berritze teorian oinarrituz azter-
tuko ditugu Markov kateak. Ondoren deﬁnituko dugun Markov propietatea
erlazionatuta dago Poisson prozesuaren oroimengabetasunarekin, prozesu es-
tokastiko orokorragoetara zabalduko dugu propietate hau, lehenik denbora
diskretuko prozesuetara. Prozesu estokastiko batek Markov propietatea be-
tetzen duenean, bere analisia egitea erraza izango zaigu.
Kontsidera dezagun {Xn, n = 0, 1, . . .} denbora diskretuko prozesu esto-
kastikoa. Ohikoa denez, baldin Xn = j esango dugu prozesua j estatu edo
egoeran dagoela n denboran. Estatu posibleen multzoa zenbakigarria izango
da : normalean estatuak 0,1,2,. . .izango dira, edo hauen azpimultzoa. Hone-
lako prozesuari Markov katea deitzen zaio baldin :
P {Xn+1 = j | X0, . . . , Xn−1, Xn} = P {Xn+1 = j | Xn}
edozein denbora n eta estatu j-rako. Berdintza hau honela interpretatzen
dugu : Xn emanik Xn+1 independentea da X0, . . ., Xn−1-ekiko, hau da, jakina
bada “oraingo estatua” prozesuaren “hurrengo estatua” independentea da
“iraganeko estatuetatik”.
Trantsizio probabilitatea deituko diogu probabilitate baldintzatu honi, n
denboraren menpekoa izango ez den probabilitate honi :
P {Xn+1 = j | Xn = i} = Pij
Beraz Pij trantsizio probabilitatea, prozesua i estatuan dagoela pauso baten
ondoren j estaturako trantsizioa egiteko probabilitatea da. Trantsizio proba-
bilitateen matrizea osatuko dugu trantsizio desberdinak kontsideratuz, eta
1

lerroak eta zutabeak estatuen arabera zenbakituz :
P =






P00 P01 P02 · · ·
P10 P11 P12 · · ·
P20 P21 P22 · · ·
..
.
..
.
..
.
. ..






Orain estatu batetik bertarako trantsizioak ere gerta daitezke. Nabaria denez,
P matrizearen sarrerak ez negatiboak dira, eta bestalde edozein lerro i-ko
sarreren batura 1 da,
j Pij = 1.
Adibidea 1 Deﬁnitu eguraldiaren iragarpenerako eredu erraz bat, Markov
katearen bidez.
Adibidea 2 Demagun apustu batean euro bat irabazten dela p probabilita-
tearekin eta euro bat galdu 1 − p probabilitatearekin. Apustulariak jokatzeari
uzten dio dirurik gabe geratzen denean edo N euroko dirutza lortzen duenean.
Deﬁnitu dagokion Markov katea.
Esan dugunez Pij pauso bateko trantsizio probabilitatea da, eta kalkulatu
nahi genuke n pausoko trantsizio probabilitatea.
Propietatea 1
P {Xm+n = j | Xm = i} = (P
n)
ij
Froga. Indukzioz frogatuko dugu n-ren gainean. Baldin n = 1, Pij dugu bi
aldeetan. Eman dezagun n pausorako betetzen dela berdintza. Azter dezagun
n + 1 pausorako :
P {Xm+n+1 = j | Xm = i} =
=
k
P {Xm+n+1 = j | Xm = i, Xm+n = k} · P {Xm+n = k | Xm = i}
=
k
P {Xm+n+1 = j | Xm+n = k} · (P
n)
ik
=
k
(P
n)
ik Pkj =
P
n+1
ij
Hasieran probabilitate totalaren teorema erabili dugu n pausorako estatu po-
sibleen gainean baldintzatuz, ondoren adierazpena sinpliﬁkatu dugu Markov
propietatea eta indukzio hipotesiaren bidez, eta azkeneko berdintza matrize
2

biderkaketaren deﬁniziotik daukagu. ♦
Beraz i estatuan dagoen prozesua n pauso ondoren j estatuan izateko pro-
babilitatea P n matrizearen (i, j) sarrera da. P n
ij idatziko dugu n pausoko
trantsizio probabilitatea adierazteko.
Trantsizio probabilitateak probabilitate baldintzatuak dira, baina n den-
boran izan ditzakegun estatuen probabilitate ez baldintzatuak ere interesatzen
zaizkigu. Horretarako trantsizio probabilitateetaz gain, hasierako estatu po-
sibleen probabilitateak behar ditugu, i bakoitzerako :
αi = P {X0 = i}
Nahikoa da, n denboran j estatuan izateko probabilitatea kalkulatzeko, ha-
sierako estatu posibleen gainean baldintzatzea (probabilitate totalaren teo-
remari jarraituz), P {Xn = j} =
i P {Xn = j | X0 = i} · P {X0 = i}, beraz :
P {Xn = j} =
i
αiP
n
ij
j estatu bakoitzerako.
Adibidea 3 Eguraldiaren iragarpenerako eredua.
2
Estatuen sailkapena
Markov katearen estatuak sailkatuko ditugu denbora diskretuko prozesu
estokastiko honen bilakaera karakterizatzeko. Sailkapen hau erabilgarria izan-
go da limiteko probabilitateak aztertzerakoan ere. Har dezagun i estatua eta
eman dezagun prozesuaren hasierako estatua dela. Prozesua berriz i estatura
itzuliko den denbora Ti aldagaiak adieraziko digu. Inoiz ez balitz itzuliko
Ti = ∞. Izan bedi fi = P {Ti < ∞ | X0 = i}, prozesua i estatura noizbait
itzultzeko probabilitatea. Honela sailkatuko dugu i estatua :
– errekurrentea da baldin fi = 1, hau da, prozesua i-tik abiatuz i-ra
itzultzen bada beti (1 probabilitatearekin),
– iragankorra da baldin fi < 1, hau da, prozesua i-tik abiatuz i-ra ez
itzultzeko probabilitate positiboa badago (1 − fi > 0).
Estatua errekurrentea bada, prozesua behin eta berriz itzuliko da estatura ;
aldiz, iragankorra bada, egonaldi batzuk egin ondoren ez da inoiz itzuliko1.
1Beste aldagai hau dugu : Ni, prozesuak i-
tik abiatuz zenbat egonaldi egiten dituen i
estatuan. Estatua errekurrentea denean 1 probabilitatearekin Ni = ∞, izan ere, prozesua
3

Estatuak sailkatzerakoan beste irizpidea periodikotasuna da. Esango dugu
i estatu errekurrentea periodikoa dela, d ≥ 2 periododuna, baldin P n
ii = 0
bada n ez denean d-ren multiploa, d izanik propietate hau betetzen duen
osoko handiena. Ez badago honelako osokorik, edo i iragankorra bada, esango
dugu estatua aperiodikoa dela. Beraz i estatuak d ≥ 2 periodoa badu, pro-
zesua i-tik abiatuz estatu honetan egon daitekeen uneak d, 2d, 3d, . . .dira,
denbora hauetan bakarrik egon daiteke i estatuan, ez denbora guzti hauetan
nahitaez, baina ezin daiteke egon i estatuan d-ren multiploa ez den denbora
batean (eta d da honelako handiena).
Ikusiko dugunez Markov katearen estatuen multzoan partizioa deﬁni dai-
teke, klase bateko estatuak mota berdinekoak izango direlarik. Lehenik esta-
tuen arteko erlazio bat deﬁnituko dugu, i → j idatziz, i estatutik j estatura
heldu ahal izatea :
i → j baldin badago n-ren bat P n
ij > 0 izanik
Erlazio hau trantsitiboa da : baldin i → j eta j → k orduan i → k, erraz
frogatuko dugunez. Hipotesiaren arabera badaude m eta n-ren bat, P m
ij > 0
eta P n
jk > 0 izanik. Bestalde P
m+n
ik
≥ P m
ij · P
n
jk daukagu, beraz P
m+n
ik
> 0.
Beste erlazioa deﬁnituko dugu : i eta j estatuak komunikatzen dira, i ↔ j
idatziz, baldin batetik bestera hel badaiteke :
i ↔ j baldin i → j eta j → i
(Eta i ↔ i edozein estaturako.) Komunikazio erlazioa baliokidetasun erlazioa
da : bihurkorra eta simetrikoa da nabarmena denez, eta baita trantsitiboa
ere, “→” erlazioa honelakoa denez. Komunikazio erlazioari dagozkion balio-
kidetasun klaseek estatuen multzoaren partizioa deﬁnitzen dute.
Markov katea laburtezina dela esango dugu komunikazio klase bakarra
badu, hau da, estatu denak elkarren artean komunikatzen badira. Bestalde,
komunikazio klase bat itxia dela esango dugu baldin klaseko estatuetatik ezin
badaiteke hel klasean ez dagoen inongo estatura. Klase itxi batean estatu
bakarra badago estatu honi xurgatzailea deitzen zaio.
Markov kate laburtezinaren klase bakarra itxia da. Markov katea nolana-
hikoa izanik, prozesua klase itxi bateko estatura heltzen denean, klase horre-
tatik ez da irtetzen eta klase horretako estatuek deﬁnitzen duten Markov kate
laburtezinaren arabera jarraitzen du. Estatu xurgatzailera erortzen bada ez
da hortik irtengo.
i estatura itzuliko da behin eta berriz 1 probabilitatearekin. Estatua iragankorra denean
1 probabilitatearekin Ni < ∞, egonaldi kopuru ﬁnitua dugu ; kopuru honen banaketa
aldagai geometrikoak ematen digu, Ni = k izango da f
k−1
i
(1 − fi) probabilitatearekin.
4

Adibidea 4 Markov kateko trantsizio probabilitateen matrizea emanik, mar-
raztu pauso bateko trantsizioen diagrama eta kalkulatu komunikazio klaseak.
Propietatea 2 Komunikazio klase ez itxiko estatuak iragankorrak dira. Kla-
se itxian estatu denak errekurrenteak dira baldin estatu kopurua ﬁnitua bada ;
estatu kopurua ez bada ﬁnitua2, estatu denak errekurrenteak edo denak ira-
gankorrak izango dira. Azkenik, klase batean estatu denak aperiodikoak dira,
edo bestela denak periodikoak dira, denak periodo berdinekoak.
Markov kate laburtezinean estatu denak mota berdinekoak dira, propieta-
tearen arabera, errekurrenteak estatu kopurua ﬁnitua bada. Markov kate
laburtezinari aperiodikoa deitzen diogu estatuak honelakoak badira.
Amaitzeko, periodikotasuna aztertzeko irizpide bat emango dugu : baldin
Pii > 0 orduan i estatua aperiodikoa da. Kontuan izan baldintza hau aperio-
dikoa izateko nahikoa dela baina ez beharrezkoa. Bestalde, gogoratu behar
dugu klase batean estatuek periodikotasun bera dutela.
Adibidea 5 Sailkatu aurreko adibideko Markov katearen estatuak.
Adibidea 6 Sailkatu apustulariari zegokion Markov katearen estatuak.
3
Limiteko probabilitateak
Berritze teorian oinarrituko gara limiteko probabilitateak lortzeko. Mar-
kov kateari dagokion denbora jarraituko prozesu estokastikoa deﬁnitzea er-
raza da, nahikoa dugu denbora diskretuko prozesuan pausoaren iraupena
kontsideratzea.
Izan bedi Markov kate laburtezina, estatu kopuru ﬁnitukoa, P izanik
trantsizio probabilitateen matrizea. Estatu batetik abiatuz, denbora jarrai-
tuan prozesu birsortzailea dagokio, estatuak errekurrenteak direnez, eta ho-
nek baditu limiteko probabilitateak3. Balantza ekuazioetatik4 kalkulatuko
2Estatu errekurrenteak bi motakoak dira, estatura itzultzeko denboraren arabera :
 er-
rekurrente positiboak dira baldin E
[Ti | X0 = i] < ∞ eta errekurrente nuluak baldin
E
[Ti | X0 = i] = ∞. Estatu kopurua ﬁnitua denean, klase itxiko estatuak errekurrente
positiboak dira ; estatu kopurua inﬁnitua bada, eta klase itxiko estatuak errekurrenteak
direnean, denak errekurrente positiboak edo denak errekurrente negatiboak dira.
3Hasierako estaturako itzulerak lirateke berritzeak. Pausoen iraupena aldagai aleatorio
jarraitua bada berritzearteko denbora ere jarraitua da.
4Idatziko ditugun probabilitateak zatituz pausoaren iraupenaren itxarotako balioarekin
lortzen dira prozesu birsortzaileko bisita eta trantsizio tasak.
5

ditugu Markov kate honen πj limiteko probabilitateak :
πj =
i
πiPij , j = 0, 1, . . .
j
πj = 1
Azken ekuazioa probabilitateen normalizazio ekuazioa da. Ekuazio sistema
honen π = (π0, π1, . . .) soluzioa bakarra da eta positiboa
5. Estatuak aperiodi-
koak badira, estatuen limiteko probabilitateak ematen dizkigu π soluzioak :
πj = lim
n→∞
P {Xn = j}
Ikusten dugunez estatu baten limiteko probabilitatea ez da hasierako esta-
tuaren menpekoa, limn→∞ P
n
ij = πj edozein i-rako.
Estatuak periodikoak badira Markov kateak ez du limiteko probabilitate-
rik6, baina orduan π soluzioak estatuen denbora proportzioen limiteak ema-
ten dizkigu Markov katerako.
Estatu kopuru inﬁnituko Markov kate laburtezinaren azterketa korapila-
tsuagoa da. Esango duguna teorematzat hartu behar da (ezin dugu frogatu
prozesu birsortzaile batean oinarritutako arrazoiketa heuristikoaren bidez le-
hen bezala). Idatzi dugun ekuazio sistemak ez du beti soluzioa7. Ekuazio
sistemak soluzioa badu estatuak errekurrenteak dira, π soluzioa bakarra eta
positiboa da, limiteko probabilitateak emango dizkiguna estatuak aperiodi-
koak badira (denbora proportzioen limiteak estatuak periodikoak badira).
Ekuazio sistemak ez badu soluziorik orduan limiteko probabilitateak nuluak
dira, limn→∞ P
n
ij = 0 edozein i,j-rako. Argi dago limiteko probabilitate nu-
luak ditugula baldin estatuak iragankorrak badira.
Balantza ekuazioen (eta normalizazio ekuazioaren) sistema matrize no-
tazioaz idatz dezakegu. Hau erabilgarria izango zaigu matrize kalkuluak egi-
5Bakarra da, π soluzioa balitz eta hauek balira hasierako estaturako probabilitateak,
pauso baten ondoren π probabilitateak genituzke, aurrerago ikusiko dugunez, eta baita
limitean ere, baina limiteko probabilitateak bakarrak dira. Soluzioa positiboa da estatu
errekurrenteak ditugunez eta kopuru ﬁnitua.
6Estatu periodikoekin, n ez denean periodoaren multiploa hasierako estatuaren pro-
babilitatea 0 da, n nahi bezain handia hartu arren. Aperiodikoekin ez dago arazo hau.
7Soluzioa dagoenean estatuak errekurrente positiboak dira, eta soluziorik ez dagoenean
errekurrente nuluak edo iragankorrak, ez dugu prozesu birsortzailerik.
6

teko. Har ditzagun lerro eta zutabe matrize hauek :
π =
π0 π1 . . .
, 1 =




1
1
..
.




Honela geratzen zaigu ekuazio sistema :
π = πP
π1 = 1
Har dezagun Markov kate laburtezina, aperiodikoa, eta eman dezagun
π = πP , π1 = 1 ekuazioek soluzioa dutela. Dakigunez π soluzioak limi-
teko probabilitateak ematen dizkigu, gainera π1 = 1 betetzen denez bana-
keta bat deﬁnitzen du estatuentzat, limiteko banaketa. Banaketa gerakorra
deitzen zaio arrazoi honengatik : baldin hasierako estatua π probabilitateen
arabera hartzen bada, pauso baten ondoren πP probabilitateak dituzte esta-
tuek 
( i πiPij, j = 0, 1, . . . probabilitateak lerro matrizean idatziz πP dugu),
hau da, berriz π. Eta berdin beste pauosoaren ondoren, behin eta berriz π
banaketa dugu.
Azkenik estatu kopuru ﬁnitua duen Markov kate laburtezinaren bana-
keta gerakorraren kalkulua zehaztuko dugu. Badakigu existitzen dela eta ba-
karra dela. Eskuz ebatzi behar badugu ekuazio sistema, kontuan izango dugu
π = πP sistema homogeneoaren soluzioen multzoa bat dimentsioko bektore
azpiespazioa dela (normalizazio ekuazioarekin batera soluzio bakarra bai-
tugu). Beraz ezezagun bat ﬁnkatuko dugu, esaterako π∗
0 = 1. Honela π = πP
balantza ekuazioetako bat sobran izango dugu eta gainerakoekin π∗ soluzioa
aurkituko dugu. Ondoren π = πP , π1 = 1 ekuazio sistema osoaren soluzioa
lortuko dugu π∗ normalizatuz, hau da, π = (1/
j π
∗
j ) · π
∗. Matrize kalkulue-
tarako konputagailu programa bereziekin ez dugu arduratu behar xehetasun
hauetaz, zuzenean sartuko dugu ekuazio sistema osoa.
Adibidea 7 Klase mugikortasunerako eredua deﬁnitu Markov kate baten bi-
dez eta kalkulatu limiteko probabilitateak.
7

4
Denbora jarraituko Markov kateak eta
semi-Markov prozesuak
Markov katea denbora diskretuko prozesu estokastiko bezala deﬁnitu du-
gu, baina denbora jarraituko prozesurako ere deﬁni dezakegu Markov pro-
pietatea. Izan bedi {X(t), t ≥ 0} denbora jarraituko prozesu estokastikoa,
non estatuen multzoa zenbakigarria den, adibidez 0,1,2,. . .estatuak. Esango
dugu denbora jarraituko Markov katea (DJMK) dela baldin edozein denbora
s,t eta edozein estatu j-rako :
P {X(s + t) = j | X(u), u ≤ s} = P {X(s + t) = j | X(s)}
Hau da interpretazioa : jakina bada X(s) “oraingo” estatua, X(s + t) “etor-
kizuneko” estatua independentea da X(u), u < s, “iraganeko” estatuetatik.
Gainera P {X(s + t) = j | X(s) = i} trantsizio probabilitatea ez da izango s
denboraren menpekoa. Trantsizio probabilitatea i, j estatuak eta t denbora
jarraituaren funtzioa da, orain ez ditugu pausoak lehen bezala.
DJMK prozesuaren bilakaera karakterizatuko dugu. Prozesua estatu ba-
tetik beste estatu desberdin batera igarotzen denean esango dugu trantsizioa
gertatu dela, T1 izango da lehenengo trantsizioa gertatu den unea, T2 bigar-
rengo trantsizioaren unea, etab. (hauek ez dira berritzeak). Trantsizioarteko
denborak aldagai aleatorio jarraituak izango dira. Markov propietateak in-
plikatzen du trantsizioarteko denbora oroimengabea dela : une zehatz batean
i estatuan gaudelarik hurrengo trantsizioa bitartean igaroko den denborak,
eta i-ra sartu garenetik hurrengo trantsizioa bitarteko denborak, banaketa
berdina dute. Beraz i estaturako bisita baten egonaldi denbora esponent-
ziala da, νi izango da bere parametroa. Bestalde denbora diskretuko Markov
katea deﬁni dezakegu honen pausoak egokituz DJMKren estatu trantsizioe-
kin, honela Pij trantsizio probabilitateak ditugu, orain Pii = 0. Beraz DJMK
prozesua karakteriza dezakegu egitura eta parametro hauekin : estatu bat
bisitatzean egonaldi denborak banaketa esponentziala du, νi parametrokoa
i estatuan bagaude, eta ondoren trantsizioa izango da beste estatu batera
P = [Pij] probabilitateak jarraituz, eta honela segituko da denboran zehar.
Ohartzen gara egitura eta parametro hauek erabilgarriagoak izango direla
hasierako deﬁnizioa baino.
DJMK prozesua berritzailea izan daiteke ala ez. Prozesu berritzailea de-
nean estatuen limiteko probabilitateak ditugu, denbora proportzioen limiteen
berdinak, Pj = limt→∞ P {X(t) = j}, j = 0, 1, . . . eta balantza ekuazioen bi-
8

dez kalkulatuko ditugu, normalizazio ekuazioa gehituz8 :
νjPj =
i
νiPijPi , j = 0, 1, . . .
j
Pj = 1
Izan ere j estatuan egonaldi denboraren itxarotako balioa 1/νj da, eta pro-
zesua hor izateko probabilitatea Pj denez, bisita tasa νjPj da. Bestalde i es-
tatuaren bisita tasa νiPi izanik, i-tik j-rako trantsizioen tasa νiPiPij izango
da. Hemendik ekuazioak.
Ekuazio hauek ebazteko lehenik estatu trantsizioek deﬁnitzen duten den-
bora diskretuko Markov katearen π banaketa gerakorra kalkula dezakegu,
π = πP , π1 = 1, non P = [Pij], eta DJMK prozesuaren limiteko banaketa
hau izango da, goian ordezkatzean ikus dezakegunez :
Pj =
sj πj
i si πi
, j = 0, 1, . . .
non sj = 1/νj itxarotako balioak ditugun.
Balantza ekuazioetatik ere zuzenean kalkula dezakegu limiteko banaketa.
Horretarako Q = [qij] matrizea idatziko dugu, non qij sarrerak estatua i
deneko trantsizio tasak diren, eta qii diagonaleko sarrerak egonaldi denboren
parametroak ikur negatiboaz :
qij =
νiPij baldin i = j
−νi
baldin i = j
Ohartzen gara
j νiPij = νi dela, beraz
qii = −
j=i
qij
Baldin ρ =
P0 P1 . . .
idazten badugu honela geratzen zaizkigu ekua-
zioak :
ρ Q = 0
ρ 1 = 1
8Baldintza zehatzak hauek dira. DJMK prozesuari dagokion denbora diskretuko Mar-
kov katea laburtezina izan behar du ; gainera bornatuta egon behar dira egonaldi denboren
νi parametroak eta 1/
νi itxarotako balioak. Orduan DJMK birsortzailea da baldin eta soi-
lik baldin denbora diskretuko Markov katearen estatuak errekurrente positiboak badira.
Honela bada denbora jarraituko prozesuaren limiteko banaketa ekuazioetatik dugu.
9

Jaiotza eta heriotza prozesuak : M/M/1 kola
Jaiotza eta heriotza prozesua deitzen diogu DJMK prozesu bati non es-
tatuak sistema bateko jende kopurua adierazten duen. Estatu trantsizioa
izango dugu jaiotza edo heriotza gertatzen den bakoitzean. Jaiotza eta he-
riotza prozesua deﬁnitzeko, sisteman n ≥ 0 banako daudeneko jaiotza eta
heriotza tasak eman ditzakegu, λn = qn,n+1 eta µn = qn,n−1 hurrenez hurren.
Q matrizea osatzeko qnn = −(qn,n−1 + qn,n+1) dugu dakigunez, beraz n bana-
korako egonaldi denboraren parametroa νn = λn + µn da, n ≥ 0. Ondorioz
trantsizio probabilitateak Pn,n+1 = λn/(λn + µn) eta Pn,n−1 = µn/(λn + µn)
dira.
Oinarrizko adibidea M/M/1 kola da. Sistemara bezeroak iristen dira λ
tasako Poisson prozesua jarraituz eta sisteman zerbitzari bat dago, zerbitzu
denborak µ parametroko banaketa esponentziala duelarik. Kolaren X(t) ta-
maina sisteman dauden bezeroen kopurua da. Bezero berria heltzen denean
jaiotza dugu eta zerbitzua jasotzen ari den bezeroak amaitzen duenean he-
riotza. Etorrerarteko denborak eta zerbitzuak esponentzialak dira, beraz oroi-
mengabeak, honek esan nahi du {X(t), t ≥ 0} prozesua DJMK dela, jaiotza
eta heriotza prozesua hain zuzen. Dagozkion parametroak kalkulatuko di-
tugu. Eman dezagun une batean prozesua n estatuan dagoela eta har dit-
zagun Xj eta Xh aldagaiak, hurrengo jaiotza eta heriotza bitartean igaroko
diren denborak. Aldagai esponentzialen oroimengabetasuna kontuan izanik,
Pn,n+1 = P {X
j < Xh} =
λ
λ + µ
Pn,n−1 = P {X
h < Xj} =
µ
λ + µ
Bestalde min(Xj, Xh) esponentziala da, λ + µ parametrokoa, beraz egonaldi
denboraren parametroa hau da :
νn = λ + µ
Kasu berezia dugu kola husten denean, P0,1 = 1 eta ν0 = λ. Erraz arrazoitu
dezakegunez prozesua birsortzailea da λ < µ denean. Kasu honetan balantza
ekuazioetatik lortuko ditugu limiteko probabilitateak, eta hauek dira bere-
hala egiaztatu dezakegunez :
Pn =
λ
µ
n
1 −
λ
µ
10

Ikusten dugunez P0 = 1 − U , non U = λ/µ erabilera den ; gainera probabili-
tatea kola luzeraren funtzio esponentzial beherakorra da.
Badira beste kola eredu batzuk ere jaiotza eta heriotza prozesuak direnak,
beraz eredu esponentzialak (hau da DJMK prozesuak). Adibidez M/M/K
kola, non K zerbitzari ditugun. Eta M/M/1/K kola, honek zerbitzari ba-
karra du eta sisteman K bezerorentzako lekua dago bakarrik, sistema beteta
dagoela bezero berria badator hau galdu egiten da sistemara sartu aurretik.
Azken kola honen analisia oso erraza da, estatu kopuru ﬁnitua dugunez.
Etorrera teorema : sistema oroimengabeak
Kontsidera dezagun gune batzuek osatutako sistema, bezeroak guneeta-
tik zehar dabiltzalarik. Gune baten estatua bertan dauden bezeroen kopurua
izango da. Sistemaren estatua gune desberdinen estatuek deﬁnituko dute.
Eman dezagun hauek denak DJMK prozesuak direla eta gainera prozesu
birsortzaileak. (Sistemara kanpotik bezeroak badatoz Poisson prozesua jar-
raituko dute.) Sistema irekia dugu kanpotik bezeroak etortzen badira eta
sistematik kanpora irteten badira ; sistema itxia da kanpotik ez bada sart-
zen bezerorik ezta kanpora irteten ere, sistemako bezeroak berak dira den-
boran zehar, guztira N . Sistemako gune bat hartuko dugu, X(t) izanik gu-
nean dauden bezeroen kopurua t unean. Honek limiteko probabilitateak ditu,
limt→∞ P {X(t) = n}, n desberdinetarako : sistema irekia denean Pn idatziko
dugu, ohi bezala, eta sistema itxia denean Pn(N ), probabilitateak N -ren
funtziotzat hartuz.
Beste probabilitate hauek deﬁnituko ditugu. An izango da bezero bat
gunera sartzeko unean gunean n bezero aurkitzeko probabilitatea. Sare itxi-
aren kasuan An(N ) idatziko dugu. Hau da etorrera teoremak esaten diguna,
edozein n-rako :
– sistema irekian An = Pn
– sistema itxian An(N ) = Pn(N − 1)
Semi-Markov prozesuak
Denbora jarraituko prozesu estokastiko bat semi-Markov prozesua dela
esango dugu baldin DJMK prozesuaren egitura probabilistiko bera badu
baina egonaldi denboren banaketa edozein izan daitekeelarik, ez nahitaez es-
ponentziala. (Egonaldi denboraren banaketa orokor hau, dagokion estatuaren
11

menpekoa izan daiteke ; bestalde, egonaldi denborak elkarren artean indepen-
denteak diren aldagai aleatorioak izan behar dira.) Semi-Markov prozesua
analizatzeko Pij trantsizio probabilitateak eta si egonaldi denboren itxaro-
tako balioak behar ditugu. Hortik aurrera DJMK prozesuaren analisi berare-
kin jarraituko dugu limiteko probabilitateak kalkulatzeko balantza ekuazioen
bidez. Nabarmentzen dugu egonaldi denboraren itxarotako balioak bakarrik
duela eragina limiteko probabilitateetan, ez bariantzak edo banaketa funtzio
motak.
M/G/1 kola azter dezakegu semi-Markov prozesu egoki baten bidez. Kola
honetara bezeroak Poisson prozesua jarraituz etortzen dira eta zerbitzari ba-
karra dugu, zerbitzu denboraren banaketa funtzioa edozein motakoa izanik.
Prozesuaren estatua era honetan deﬁnitzen da : azkena zerbitzatua izan den
bezeroa irten ondoren sisteman geratu diren bezeroen kopurua (estatu bere-
zia dugu kola hustean). Etorrerarteko denborak oroimengabeak direnez, es-
tatuen arteko trantsizioek denbora diskretuko Markov katea jarraitzen dute.
Limiteko probabilitateak aurkitzeko balantza ekuazioak ditugu baina diment-
sio inﬁnituko sistema dugu eta teknika bereziak erabili behar dira ; ez dugu
arazo hau M/G/1/K kolan, non gehienez K bezero ditugun sisteman. Dena
dela, ez dugu limiteko probabilitateen beharrik L kola luzeraren batez bes-
tekoa eta W bezeroek sisteman egingo duten denboraren itxarotako balioa
lortzeko, prozesu birsortzaileen kostu ekuazioan oinarritutako analisi batetik
deduzitzen dira Pollaczek-Khinchine formulak :
W =
λ(σ2 + m2)
2(1 − λm)
+ m
eta L = λW = λ2(σ2 + m2)/2(1 − λm) + λm. Formuletan m eta σ2, zerbitzu
denboraren itxarotako balioa eta bariantza dira, λ berriz etorrera tasa.
12
