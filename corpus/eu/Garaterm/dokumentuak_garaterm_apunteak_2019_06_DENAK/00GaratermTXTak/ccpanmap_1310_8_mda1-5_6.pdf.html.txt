


5. gaia : Grafoak
1
Deﬁnizioak
Grafoa arlo askotan agertzen zaigun egitura matematiko sinplea da : erpin
multzo bat eta hauen artean ertz edo geziak. Esate baterako, komunikazio
sare batean transmisio guneak eta komunikazio lineak kontsideratuz grafoa
deﬁni dezakegu. Grafo teoriako hainbat kontzeptuk esanahi zuzena dute adi-
bide honetan. Edozein gune hartuz, beste edozein gunera bidal dezakegu
mezua ? Nolakoa da propietate hau betetzeko behar dugun gutxieneko egi-
tura ? Mezua gune batetik bestera bidaltzeko bide bakarra daukagu ? Deﬁni
dezakegu guneekin eraztun bat komunikazio sarean ? Problema hauek eta
beste asko aztertuko ditugu egitura matematiko honen inguruan, aplikazioak
eremu askotan dituen teoria garatuz eta interpretazio ezberdinak dituzten
problemak estudiatuz. Deﬁnizio formalekin hasiko gara.
Grafo zuzendua deituko diogu G = (V, E) bikoteari non V , multzo ﬁnitu
ez hutsa, erpin multzoa den eta E ⊆ V × V ertz multzoa.
Adibidea 1 Marraztu grafo zuzendu bat, eta idatzi erpin multzoa eta ertz
multzoa.
Grafo zuzenduko ertzak erpin bikote ordenatuak dira, (a, b) = (b, a) baldin
a = b. Esango dugu (b, c) ertza intzidentea dela b eta c erpinekin. Baita
ere esaten da b erpina c-ra adjazentea edo albokoa dela eta c erpina b-tik
adjazentea. Bestalde (b, c) ertzaren jatorria b da eta amaiera c. Azkenik 
(a, a)
ertzari begizta deituko diogu, eta erpin bat bakartua dela esango dugu ertz
intzidenterik ez badu.
30

Ertzen noranzkoa kontuan ez bada hartzen grafo ez zuzendua dugu, ertzak
izanik erpin bikote ez ordenatuak, {a, b} = {b, a}.
Adibidea 2 Marraztu grafo ez zuzendu bat, eta idatzi erpin multzoa eta ertz
multzoa.
Zehazten ez bada, grafoa ez zuzendutzat hartuko dugu.
Izan bitez G grafo ez zuzenduko x eta y erpinak. G-ko x-y ibilaldia deituko
diogu honelako ertz sekuentziari :
{x0, x1}, {x1, x2}, {x2, x3}, . . . , {xn−2, xn−1}, {xn−1, xn}
Ibilaldiaren hasiera x = x0 erpina da eta amaiera y = xn erpina, ibilaldia
ei = 
{xi−1, xi} ertzetatik, i = 1, . . . , n, igarotzen delarik. Ibilaldiaren luzera
ertz kopurua da, n ≥ 1. Baldin x = y ibilaldi irekia deitzen zaio eta x = y
bada itxia. Ibilaldi batean erpinak eta ertzak errepika daitezke.
Adibidea 3 Deﬁnitu grafo batean ibilaldi batzuk.
Ibilaldi mota berezi batzuk deﬁnituko ditugu. Kontsidera dezagun G grafo
ez zuzenduko x-y ibilaldia :
– Baldin ertzik ez bada errepikatzen katea deituko diogu ; x-x kate itxiari
zirkuitua edo ingurubira deitzen zaio.
– Baldin edozein erpinetik gehienez behin igarotzen bada, bidea deituko
diogu ; x-x bide itxiari zikloa deitzen zaio. Bide eta zikloetan ez da
begiztarik onartzen.
Adibidea 4 Aurreko grafoan deﬁnitu katea, bidea, zirkuitua, zikloa.
Grafo zuzenduan ibilaldi zuzenduak izango ditugu : kate zuzenduak, bide
zuzenduak, etab.
Adibidea 5 Grafo baten bidez azaldu ibilaldi zuzendu bat izan dezakegula
baina ez aurkako noranzkoa duen ibilaldia.
Emaitza elemental honekin jarraituko dugu.
Teorema 1 Izan bedi G grafo ez zuzendua, eta a eta b bere erpinak. Baldin
a-tik b-rako ibilaldirik badago, existituko da a-tik b-rako bidea.
31

Froga. Har dezagun a-tik b-rako ibilaldia. Bidea ez bada, erpinen bat errepi-
katuko da :
{a, x1}, . . . , {xk−1, xk}, . . . , {xm−1, xm}, . . . , {xn−1, b}
xk = xm−1 izanik eta m−1 > k. Honela bada ibilaldi berria deﬁnituko dugu :
{a, x1}, . . . , {xk−1, xk}, {xm−1, xm}, . . . , {xn−1, b}
aurrekoa baino motzagoa dena. Prozesua errepikatuko dugu bidea lortu arte.
♦
Aurrera jarraituz, G grafo ez zuzendua konektatua dela esango dugu bal-
din edozein bi erpin ezberdinen artean bidea badago beti (edo ibilaldia ba-
dago, baliokidea denez).
G grafo zuzendua bada, grafo ez zuzendu elkartua lortuko dugu ertzen
noranzkoa kontuan ez hartuz, eta esango dugu G konektatua dela bere grafo
ez zuzendu elkartua konektatua bada.
Adibidea 6 Marraztu grafo zuzendu bat eta aztertu konektatua den.
Adibidea 7 Marraztu G grafo ez zuzendu bat konektatua ez dena. Azaldu
G-k bi zati (edo gehiago) dituela, G1 eta G2 grafoak, konektatuak, eta ez
dagoelarik G-ko ertzik jatorria G1-en eta amaiera G2-n duenik. Zati hauei
grafoaren osagaiak deitzen zaie.
Grafo baten osagaiak formalki honela deﬁnituko ditugu. G = (V, E) grafo ez
zuzendua emanik, erraz frogatuko dugu V -ren gaineko erlazio hau baliokide-
tasun erlazioa dela : a b baldin a erpinetik b erpinerako ibilaldia badago (edo
a = b bada). V -ren partizioaren baliokidetasun klaseak, bakoitzari dagozkion
ertzekin, G grafoaren osagaiak dira. Nabaria da osagai hauek konektatuak
direla eta osagai ezberdineko erpinen artean ez dagoela G-ko ertzik.
G grafoaren osagaien kopurua k(G) idatziz adieraziko dugu. Grafoa ko-
nektatua da baldin k(G) = 1.
Aurrera jarraituz, G grafoari multigrafoa deituko diogu baldin ertzen bat
behin baino gehiagotan badago.
Adibidea 8 Marraztu multigrafo zuzendua, ertzen anizkoiztasunak izanik 1,
2, 3.
32

Espresuki multigrafoa dela esaten denean izan ezik, grafoa ez da multigrafoa
izango, hau da, grafoaren ertzak bakunak izango dira.
Azkenik, aipatuko dugu grafoak matrizeen bidez adieraz ditzakegula. G =
(V, E) grafo zuzenduarentzat, erpinak ordenatu ondoren, honela deﬁnituko
dugu A = [aij] adjazentzia matrizea :
aij =
1
baldin (xi, xj) ∈ E
0
bestela
Ez da zaila frogatzea Ar matrizea kalkulatzen badugu, honen (i, j) sarrerak
r luzerako xi-xj ibilaldi ezberdinen kopurua adierazten duela (irekiak eta
itxiak). Bi erpinen artean r luzerako ibilaldia dagoen jakin nahi badugu, eta
ibilaldi kopurua ez bazaigu interesatzen, algebra boolearra erabil dezakegu
Ar kalkulatzeko (1 + 1 = 1).
Grafo ez zuzenduarentzat adjazentzia matrize simetrikoa hartuko dugu,
ertz bakoitzerako dagozkion bi ertz zuzenduak bagenitu bezala. Bestalde, go-
goratu behar dugu grafo ez zuzenduan ibilaldi bat eta bere alderantzizkoa
berdinak direla. Grafoa konektatua den jakiteko A + A2 + . . . + An−1 kal-
kula dezakegu, n izanik grafoaren erpin kopurua, kontuan hartuta bi erpin
ezberdinen arteko bide batek gehienez n − 1 luzera duela.
Adibidea 9 Marraztu grafo zuzendu bat eta honen grafo ez zuendu elkartua
eta idatzi bien adjazentzia matrizeak. Konektatuak dira ?
2
Azpigrafoak, osagarriak eta grafo isomor-
ﬁsmoa
Izan bedi G = (V, E) grafoa, zuzendua edo ez zuzendua. Esango dugu
G1 = (V1, E1) grafoa G-ren azpigrafoa dela baldin V1 ⊆ V eta E1 ⊆ E.
Azpigrafo sortzailea deituko diogu V1 = V kasuan.
Adibidea 10 Marraztu G grafo ez zuzendua, G grafo zuzendua, eta hauen
azpigrafo batzuk. Azpigrafoak sortzaileak dira ?
Bestalde, G = (V, E) grafo ez zuzendua emanik, V1 ⊆ V erpin azpimultzoak
induzitutako azpigrafoa deituko diogu G1 = (V1, E1) azpigrafoari non V1-eko
erpinen artean ditugun G-ko ertz denak dauden : baldin {x, y} ∈ E eta
x, y ∈ V1 orduan {x, y} ∈ E1. Azpigrafo induzitua izendatzeko G1 = < V1 >
33

idatziko dugu. Deﬁnizio bera dugu G grafo zuzendurako, ertzak (x, y) bezala
idatziz.
Adibidea 11 Aurreko adibidean aztertu azpigrafoak dagozkien erpin mul-
tzoek induzitutakoak diren.
Grafo baten osagaiak, lehenago deﬁnitu dugun erpin multzoaren gaineko ba-
liokidetasun erlazioak determinatutako partizioko erpin azpimultzoek indu-
zitutako azpigrafoak dira.
G grafo zuzendu edo ez zuzenduan x erpina kentzen badugu azpigrafo
hau dugu :
G − x = < V − {x} >
Eta e ertza kentzen badugu :
G − e = (V, E − {e})
Adibidea 12 Grafo bat marraztu eta kendu erpin bat eta ertz bat.
Grafo osatua deituko diogu erpinen arteko ertz guztiak dituen begizta
gabeko grafo ez zuzenduari, Kn idatziz n erpineko multzoaren gaineko grafo
osatua izendatzeko.
Adibidea 13 Marraztu K1, K2, K3, K4. Zenbat ertz ditu Kn-k ?
Izan bedi G begizta gabeko grafo ez zuzendua. G-ren osagarria deitzen zaio,
G idatziz, begizta gabeko grafoari non G-ko erpinak dauden eta G-en ez
dauden ertz guztiak, eta hauek bakarrik.
Adibidea 14 Marraztu grafo bat eta bere osagarria.
G1 = (V1, E1) eta G2 = (V2, E2) grafo ez zuzenduak emanik, f : V1 → V2
funtzioa grafo isomorﬁsmoa da baldin bijektiboa bada eta erpinen arteko
adjazentziak mantentzen baditu, hau da,
{a, b} ∈ E1 ⇔ {f (a), f (b)} ∈ E2
Honelako funtzioa existitzen bada esango dugu G1 eta G2 grafoak isomor-
foak direla. Grafo zuzenduentzat ere deﬁnizio berdina dugu, ertz zuzenduak
idatziz.
Adibidea 15 Aztertu grafo isomorﬁsmo batzuk.
34

Izan bedi G grafo edo multigrafo ez zuzendua. G-ko x erpinaren gradua
deituko diogu x-ekin intzidenteak diren ertzen kopuruari, d(x) idatziz. Erpi-
nean begizta bat badago bi ertz intzidentetzat hartuko dugu. Bat graduko
erpina zintzilikatua da eta zero gradukoa bakartua.
Adibidea 16 Marraztu grafo bat eta kalkulatu erpinen graduak.
Teorema 2 G = (V, E) izanik grafo edo multigrafo ez zuzendua,
x∈V
d(x) = 2|E|
Froga. Grafoko {a, b} ertzak unitate batean gehitzen ditu d(a) eta d(b). (a = b
kasuan bitan d(a).) Beraz erpinen graduen batura bitan gehitzen du ertz
bakoitzak.
♦
Korolarioa 1 Grafo edo multigrafo ez zuzenduan gradu bakoitiko erpinen
kopurua bikoitia izan behar da.
Froga. r.a.a. Honela ez balitz,
x∈V d(x) bakoitia litzateke, baina 2|E| bikoitia
da.
♦
Grafo ez zuzendu bateko erpin guztiek gradu bera badute grafo erregu-
larra deitzen zaio, k-erregularra baldin erpin guztiek k gradua badute.
Adibidea 17 a) 10 ertzeko grafo 4-erregularrik badago ?
b) Eta 15 ertzeko grafo 4-erregularrik ?
Grafo zuzenduetan honela deﬁnitzen dira erpinen graduak. Izan bedi x,
G grafo edo multigrafo zuzenduko erpina :
– sarrera gradua deituko diogu amaiera x erpinean duten ertzen kopu-
ruari, id(x) idatziz,
– irteera gradua deituko diogu jatorria x erpinean duten ertzen kopuruari,
od(x) idatziz.
3
Kate eta zirkuitu eulertarrak
K¨
onigsberg-eko zazpi zubien problema azalduz hasiko gara. Hiri hau ze-
harkatzen duen ibaian zazpi zubi zeuden ibaiko bi uharte eta ibai bazterren
artean. Hiritarrak galdera honi erantzuten saiatzen omen ziren igandeko pa-
seoan : puntu batetik abiatuz, zubi denetatik igaro, bakoitzetik behin, eta
hasierako puntura itzul ahal zitekeen. Euler-ek multigrafo baten bidez aztertu
zuen problema hau, ondoren frogatuko dugun emaitza deduzituz.
35

Deﬁnizioa 1 Izan bedi G grafo edo multigrafo ez zuzendua, erpin bakartu
gabea. Zirkuitu eulertarra deituko diogu ertz guztietatik igarotzen den zirkui-
tuari. Bestalde, kate eulertarra da ertz guztietatik igarotzen den kate irekia.
(Gogoratu katea ertzik errepikatzen ez den ibilaldia dela eta zirkuitua kate
itxia.)
Teorema 3 Izan bedi G grafo edo multigrafo ez zuzendua, erpin bakartu
gabea. G-k zirkuitu eulertarra du baldin eta soilik baldin konektatua bada eta
erpin guztiek gradu bikoitia badute.
Froga. ⇒) Hipotesia : G-k zirkuitu eulertarra du.
Edozein erpin a eta b emanik, bakartuak ez direnez, zirkuitu eulertarrean
daude, beraz badago a-tik b-rako katea, ondorioz bidea ere bai (gogoratu
Teorema 1). Hemendik dugu G konektatua dela.
Bestalde, a erpina emanik, zirkuitu eulertarra a-tik igarotzen den ba-
koitzean bi ertz intzidentetik doa edo begizta batetik, eta hauek erpinaren
gradua bitan gehitzen dute. Zirkuituan ertz denak daude eta bakoitza behin,
beraz erpin guztiek gradu bikoitia dute.
⇐) Hipotesia : G konektatua da eta erpin guztiek gradu bikoitia dute.
Kate bat osatuko dugu erpin batetik, a-tik, abiatuz. Beste erpin batera
iristean, gradua bikoitia izanik, erabili gabeko ertza daukagu arrera jarrait-
zeko katea luzatuz, eta azkenean a erpinera iritsiko gara zirkuitu bat osatuz.
Zirkuitu honek ez baditu ertz denak, zirkuituko ertzak kenduz geratzen
den K azpigrafoa kontsideratuko dugu (erpin bakartuak ere kenduz). K-
ren osagaiekin ondorengoa egingo dugu. Ci osagaiak konektatuak dira eta
hauetako erpinen gradua bikoitia da nabaria denez. Gainera G konektatua
izanik existitzen da xi erpina hasierako zirkuituan dagoena eta Ci-koa dena,
osagai bakoitzerako. Lehengo prozedura jarraituz osagai bakoitzean xi-tik
doan zirkuitu berria eraikiko dugu eta hasierako zirkuituari erantsiko diogu.
Honela jarraituko dugu G-ko ertz denekin zirkuitua osatu arte.
♦
Ohartu frogaren bigarren zatiak zirkuitu eulertarra eraikitzeko prozedura
ematen digula.
Teorema 4 Izan bedi G grafo edo multigrafo ez zuzendua, erpin bakartu
gabea. G-k kate eulertarra du baldin eta soilik baldin konektatua bada eta
zehazki gradu bakoitiko bi erpin baditu.
Froga. Aurrekoaren antzera, kate eulertarraren hasiera eta amaiera gradu
bakoitiko erpinak izanik.
♦
36

Adibidea 18 Marraztu bi grafo eta aurkitu kate edo zirkuitu eulertarra, bal-
din badago.
Grafo zuzenduetan kate eta zirkuitu zuzenduak deﬁni ditzakegu. Emaitza
hau dugu.
Teorema 5 Izan bedi G grafo edo multigrafo zuzendua, erpin bakartu gabea.
G-k zirkuitu eulertar zuzendua du baldin eta soilik baldin konektatua bada eta
edozein erpinerako berdinak badira sarrera gradua eta irteera gradua.
Adibidea 19 Deﬁnitu grafo zuzenduak eta aztertu zirkuitu eulertar zuzen-
dua duten. (Kontuan izan grafo zuzendua konektatua den jakiteko grafo ez
zuzendu elkartua hartu behar dugula.)
4
Bide eta ziklo hamiltondarrak
Hamilton-ek asmatu zuen jolasean dodekaedroaren erpinak munduko hiri
nagusiak ziren eta hauetatik igarotzen zen ibilbidea aurkitu behar zen, hiri
bakoitza behin zeharkatu eta hasierako hirian amaituz.
Deﬁnizioa 2 Izan bedi G grafo edo multigrafoa. Ziklo hamiltondarra deitzen
zaio erpin guztiak dauzkan zikloari. Bide hamiltondarra erpin guztiak dauz-
kan bide irekia da. (Gogoratu bidea erpinik errepikatzen ez den ibilaldia dela
eta zikloa bide itxia.)
Grafo hamiltondarra deitzen zaio ziklo hamiltondarra duen grafoari. Grafoak
ziklo hamiltondarra badu, orduan badu bide hamiltondarra (nahikoa baitugu
zikloari ertz bat kentzea). Baina gerta daiteke grafoak bide hamiltondarra
izatea eta ez ziklo hamiltondarra, edo ez bat eta ez bestea.
Lehenik grafo berezi batzuk aztertuko ditugu. G grafo ez zuzendua zati-
bikoa da baldin erpin multzorako {V1, V2} partizioa deﬁni badaiteke, ertz ba-
koitzak jatorria V1-en eta amaiera V2-n duelarik. Zatibiko grafo osatua dugu
V1-eko erpin bakoitza V2-ko erpin guztiekin adjazentea bada ; Km,n idatziko
dugu m = |V1| eta n = |V2| izanik.
Adibidea 20 Marraztu zatibiko grafo bat osatua ez dena. Marraztu K2,3 eta
K3,3 zatibiko grafo osatuak.
Adibidea 21 Aztertu Km,n zatibiko grafo osatuak noiz duen ziklo hamilton-
darra eta noiz bide hamiltondarra.
37

Adibidea 22 Bestalde, nabaria da Kn grafo osatua, n ≥ 3, hamiltondarra
dela, nahikoa dugu erpinen ordenazio bat aukeratzea. Zenbat ziklo hamilton-
dar ditu zehazki ?
Grafo hamiltondarrentzat ditugun emaitza orokorrak aztertzen hasiko
gara. Lehenik esan behar da grafo hamiltondarra karakterizatzeko ez dagoela
beharrezkoa eta nahikoa den baldintzarik. Ikusiko ditugu baldintza batzuk
beharrezkoak direnak baina ez nahikoak, eta beste baldintza batzuk nahikoak
baina ez beharrezkoak.
Baldintza beharrezkoak
G grafoa hamiltondarra bada, agerikoa da hau betetzen dela :
a) G konektatua da eta erpin guztiek gutxienez 2 gradua dute.
b) Baldin a erpinaren gradua zehazki 2 bada, orduan a erpinarekin intzi-
denteak diren bi ertzak ziklo hamiltondarrean daude.
c) G grafoa zatibikoa den kasu berezian, {V1, V2} izanik dagokion erpin
partizioa, orduan |V1| = |V2| bete behar da G hamiltondarra bada.
Grafoa hamiltondarra den aztertzean urrats hauek jarraituko ditugu :
– (a) baldintza betetzen den ala ez erraz egiaztatuko dugu. Ez bada be-
tetzen grafoa ez da hamiltondarra.
– (b) baldintza ziklo hamiltondarra eraikitzeko erabiliko dugu, edo bes-
tela ez dela existitzen frogatzeko kasu batzutan.
– (c) baldintza kasu berezi batzutan erabiliko dugu ziklo hamiltondarra
ez dela existitzen frogatzeko : grafoa zatibikoa dela frogatzen badugu
lehenik, |V1| = |V2| desberdintzatik hamiltondarra ez dela ondoriozta-
tuko dugu.
Adibidea 23 Mahaiaren inguruan bederatzi pertsona ipini behar dira, per-
tsona bakoitzaren ezker eskuinean honen lagunak eseri behar direlarik. Pro-
blema hau aztertzeko deﬁnitu grafoa. Zer aurkitu behar dugu ? Aztertu eman-
dako grafoentzat soluzioa baden.
Adibidea 24 Aztertu grafo hamiltondarra den.
38

Baldintza nahikoak
Bide eta ziklo hamiltondarrentzat emaitza nagusi hauek ditugu, frogatu
gabe emango ditugunak. Korolarioak berehalakoak dira.
Teorema 6 Izan bedi G begizta gabeko grafo ez zuzendua, n ≥ 3 erpinekoa.
Baldin d(x) + d(y) ≥ n edozein erpin x eta y-rako, x = y, orduan G-k badu
ziklo hamiltondarra.
Korolarioa 2 Izan bedi G begizta gabeko grafo ez zuendua, n ≥ 3 erpinekoa.
Baldin d(v) ≥ n/2 edozein erpinerako orduan G-k badu ziklo hamiltondarra.
Teorema 7 Izan bedi G begizta gabeko grafo ez zuzendua, n ≥ 2 erpinekoa.
Baldin d(x) + d(y) ≥ n − 1 edozein erpin x eta y-rako, x = y, orduan G-k
bide hamiltondarra du.
Korolarioa 3 Izan bedi G begizta gabeko grafo ez zuzendua, n ≥ 2 erpi-
nekoa. Baldin d(v) ≥ (n − 1)/2 edozein erpinerako, orduan G-k badu bide
hamiltondarra.
Adibidea 25 Zazpi azterketa ipini behar dira zazpi egunetan, irakasle berak
emandako irakasgaien azterketak ondoz ondokoak ez izanik. Deﬁnitu proble-
mari dagokion grafoa. Zer aurkitu behar dugu ? Irakasle bakoitzak gehienez
lau irakasgai baditu, problemak badu soluzioa ?
39

6. gaia : Zuhaitzak
1
Deﬁnizioak eta propietateak
Zuhaitzak hainbat arlotan erabiltzen diren grafo bereziak dira. Zuhaitzak
ditugu datu egituretan, sailkapen tekniketan, kodiﬁkazioaren teorian, opti-
mizazio problemetan.
Deﬁnizioa 1 G begizta gabeko grafo ez zuzenduari zuhaitza deituko diogu
baldin konektatua bada eta ez badu ziklorik. G zuhaitza izendatzeko T idatziko
dugu.
Adibidea 1 Marraztu grafo batzuk eta aztertu zuhaitzak diren.
Grafo baten zuhaitz sortzailea deituko diogu zuhaitza den azpigrafo sortzai-
leari. (Dakigunez, azpigrafo bat sortzailea da grafoaren erpin denak baditu.)
Adibidea 2 Marraztu grafo bat eta bere azpigrafo sortzaile bat.
Zuahitza beste era batera ere deﬁni dezakegu.
Teorema 1 (Zuhaitzaren deﬁnizio baliokidea) G begizta gabeko grafo ez zu-
zendua zuhaitza da baldin eta soilik baldin konektatua bada eta edozein ertz
kenduz deskonektatu egiten bada.
Froga. ⇒) Hipotesia : G konektatua da eta ez du ziklorik. Edozein ertz kenduz
deskonektatu egiten dela frogatu behar dugu.
40

r.a.a. Grafoari e = {x, y} ertza kenduz G − e konektatua balitz, existituko
litzateke x-y bidea G − e grafoan, eta bide honi e ertza erantsiz zikloa genuke
G grafoan, kontraesana.
⇐) Hipotesia : G konektatua da eta edozein ertz kenduz deskonektatu
egiten da. Ziklorik ez duela frogatu behar dugu.
r.a.a. G grafoak zikloa balu, ziklo honetako edozein ertz e = {x, y} ken-
duz, G − e konektatua izaten jarraituko luke, kontraesana. (G konektatua
izanik, edozein bi erpin a eta b-ren artean beti dago bidea, eta bide hone-
tan e ertza balego, ertz honen ordez aipatutako zikloan geratzen den zatia
erantsiz a-b ibilaldia genuke, eta hemendik bidea, G − e grafoan, ondorioz
hau konektatua litzateke.)
♦
Deﬁnizio baliokide honen arabera, esan dezakegu grafo baten zuhaitz sort-
zailea, azpigrafo sortzaile konektatu minimala dela (azpigrafoko ertzen azpi-
multzo bat hartuz, ez denak, azpigrafoa deskonektatuko litzateke).
Baita ere deﬁnizio baliokidetik, zuhaitzaren ertz bat kentzen badugu bi
osagai geratzen dira, eta ziklorik ez dugunez, osagai hauek zuhaitzak dira.
Beste propietate batzuk ere baditugu zuhaitzentzat.
Teorema 2 T zuhaitzaren edozein bi erpin a eta b emanik, bide bat dago,
bakarra, erpin hauen artean.
Froga. Hipotesia : T konektatua da eta ez du ziklorik.
Lehenik, T konektatua bada, badago a-b bidea. Bakarra dela frogatuko
dugu (r.a.a.). Bide bat baino gehiago badaude, bi bide hartuz ibilaldi itxia
dugu eta honen ertz batzuk zikloa osatuko dute (bi bideak ezberdinak baiti-
ra), baina T -k ez du ziklorik.
♦
Teorema 3 G grafo ez zuzendua konektatua da baldin eta soilik baldin zu-
haitz sortzailea badu.
Froga. ⇐) Zuhaitz sortzailea T existitzen bada, alde batetik T azpigrafoa
sortzailea da, beraz grafoko erpin guztiak ditu, eta bestetik T zuhaitza da,
beraz konektatua, ondorioz G konektatua izango da.
⇒) Izan bedi G konektatua. Lehenik, begiztak kenduz geratzen den G1
azpigrafoa hartuko dugu. Baldin G1-eko edozein ertz kenduz deskonektatu
egiten bada, zuhaitza da, bestela konektatuta uzten duen ertz bat kenduz
G2 dugu. Antzera, baldin G2-ko edozein ertz kenduz deskonektatu egiten
bada, zuhaitza da, eta bestela konektatuta uzten duen ertz bat kenduz G3
41

izango dugu. Honela jarraituko dugu eta azkenean, edozein kasutan, azpigrafo
sortzaile konektatu minimala lortuko dugu, hau da, zuhaitz sortzailea.
♦
Teorema 4 T zuhaitzak v erpin eta e ertz baditu orduan :
v = e + 1
Froga. Erpin kopuruaren gaineko indukzioz frogatuko dugu. Hasteko, v = 1
denean e = 0 da begiztarik ez dugunez, 1 = 0 + 1.
Indukzio hipotesia : eman dezagun formula betetzen dela gehienez v er-
pin dituzten zuhaitzentzat. Izan bedi T zuhaitza v = v + 1 erpinekoa. T
zuhaitzetik ertz bat kenduz bi osagai ditugu eta hauek zuhaitzak dira : T1
zuhaitza, v1 erpin eta e1 ertz dituena, eta T2 zuhaitza, v2 erpin eta e2 ertz
dituena. Hauen erpin kopuruak v = v + 1 baino txikiagoak dira, v1, v2 ≤ v,
beraz indukzio hipotesitik :
v1 = e1 + 1
v2 = e2 + 1
Ondorioz, v1 + v2 = e1 + e2 + 1 + 1, eta hemendik v = e + 1, non T -ren ertz
kopurua e1 + e2 gehi kendu diogun ertza den.
♦
Teorema 5 Edozein zuhaitzek (v ≥ 2) gutxienez bi erpin zintzilikatu ditu
(bat gradukoak).
Froga. Dakigunez grafo batean
x∈V
d(x) = 2e
eta zuhaitza bada v = e + 1 ere beteko da.
r.a.a. Eman dezagun zuhaitzak gehienez erpin zintzilikatu bat duela. Or-
duan graduen batura gutxienez hau da :
x∈V
d(x) ≥ 2(v − 1) + 1
beraz, hasierako bi formulak erabiliz, 2e ≥ 2e + 1, ezinezkoa.
♦
Gai honen hasieran zuhaitzaren deﬁnizioaren ondoren beste deﬁnizio ba-
liokidea eman genuen. Orain zuhaitzaren beste hiru deﬁnizio emango ditugu.
42

Teorema 6 Izan bedi G begizta gabeko grafo ez zuzendua. Zuhaitzaren deﬁ-
nizio baliokide hauek ditugu :
a) G-ko bi erpin edozein emanik hauen artean bidea dago, bakarra.
b) G konektatua da eta v = e + 1
c) G-k ez du ziklorik eta v = e + 1
Froga. G zuhaitza bada (a), (b) eta (c) propietateak beteko ditu dakigunez.
Hemen frogatuko dugu propietate hauetako bat betetzea nahikoa dela G
zuhaitza izateko : konektatua eta ziklorik gabea.
a) Hipotesia : G-ko bi erpin erpin edozein emanik hauen artean bidea
dago, bakarra. Ondorioz G konektatua da. Ziklorik ez duela deduzituko dugu.
r.a.a. Zikloa balu, zikloaren bi erpin x eta y hartuz, bi bide ezberdin genituzke
x-etik y-ra, kontraesana hipotesiarekin.
b) Hipotesia : G konektatua da eta v = e + 1. r.a.a. Eman dezagun
zikloa duela, c erpin eta ertzekoa. Zikloan ez dauden erpinak zikloko erpinekin
konektatzeko (zuzenean edo zeharka) ertz bat behar dugu erpin bakoitzerako,
beraz
e ≥ c + (v − c) = v
kontraesana hipotesiarekin.
c) Hipotesia : G-k ez du ziklorik eta v = e + 1. r.a.a. Eman dezagun G ez
dela konektatua. Bere osagaiak konektatuak dira eta ez dute ziklorik, beraz
zuhaitzak dira. Zuhaitz hauetan :
v1
=
e1 + 1
v2
=
e2 + 1
. . .
Berdintza hauek batuz,
v1 + v2 + . . . = e1 + e2 + . . . + 1 + 1 + . . .
beraz v ≥ e + 2, kontraesana.
♦
Adibidea 3 Komunikazio sare bat diseinatu behar dugu. Gune batetik beste
guneetara mezu bat bidali ahal izango da mekanismo honen arabera : gune
batera mezua iristen denean honek ondoko guneei bidaltzen die mezua, gune
honi mezua bidali dionari izan ezik. Gune bakoitzera mezua behin iristea nahi
bada, nolakoa da sareari dagokion grafoa ? Zenbat komunikazio linea behar
ditugu ?
43

2
Errodun zuhaitzak
Zuhaitz ez zuzendu bateko ertzei noranzkoa emanaz lortzen den grafo zu-
zenduari zuhaitz zuzendua deitzen zaio. Zuhaitz zuzenduari errodun zuhaitza
deituko diogu baldin r erpina badugu, erroa deitua, 0 sarrera gradua duena
eta beste erpin guztien sarrera gradua 1 bada.
Adibidea 4 Marraztu erroduna ez den zuhaitz zuzendua, eta baita ere erro-
dun zuhaitza.
Zuhaitz errodunean terminologia hau erabiliko dugu. Hostoak deitzen zaie
0 irteera gradua duten erpinei eta barne erpinak besteei. Baldin r errotik
v erpinerako bidearen luzera n bada esango dugu v erpina zuhaitzaren n.
mailan dagoela. (Beti dago errotik edozein erpinera bide zuzendua, bakarra.)
Zuhaitz errodunak (a, b) ertza badu, a erpina b-ren ama da, eta b erpina a-
ren alaba. Baldin c-tik d-rako bide zuzendua badago, c erpina d-ren arbasoa
da eta d erpina c-ren ondorengoa.
Esango dugu zuhaitz erroduna m-tarra dela (m > 0) baldin erpin bakoi-
tzak gehienez m alaba baditu ; baldin barne erpin guztiek m alaba badituzte
zehazki zuhaitz m-tar osatua deituko diogu.
Adibidea 5 Marraztu zuhaitz 3-tar bat ez osatua eta beste bat osatua.
Teorema 7 Izan bedi T zuhaitz m-tar osatua, n erpin dituena, hauetatik l
hostoak eta i barne erpinak. Hau dugu :
n = mi + 1
l − 1 = (m − 1)i
Froga. Barne erpin bakoitzak m alaba dituenez mi = n − 1. Bestalde n = i + l
izanik mi = i + l − 1, (m − 1)i = l − 1.
♦
Adibidea 6 Tenis txapelketa batean 11 partaide ditugu. Partida bakoitzean
jokalari bat kanporatzen da. Zenbat partida jokatu behar dira txapelduna era-
bakitzeko ?
Adibidea 7 Gela bateko paretan lau entxufe daude eta bestalde zazpi luza-
gailu ditugu lau entxufekoak. Zenbat tresna elektriko konekta ditzakegu argin-
dar sarean ?
Azkenik, errodun zuhaitzaren altuera deituko diogu hostoen maila handiena-
ri.
Adibidea 8 Zenbat hosto ditu gehienez h altuerako zuhaitz m-tarrak ?
44
