


Probabilitate ereduak (II): banakuntza
normala
Josemari Sarasola Ledesma
2007ko azaroa
Figure 1:
 En las sociedades deterministas el azar se interpretaba como la volun-
tad de los dioses. El I-
Ching o libro de los cambios, las distintas conﬁguraciones
de una serie de varillas lanzadas al azar, se interpretaban como la voluntad del
TAO.

Contents
1
Banakuntza normala: sarrera
3
2
Trinkotasun funtzioa eta parametroak
4
3
Banakuntza normal estandarra
5
4
Estandarketa
10
5
Banakuntza normalaren propietateak
11
5.1
Aldagai aldaketa lineala . . . . . . . . . . . . . . . . . . . . . . .
11
5.2
Banakuntza normalen batura: ugalkortasuna
. . . . . . . . . . .
11
6
Banakuntza normala: ebazkizunak
13
7
Hurbilketa normalak
18
7.1
Banakuntza binomiala hurbilduz . . . . . . . . . . . . . . . . . .
18
7.2
Poisson-en banakuntza hurbilduz . . . . . . . . . . . . . . . . . .
19
7.3
Hurbilketa normalak: ebazkizunak . . . . . . . . . . . . . . . . .
19
8
Dimentsio anitzeko banakuntza normala
22
9
Limitearen teorema zentralak
23
9.1
Limitearen teorema zentral klasikoa
. . . . . . . . . . . . . . . .
23
9.2
Lyapunov-en teorema eta Lindeberg-en teorema . . . . . . . . . .
24
9.3
Ebazkizunak
. . . . . . . . . . . . . . . . . . . . . . . . . . . . .
25

Banakuntza normala
Josemari Sarasola Ledesma
1
Banakuntza normala: sarrera
Praktikan gehien erabiltzen den banakuntza da:
• Banakuntza normala kanpai itxurakoa eta simetrikoa da eta hain zuzen
hauexek dira datu multzo askoren ezaugarriak: esaterako, pertsonen ezau-
garri morfologikoak (altuera, pisua, ...), ezaugarri soziologikoak (azterketa
bateko notak, prodktu baten kontsumoa urtean zehar, ...), ezaugarri ﬁsi-
ologikoak (erreakzio maila dosi jakin baten eraginez, ...), neurtzeko roduan
izaten diren erroreak jasotzen baditugu, datuen histograma banakuntza
normalaren kanpai itxura eta simetria erakutsiko dituzte.
• Gainera, teorian ere garrantzi handikoa da. Adibidez, banakuntza nor-
mala hainbat banakuntzaren limitea da, binomialaren limitea n para-
metroa inﬁniturantz doanean esaterako. Inferentzi estatistikan ere maiz
azaltzen da: batezbesteko muestrala banakuntza normalaren araberakoa
izaten da.
Abraham de Moivre-k azaldu zuen lehenengo aldiz banakuntza normala 1734.
urtean banakuntza binomialen limitea aztertzeko lanetan. Laplace-k eta Gauss-
ek bere erabilera zabaldu zuten XIX. mende hasieran, behaketa ﬁsiko eta as-
tronomikoetan erroreen banakuntza aztertuz.
Gauss-en omenez, banakuntza gaussiarra ere deritzo.
Figure 2: Gauss eta banakuntza normala Alemaniako dirupaper batean.
Banakuntza normala deitzen bazaio ere, horrek ez du esan nahi beste ba-
nakuntza baten araberako fenomenoak normalak ez direnik. Askotan agertzen
delako bakarrik deitzen zaio normala.
3

Banakuntza normala
Josemari Sarasola Ledesma
2
Trinkotasun funtzioa eta parametroak
• Banakuntza normalaren trinkotasun funtzioa ondokoa da:
fX (x) =
1
√
2πσ
· e
−(x−µ)2
2σ2
;
−∞ < x < ∞
• Ikusten den bezala, bi parametroen menpe dago: µ eta σ.
• Labur, honela izendatzen da banakuntza bat:
X ∼ N (µ, σ)
• Ondoren, banakuntza normal batzuk azaltzen dira:
Figure 3: Banakuntza normal jakin batzuk.
• Banakuntza normala simetrikoa da: propietate hau probabilitateak kalkukatzeko
erabiliko dugu.
• Itxaropena eta bariantza hauek dira:
E[X] = µ
;
var[X] = σ
2
• Simetrikoa denez, itxaropena gailur puntuan aurkitzen dugu.
• µ eta σ parametroek esanahi argia dute: itxaropena eta desbidazio es-
tandarra dira hurrenez hurren.
4

Banakuntza normala
Josemari Sarasola Ledesma
3
Banakuntza normal estandarra
• Banakuntza normal estandarra µ = 0 eta σ = 1 parametroak dituen
banakuntza normala da. Honela izendatzen da:
Z ∼ N (µ = 0, σ = 1)
• Banakuntza hau oso garrantzitsua da, beste banakuntza normaletako prob-
abilitateak kalkulatzeko oinarri gisa erabiltzen baita.
• Banakuntza estandar honi buruzko probabilitateak kalkulatzeko trinkota-
sun funtzioan integratuz eman beharko genituzke probabilitateak eta hau
ez da batere erraza. Horregatik taulak erabiltzen dira. Har ezazu taula.
• Ondoren hainbat probabilitate kalkulatuko ditugu adibide gisa. Hozkailu
batean une batean dagoen tenperatura banakuntza normalaren araber-
akoa dela pentsatzen da, batezbestekoa 0 eta desbidazio standarra 1 dire-
larik. Hau da, banakuntza normal standarraren arabera banatzen da.
Zenbatekoa da une batean tenperatura +0,56 baino txikiagoa izateko
probabilitatea?
Probabilitate hau irudiko azalera ilunarekin dator bat eta tauletako ba-
naketa funtzioan zuzenean kalkulatzen da:
P (Z < 0.56) = 0.7123
Figure 4: Itzalean, P (Z < 0.56).
5

Banakuntza normala
Josemari Sarasola Ledesma
• Zenbatekoa da tenperatura 0,42 baino handiagoa izateko probabilitatea?
P (Z > 0.42) = 1 − 0.6628 = 0.3372
Figure 5: Itzalean, P (Z > 0.42).
• Zenbatekoa da tenperatura -0,3 baino txikiagoa izateko probabilitatea?
Taulan ez dira azaltzen z balio negatiboak, balio horietarako banakuntza
normalaren simetria erabiltzen baita.
P (Z < −0.3) = P (Z > 0, 3) = 1−P (Z < 0, 3) = 1−0, 617911 = 0, 382089
Figure 6: Itzalean, P (Z < −0.3).
6

Banakuntza normala
Josemari Sarasola Ledesma
• Zenbatekoa da tenperatura -0,2 baino handiagoa izateko probabilitatea?
P (Z > −0, 2) = P (Z < 0, 2) = 0, 579260
Figure 7: Itzalean, P (Z > −0.2).
• Zenbatekoa da tenperatura 1etik 2ra bitartekoa izateko probabilitatea?
P (1 < Z < 2) = P (Z < 2)−P (Z < 1) = 0, 977250−0, 841345 = 0, 135905
Figure 8: Itzalean, P (1 < Z < 2).
7

Banakuntza normala
Josemari Sarasola Ledesma
• Zenbatekoa da tenperatura -1,5etik -0,5era bitartekoa izateko probabili-
tatea?
P (−1, 5 < Z < −0, 5) = P (0, 5 < Z < 1, 5)
= P (Z < 1, 5) − P (Z < 0, 5) = 0, 933193 − 0, 691463 = 0, 24173
Figure 9: Itzalean, P (−1.5 < Z < −0.5).
8

Banakuntza normala
Josemari Sarasola Ledesma
• Zenbatekoa da tenperatura -0,5etik 0,2ra bitartekoa izateko probabili-
tatea?
P (−0, 5 < Z < 0, 2) = P (Z < 0, 2)−P (Z < −0, 5) = P (Z < 0, 2)−P (Z > 0, 5) =
P (Z < 0, 2) − [1 − P (Z < 0, 5)] = 0, 579260 − (1 − 0, 691463) = 0, 270723
Figure 10: Itzalean, P (−0.5 < Z < 0.2).
9

Banakuntza normala
Josemari Sarasola Ledesma
4
Estandarketa
Arestian kalkulatu ditugun probabilitateak banakuntza normal estandarrari bu-
ruzkoak ziren. Nola kalkulatzen dira probabilitateak zorizko aldagaiak beste
banakuntza normal bateb arabera denean?
Estandarrak ez diren banakuntza normalei buruzko probabilitateak emateko
estandarketa 1 delako prozesua burutuko dugu: probabilitatea kalkulatu nahi
diogun balioari batezbestekoa kendu eta desbidazioaz zatitzen da, eta honela
suertatzen den balio berria Z banakuntza normal estandarraren arabera izango
da.
Adibidez, tomate mota baten pisuak banakuntza normalaren araberakoa
dela esan daiteke, batezbestekoa 100 gramukoa eta desbidazio estandarra 10
gramukoa direlarik. Zenbatekoa da tomate bat zoriz aukeraturik, 115 gramutik
beherakoa izateko probabilitatea?
P [X < 115] =
{ezin da tauletan bilatu, X estandarra ez delako. Beraz, estandartu egiten dut} =
P [Z <
115 − 100
10
] = P [Z < 1.5] =
{Z normal estandarra da eta beraz taula erabiltzen dut} = 0.93319
Estandarketa nola egiten den ikasi duzula, banakuntza normalaren propi-
etate jakingarri bat ulertu eta frogatzeko prest zaude:
Banakuntza normal batean batezbestekotik desbidazio bateko distantziara
probabilitatearen %68 dugu beti. Batezbestekotik 2σ-
ko distantzia batera berriz,
probabilitatearen %99 dugu. Eta hau banakuntza normal guztietarako.
Figure 11: Desbidazio bateko distantzia batera, %68ko probabilitatea
1Gazteleraz, tipiﬁcaci´on.
10

Banakuntza normala
Josemari Sarasola Ledesma
5
Banakuntza normalaren propietateak
5.1
Aldagai aldaketa lineala
X zorizko aldagaiak N (µ, σ) banakuntzaren araberakoa bada, Y = aX + b
zorizko aldagaia N (aµ + b, |a|σ) banakuntzaren araberakoa izango da.
Adibidez, langile batek urtean sartzen duen X aparteko ordu kopurua N(42
ordu, 2 ordu) banakuntzaren araberakoa dela uste da. Y ordaindu beharrekoa
eurotan honela kalkukatzen da: Y = 4X + 10. Zenbatekoa da 102 euro baino
gutxiago ordaintzeko probabilitatea?
Y ordaindu beharrekoa ere banakuntza normalaren araberakoa izango da,
aldaketa lineala baita X eta Y artean: Y ∼ N (µ = 2 × 42 + 10 = 94, σ =
4 × 2 = 8).
Eskatutako probabilitatea aurretik estandartuz kalkulatuko dugu:
P [Y < 102] = {estandartuz} = P [Z <
102 − 94
8
] = P [Z < 1] = 0.8413
Aipatu behar da azkenik, estandarketa prozesua propietate honi esker buru
daitekeela.
5.2
Banakuntza normalen batura: ugalkortasuna
Elkarrekiko independenteak diren banakuntza hauek izanik:
X1 ∼ N (µ1, σ1)
X2 ∼ N (µ2, σ2)
..
.
Xn ∼ N (µ1, σ1)
Guztien batura egiten badugu, X = X1 + X2 + . . . + Xn, orduan
X ∼ N µ1 + µ2 + . . . + µn, σX =
σ2
1 + σ
2
2 + . . . + σ
2
3
Hitz bitan, banakuntza normalen batura ere normal banatzen da. Honen-
gatik esaten da, banakuntza normala ugalkorra2 dela.
2Gazteleraz, reproductiva.
11

Banakuntza normala
Josemari Sarasola Ledesma
Ikus dezagun adibide bat. Enpresa batek bi denda ditu. A dendako eguneko
salmentak, XA, eurotan N(100,20) banatzen direla uste da. B dendako salmen-
tak, XB, berriz, N(50, 10) banatzen dira. Zenbatekoa da egun bateko fakturazio
osoa 180 baino txikiagoa izateko probabilitatea?
Eguneko fakturazio bi dendetako salmenten batura da. Fakturazio hau, F ,
ugalkortasun propietatea erabiliz, honela banatuko da:
F = XA + XB ∼ N (µ = 100 + 50 = 150, σ =
202 + 102 = 22.36)
Probabilitatea kalkulatuko dugu orain:
P [Y < 180] = {estandartuz} = P [Z <
180 − 150
22.36
] = P [Z < 1.34] = 0.90988
Adi! Bariantzen batuketa egiten da, ez desbidazioena! Ez baitira berdinak
20 + 10 eta
√
202 + 102.
Eta nola banatzen da banakuntza normalen batuketa-kenketa segida bat?
Batuketan itxaropenak batu egiten dira, eta kenketan kendu egiten dira. Baina,
batuketa edo kenketa izanda, bariantzak beti batu egiten dira. 3.
Adibidez, denda bateko eguneko salmentak N (µ = 100, σ = 10) banatzen
dira. Eguneko lapurreten bolumena N (µ = 20, σ = 4) banatzen dela uste da.
Nola banaten dira salmenta garbiak?
Salmenta garbiak guztirako salmentari lapurreten bolumena kenduz kalku-
latzen da. Beraz, honela banatzen dira: N (µ = 100 − 20 = 80, σ =
√
102 + 42 =
10.77). Ikusten duzun bezala, bariantzak beti gehitu egiten dira, kenketa egin
arren.
3Kenketaren kasuan ere, bariantzak batzearen arrazoia aldagai aldaketa linealaren propi-
etatean du oinarri
12

Banakuntza normala
Josemari Sarasola Ledesma
6
Banakuntza normala: ebazkizunak
I Aldagai bat banakuntza normal estandarraren araberakoa da. Probabili-
tate hauek eman itzazu:
• P (Z ≥ 0.97)
• P (Z ≤ −0.34)
• P (Z ≥ −0.14)
• P (0.16 ≤ Z ≤ 0.37)
• P (−0.16 ≤ Z ≤ 0.37)
II Osagai baten x iraupena ordutan banakuntza normalaren araberakoa dela
uste da, batezbestekoa 100 eta desbidazioa 10 izanik. Probabilitate hauek
kalkula itzazu:
• P (X ≤ 131)
• P (X ≥ 124)
• P (X ≤ 80)
• P (X ≥ 95)
• P (114 ≤ X ≤ 122)
• P (86 ≤ X ≤ 98)
• P (78 ≤ X ≤ 111)
III Aldagai bat banakuntza normal estandarraren araberakoa da. k balioak
negatiboak edo positiboak izango diren arrazoitu eta ondoren zehatz eman
itzazu:
• P (Z ≤ k) = 0.98
• P (Z ≥ k) = 0.24
• P (Z ≤ k) = 0.14
• P (Z ≥ k) = 0.87
• P (0.2 ≤ Z ≤ k) = 0.15
• P (−0.4 ≤ Z ≤ k) = 0.57
• Eman ezazu batezbestekoa ardatz bezala hartuta, %99ko probabili-
tatea biltzen duen tarte simetriko bat. Idem %90eko probabilitateaz.
IV Aldagai bat banakuntza normalaren araberakoa da, batezbestekoa 10 eta
desbidazioa 2 izanik. k balioak eman itzazu:
• P (X ≤ k) = 0.96
• P (X ≥ k) = 0.29
• P (X ≤ k) = 0.17
13

Banakuntza normala
Josemari Sarasola Ledesma
• P (X ≥ k) = 0.89
• P (0.2 ≤ X ≤ k) = 0.14
• P (−0.4 ≤ X ≤ k) = 0.47
• Eman ezazu batezbestekoa ardatz bezala hartuta, %98ko probabil-
itatea biltzen duen tarte bat. Idem %95eko probabilitatea biltzen
duen tartea.
V Akzio baten kotizazioa urte amaierako N(10 euro, 2 euro) banatzen dela
uste da. Zenbatekoa da kotizazioa batezbestekotik desbidazio estandar bat
baino gutxiago desbideratzeko probabilitatea? Eta bi desbidazio estandar
baino gutxiago desbideratzekoa? Galdera berdinak erantzun itzazu N(15
euro, 4 euro) banatzen den akzio baten kotizazioaren kasuan.
VI Datorren urteko estatistikako kaliﬁkazioek eredu normalaren araberakoak
direla uste da. Batezbestekoa 6 eta desbidazio estandarra 2 da. Zen-
batekoa da 4 baino gutxiago ateratzeko probabilitatea? Eta 8 baino gehi-
ago? Eta, ehuneko zenbat ikaslek lortuko dute 4,5etik 4,9ra biak barne?
Zenbatek izango dute 5? Zehaztasuna 0.1 dela hartu ezazu kontutan.
VII Ikasgai bateko kaliﬁkazioa eredu normalaren araberakoa dela uste da.
Batezbestez 6 puntu lortzen dute ikasleek. Desbidazio estandarra 2 pun-
tukoa da. Zenbateko kaliﬁkazioa ezarri behar da aprobatzeko, aprobatzeko
probabilitatea 0,8 izatea nahi bada? Ikasleen %90 batezbestekoaren ingu-
ruko zein tartetan izango dira?
VIII Pieza baten luzerak (zm.tan) N(10, 2 zm.) banakuntzari darraio. Luzera
estandarra edo egokia 10 zm.koa da, baina %10eko desbidazioak (9 zm.-11
zm.) onartzen dira. Zenbatekoa da torloju bat ezegokia izateko probabil-
itatea?
IX Denda batean astelehenetako salmentak normalki banatzen direla uste da.
Batezbestez 100.000 pezeta saltzen da. 150.000 pezetatik gora saltzeko
probabilitatea 0,2 dela uste da. Zenbatekoa da 30.000 pezetatik behera
saltzeko probabilitatea?
X Lantegi batean erregai kontsumoari buruz hau dakigu:
• kontsumoa banakuntza normalaren araberakoa da
• egun guztietatik %10etan 1000 litro baino gutxiago kontsumitzen da
• egun guztietatik %20etan 2000 litro baino gehiago kontsumitzen da
Kontsumoa 1400-1800 tartean izateko probabilitatea eman ezazu.
XI Eskualde batean maiatzeko batezbesteko hozberoak N(15 gradu, 2 gradu)
banakuntzari darraiola uste da. Garirako hozbero egokiak (14 gradu, 18
gradu) tartekoak dira, baina (16,17) hozbero tartean zomorro kaltegarri
bat garatzen da gari soroetan.
Zenbatekoa da hozbero egokia izateko
probabilitatea, zomorroaren arriskua izan gabe?
14

Banakuntza normala
Josemari Sarasola Ledesma
XII Eguneko salmentak denda batean N(1000 euro, 100 euro) banatzen direla
uste da. Gastuak eguneko N(400 euro, 100 euro) banatzen dira. Zen-
batekoa da etekina egun batean 500 pezeta baino handiagoa izateko prob-
abilitatea?
XIII Denda bateko eguneko salmentak honela banatzen direla uste da: N(1000
euro, 100 euro). Eguneko gastuak honela banatzen direla uste da: N(200
euro, 10 euro). Zergak 10 egunero ordaintzen dira. Oinarri zergagarria
honela kalkulatzen dira: 10 egunetako salmentak ken 10 egunetako gastuak
ken 3000 euro. Emaitza honen gain %10eko zerga ezartzen da. Zenbatekoa
da 500 euroko zerga baino gehiago ordaintzeko probabilitatea?
XIV Gipuzkoako urteko famili errentak N(1.000.000 euro, 200.000 euro) ba-
nakuntzari darraiotela uste da.
• Gehien irabazten duten familien %10ari zerga berezia ezarri nahi
bazaie, zenbateko errentatik aurrera jarriko dugu zerga?
• Gutxien irabatzen duten familien %5ari dirulaguntzak eman nahi
bazaizkio, zein errentatik behera eman beharko da dirulaguntza?
XV Eguneko ekoizpenak N(120 pieza, 40 pieza) banakuntzari darraio. Zen-
batekoa da ekoizpena negatiboa izateko probabilitatea? Emaitza lojikoa
al da?
XVI Eguneko txanpu ekoizpena lantegi batean honela banatzen da: N(4 litro,
1 litro). Zenbatekoa da 10 egunetako ekoizpena 35 litrokoa baino hand-
iagoa izateko probabilitatea? Zenbatekoa da 10 egunetako batezbesteko
ekoizpena 5 litro baino handiagoa izateko probabilitatea?
XVII Produktu bateko eguneko salmentak denda batean honela banatzen dira:
N(1000 unitate, 100 unitate). Unitateko etekina 10 eurokoa da, baina 1000
euroko kostu ﬁnkoak ere deskontatu behar dira. Zenbatekoa da etekina
7000 eurokoa baino handiagoa izateko probabilitatea?
XVIII Lantegi bateko eguneko ekoizpena honela banatzen da: N(14 kilo, 4 kilo).
Zenbat egunetarako epea eman behar da 100 kilo ekoizteko, epea ez betet-
zeko probabilitatea 0.001 izatea nahi bada? 6 egunetarako epea emanda,
zenbateko pedidoak egiten dira garaiz 0.99ko probabilitateaz?
XIX Pieza baten iraupenak banakuntza normalari darraiola uste da, batezbestekoa
2000 ordukoa eta desbidazio estandarraa 200 ordukoa direlarik. 8 pieza
aukeraturik, zenbatekoa da horietarik 2k 2300tik gora orduko iraupen-
aldia izateko probabilitatea?
XX Enpresa batek iturri batetik jasotzen duen ura bere ekoizpen prozesuan
erabiltzen du. Iturriak egun batean ematen duen ur kopurua N(90 litro,
10 litro) banatzen da. Egunero jasotzen duen ur kopurua tratamendu-
deposito batean biltzen da. Depositoak 100 litroko edukiera du: ur gehiago
jasotzen bada, isuri egiten da ondoko errekara. Enpresak egunero behar
15

Banakuntza normala
Josemari Sarasola Ledesma
duen ura honela banatzen da: N(80 litro, 10 litro). Zenbatekoa da egun
batean urik gabe geratzeko probabilitatea? Egunaren hasieran depositoan
hutsik dagoela pentsatu behar da.
XXI Enpresa batek negutegi bat dauka. Jasotako datuen arabera, metro kar-
ratuko errendimenduak (kilotan) N(20, 5 kilo) banakuntzari darraio. Teknika
berri bat sartu da eta batezbesteko errendimendua 32 izan da. Teknika
berriak errendimendua gehitu duela esan al daiteke?
XXII Tolosatik Donostia aldera zortziretako trenaz joaten diren bidaiari-
kopurua
N(50,4) banaketaren arabera banatzen da. Trenak geldialdi bat egiten du
Hernanin, non trenetik jeisten den bidaiariak N(20,2) banaketaren arabera
banatzen bait dira. Hernanin igotzen direnak, berriz, N(60,4) banaketaren
arabera banatzen dira. Jarraitasun zuzenketa eginez eman ezazu Donos-
tiara egun batean 80tik behera bidaiari heltzeko probabilitatea.
XXIII Ekoizpen prozesu batean torlojuak eta arandelak ekoizten dira. Torlo-
juen diametroak, mm.tan, N(2,0.01) lege normalaren arabera banatzen
direla pentsatzen da. Bestalde, arandelen diametroa N(2.04, 0.01) leg-
earen arabera banatzen dela uste da.Torlojua egoki sartzen da arandelan
baldin eta arandelaren diametroa handiagoa izanik, diametroen aldea 0.08
mm.koa baino handiagoa ez denean. Zenbatekoa da torloju bat eta aran-
dela bat egoki doitzeko probabilitatea?
XXIV Tomate mota jakin baten kalibrea N(60 mm.,3 mm.)
banakuntzaren
arabera banatzen dela pentsatzen da. Baserri batean 10000 tomate es-
pero da. Zenbat tomatek batezbestez izango du 62 mm.tik gorako kali-
brea? Tomateen pisuak N(100 gr., 20 gr.) banakuntzari darraio. To-
mateak 40 unitateko kaxetan sartzen dira. Zenbatekoa da kaxa batek 5
kilotik gora izateko probabilitatea? 50 mm.tik gorako tomateak bakar-
rik biltzen badira, zenbatekoa kaxa batetik ateratako tomatea 55 mm.tik
gorakoa izateko probabilitatea?
XXV Biltegi batean eguneko sarrerak egunaren hasieran gertatzen dira eta honela
banatzen dira: N(200 kilo, 20 kilo). Irteerak egunean zehar gertatzen dira
eta honela banatzen dira: N(180, 20). Zenbatekoa da hurrengo bi egune-
tan zehar biltegia noizbait hutsik izateko probabilitatea? Eta bigarren
egunean hutsik geratzeko probabilitatea?
XXVI Denda batean astelehenetik ostiralera bitarteko salmentek N(1000 pezeta,
200 pezeta) ereduari darraiotela uste da. Larunbateko salmentek N(2000
pezeta, 400 pezeta) ereduari darraiotela uste da. Zenbatekoa da aste osoko
salmentak 8000 pezetatik beherakoak izateko probabilitatea? Batezbestez
zenbat igo beharko lirateke astelehenetik ostiralera bitarteko salmentak,
desbidazioa berdina izanik, %99an ziur izateko salmentak aste osoan 9000
baino handiagoak izango direla?
16

Banakuntza normala
Josemari Sarasola Ledesma
XXVII Sagarrondo mota batek urtero ematen duen sagar kopuruak N(50 kilo, 20
kilo) banakuntzari darraiola uste da. Sagarrondoa kutsatuta badago, kop-
urua 30 kilotik beherakoa izango dela ziurta daiteke. Zenbatekoa zuhaitz
kutsatu batek 20 kilotik behera emateko probabilitatea?
XXVIII Adin bereko pinus insignis espezieko baso batean zuhaitz kutsatuak eta
kutsatu gabeak daude. Kutsatu gabeak %75ak direla uste da. Kutsatu
gabeen altuera N(17 m., 1 m.)
banakuntzaren arabera banatzen dela
pentsatzen da. Kutsatuen altuera berriz, N(15 m., 2. m.) banakuntzaren
arabera banatzen dela pentsatzen da. Zuhaitz baten altuera 16 m.17m.
tarteko altuera duela uste da. Informazio honekin, zein taldetakoa den
erabaki ezazu.
XXIX Enpresa bateko eguneko ekoizpenak banakuntza normalari darraiola uste
da, batezbestekoa 100 unitatekoa eta desbidazio estandarra 10 unitatekoa
direlarik. Eguneko jasotzen pedido kopurua ere zorizko aldagaitzat hartu
da eta batezbestekoa 80 unitatekoa eta desbidazio estandarra 6 unitatekoa
dituen banakuntza normal bati darraiola uste da. 7 eguneko pedido kop-
urua 5 egunetan ekoizteko probabilitatea eman ezazu.
Zenbat ekoiztu
beharko litzateke eguneko batezbestez, 7 eguneko pedidoa 5 egunetan
betetzeko probabilitatea 0.99 izateko, eguneko ekoizpenaren desbidazioa
batezbestekoaren %10 dela pentsatzen bada?
XXX Esnea saltzen duen enpresa handi batek kontrol hau ezartzen die baserri-
tarrei: hiru behi aukeratzen da baserri bakoitzeko, behi bakoitzeko litro
bat esne lagin bat hartzen da eta koipe kopurua neurtzen da, aukeratutako
hiru behien koipe kopuruen batezbesteko aritmetikoa kalkulatu ondoren,
10 mm./litroko gainditzen badu, baserritarrarekiko kontratua eten egiten
da. Zenbatekoa da kontratu bat eteteko probabilitatea, jakinda litroko
koipe kopuruak banakuntza normalari darraiola jakinda, batezbestekoa 8
gr.koa eta desbidazio estandarra 2 gr.koa direlarik?
XXXI Eguneko ekoizpena enpresa batean banakuntza normalaren araberakoa
dela uste da, batezbestekoa 100+2k eta desbidazioa 10+0.5k izanik hur-
renez hurren, k izanik enpresan lanean ari den langile kopurua. Zenbat
langile behar dira gutxienez ekoizpena 200 baino handiagoa izateko prob-
abilitatea 0.999 izan dadin?
17

Banakuntza normala
Josemari Sarasola Ledesma
7
Hurbilketa normalak
Banakuntza normala beste banakuntza batzuren limitea da:
• Banakuntza binomial batean n oso handia denean, banakuntza normala
erabil daiteke hurbilketa bezala.
• Poisson-en banakuntza bat banakuntza normal batera hurbiltzen da λ
parametroa handia denean.
7.1
Banakuntza binomiala hurbilduz
De Moivre-Laplace-ren teorema: Banakuntza binomial batean n para-
metroa aski handia bada (n > 30, zehatzago) eta p 0 edo 1etik oso gertu
ez badago (zehatzago, np eta nq biak 5 baino handiagoak badira), orduan
B(n, p) banakuntza binomiala honelako banakuntza normal baten bitartez or-
dezka daiteke: N (µ = np, σ =
√
npq).
Probabilitateak kalkulatzeko, jarraitasun-zuzenketa bat burutu behar da.
Adibidez, 40 emakumezko eta 60 gizonezko dituen multzo batetik, 70 lagun
aukeratzen da. Zenbatekoa da 20 emakumezko gehienez suertatzeko probabili-
tatea?
• X: emakumezko kopurua
• X ∼ B(n = 70, p = 40
100 = 0.4)
• n > 30, np = 28 > 5, nq = 42 > 5
• B(n = 70, P = 0.4) → N (µ = 70 × 0.4 = 28, σ =
√
70 × 0.4 × 0.6 = 4.1)
• Probabilitatea kalkulatzeko, jarraitasun zuzenketa burutu behar da:
P [X ≤ 20] = P [X < 20.5] = P [Z <
20.5 − 28
4.1
= P [Z < −1.83] = 0.0336
Hurbilketaren posibilidadea aztertzeko orduan, np edo nq 5 baino txikiagoak
badira, binomialetik Poisson-en banakuntzarako hurbilketa erabiliko genuke.
18

Banakuntza normala
Josemari Sarasola Ledesma
7.2
Poisson-en banakuntza hurbilduz
Poisson-en banakuntza batean λ parametroa aski handia bada (λ > 30, ze-
hatzago), orduan P (λ) banakuntza honelako banakuntza normal baten bitartez
ordezka daiteke: N (µ = λ, σ = λ).
Probabilitateak kalkulatzeko, jarraitasun-zuzenketa bat burutu behar da.
Adibidez, Makina batean eguneko geldialdi kopuruak Poisson-en legeari dar-
raio, eguneko batezbestez 2 matxura izaten dela. Zenbatekoa da 40 egunetan
zehar 100 matxura baino gutxiago izateko probabilitatea?
• X: geldialdi kopurua
• X ∼ P(λ40egun = 40 × 2 = 80)
• λ > 30 dugunez, P (λ = 80) → N (µ = 80, σ =
√
80 = 8.94)
• Probabilitatea kalkulatzeko, jarraitasun zuzenketa burutu behar da:
P [X < 100] = P [X < 99.5] = P Z <
99.5 − 80
8.94
= P [Z < 2.18] = 0.985
7.3
Hurbilketa normalak: ebazkizunak
I Enpresa batek ekoizten dituen unitateen %5ak akastunak dira. Enpresak
1000 unitateko loteak egiten ditu. Akastunen kopurua gehienera 100 bada,
lotea ontzat jotzen da. Kalkulatu lote bat ontzat jotzeko probabilitatea.
II Txanpon bat 2000 aldiz botatzen da. Batezbestez, zenbat aldiz aterako da
gurutzeko? Zenbatekoa da batezbestekoa gertatzeko probabilitatea? Eta
batezbestekotik %10 gehienez desbideratzeko probabilitatea? 100 aldiz
botatzen bada, zenbatekoa da batezbestekotik %10 desbideratzeko prob-
abilitatea?
III Enekok eta Laurak hainbat aldiz jokatu behar dute. Jokaldi batean Enekok
irabazteko probabilitatea 0,6 da. Aldez aurretik jokatu beharreko jokaldi
kopuru bat ﬁnkatu ondoren, jokaldi gehien irabazten dituenak irabaziko
du. Zenbat aldiz jokatzea interesatzen zaio Laurari?
IV Hegazkin batean 200 lagunentzako lekua dago.
Zenbat errserba onar
daitezke aurretik overbooking gertatzeko probabilitatea gehienez 0.01 iza-
tea nahi badugu? Eta gehienez 0.05 izatea nahi badugu?
V Test erako azterketa bat egia ala faltsua eskatzen duten 100 galderak os-
atzen dute. Ikasle batek zoriz erantzuten ditu galdera guztiak.
• Zenbatekoa da gutxienez 40 galdera ongi erantzuteko probabilitatea?
19

Banakuntza normala
Josemari Sarasola Ledesma
• Gutxienez 70 galdera ongi erantzuteko probabilitatea eman ezazu,
jakinda 25 galderaren erantzun zuzenak ezagutzen dituela eta beste
75 galderak zoriz erantzuten dituela.
• Zenbatekoa da 50 galdera zuzen erantzuteko probabilitatea?
• Gutxienez zenbateko nota ezarri behar da azterketa gainditu ahal iza-
teko zoriz egiten dutenek azterketa gainditzeko 0,1eko probabilitatea
izan dezaten?
• Zenbateko nota eskatu behar zaie 30 galdera besterik ez dakitenei
(gainerakoak zoriz erantzuten dituztela pentsatuz) azterketa gain-
ditzeko probabilitatea 0,1 izan dezaten.
VI 100.000 biztanleko herri batean gaisotasun baten aurkako kanpaina bat
planiﬁkatzen ari zara. Gaisoei botika bana eman behar zaie. Gaisoa iza-
teko probabilitatea %1 dela zenbatetsi bada, zenbat dosi prestatu beharko
dira gaiso guztiek beren dosia izan dezaten %98ko probabilitateaz?
VII Pieza mota baten iraupenak (ordutan) banakuntza normalari darraiola
uste da, batezbestekoa 100 eta bariantza 144 delarik. Piezak 200 unitateko
lotetan saltzen dira. Lote batean 88 ordutik beherako iraupena duten
piezak 15 baino gehiago direnean, lotea itzuli egiten da. Zenbatekoa da
lotea itzultzeko probabilitatea?
VIII Zozketa batean 30.000 sari banatzen da zoriz aukeratutako 250 zenbakiren
artean. Zenbaki bakoitzari beraz, sari bat baino gehiago egoki dakioke.
250 zenbakiak 250 lagunen artean banatzen dira. Zenbatekoa da lagun
bati 250 sari gutxienez tokatzeko probabilitatea? Zenbat laguni egokituko
zaizkie 100 sari gutxienez?
IX Bezero batek erosten dizkigun 2000 piezako lote bakoitzetik 100 pieza
erauzi eta aztertzen ditu. 20tik gora akastun hatzematen badira, 2000
piezako lotea itzultzen dugu. Zenbateko hainbatekoz ekoiztu beharko di-
tugu akastunak lotea itzultzeko probabilitatea %10 baino txikiagoa izan
dadin?
X Bateria bereziak ekoizten dituen enpresa baten ustez, pedidoen tamainua
Poisson-en banakuntzaren arabera banatzen da, batezbestez 100 bateri-
ako pedidoak egiten direlarik. Baterien iraupenak banakuntza normalari
darraiola uste da, batezbestekoa 10 ordukoa eta desbidazio estandarra 2
ordukoa direlarik. Enpresa honen marketing politikaren arabera, pedido
bakoitzeko baterien %10ek 9 ordutik beherako iraupena (iraupen txikia,
alegia) badute, pedidoan hatzematen diren iraupen txikiko bateria guztiak
dohainik ordezkatu zaizkio bezeroari. Bezero batek 120 bateriako pedidoa
egin baldin badigu, zenbatekoa da bezero horri 30 bateria baino gehiago
dohainik eman behar izateko probabilitatea?
XI Ekoizpen-prozesu batean unitate-akastun bat ekoizteko probabilitatea 0,08
dela zenbatetsi da. 900 unitate ekoitzeko agindua jaso da. Zenbatekoa da
20

Banakuntza normala
Josemari Sarasola Ledesma
agindua bete ahal izateko 980 unitate baino gehiago ekoiztu behar izateko
probabilitatea?
XII Denda bateko kaxan lan egiten duen pertsona batek batezbestez 200 la-
gun atenditzen ditu eguneko, lagun hauek zoriz etortzen zaizkiola. Egun
batean 210 lagun baino gehiago atenditzen baditu, egunean lan gehiegi
egin duela pentsatzen da.Lan gehiegizko 40 egun, segidan edo ez, pasatzen
direnean, langileari 50 eguneko oporraldi gehigarria ematen zaio. Langilea
horrelako opor baten bueltan etorri berria da eta hurrengoan Afrikara
joateko asmoa du oporrak hartu eta berehala, baina horretarako malar-
iaren aurkako txertoa hartu behar du bitarteko egun batean. Gehienez
zenbat egunetara egin behar du zita medikuarekin, txertoa jarri gabe joan
behar izateko probabilitatea 0.001 izatea nahi bada?
XIII Saltzaile batek baldintza hauek bete behar ditu: urteko 200 lanegunetan
2600 unitate saldu behar ditu. Batezbestez zenbat unitate saldu behar
du egunean urteko helburua 0.95eko probabilitateaz bete nahi badu? Eta
0.99ko probabilitateaz saldu nahi badu? Eguneko salmentak Poisson-en
ereduaren araberakoak dira.
21

Banakuntza normala
Josemari Sarasola Ledesma
8
Dimentsio anitzeko banakuntza normala
Orain arte dimentsio bakarreko zorizko aldagaiak aztertu ditugu. Zoriz ger-
tatzen den zenbakizko magnitude baten aldean, zorizko bi magnitude edo gehi-
ago batera aztertu behar izaten da: dimentsio anitzeko zorizko aldgaiak dira.
Bada aldagai anitzeko banakuntza normalren bertsioa. Irudian, bi aldagaiko
banakuntza normal baten trinkotasun funtzioa azaltzen zaizu. Kasu honetan,
probabilitatea ez da kalkulatzen triknotasun funtzio azpiko azaleraz, baizik eta
trinkotasun funtzio azpiko bolumenaz, hau da, integral bikoitz baten bitartez.
Figure 12: Bi aldagaiko banakuntza normalaren trinkotasun funtzioa
22

Banakuntza normala
Josemari Sarasola Ledesma
9
Limitearen teorema zentralak
Limitearen teorema zentralak izenpean zorizko aldagaien baturaren banakuntza
banakuntza normaleruntz doala dioten teoremak biltzen dira, baldintza ezberdi-
nen pean.
Bi bertsio hauek bereiziko ditugu:
• Limitearen teorema zentral klasikoa
• Lyapunov-en teorema eta Lindeberg-en teorema
9.1
Limitearen teorema zentral klasikoa
X1, X2, . . . , Xn zorizko aldagaien segida izanik, denak banakuntza berdina
dutelarik,
• elkarrekiko independenteak badira,
• eta itxaropen (µ)eta bariantza (σ) ﬁnitoak badituzte,
• eta n aski handia bada (n > 30)
orduan, X = X1 + X2 + . . . + Xn batura honelako banakuntza normalera hur-
biltzen da:
X ∼ N (µX = nµ, σX =
√
nσ2)
Teoreman aipatu bezala, hurbilketa n > 30 egoeretarako oso zehatza dela
esan daiteke. Kasu gehienetan ordea, n batugai gutxiagoetarako ere oso zehatza
da: moda edo gailur bakarreko banakuntza jarraietarako, esaterako, nahikoa da
teorema aplikatzeko n > 10 izatea.
Ikus dezagun hurbilketa adibide bat. Egun bateko ekoizpena tonatan honela
banatzen dela uste da: fX (x) = 2x ; 0 < x < 1. Nola banatzen da 40 eguneko
ekoizpena, egun ezberdinetako ekoizpenak elkarrekiko indpendenteak badira?
Egun bateko ekoizpenaren itxaropena eta bariantzak kalkulatzen baditugu:
µ = 0.66 tona ;
σ
2 = 0.25
Limitearen teorema zentrala aplikatzeko baldintzak betetzen dira: batugai
kopuru handia (n = 40), independentzia eta itxaropen eta bariantza ﬁnitoak.
Beraz, X 40 eguneko ekoizpena honela banatuko da:
X ∼ N (µ = 40 × 0.66 = 26.66 tona; σ =
√
40 × 0.25 = 3.16)
23

Banakuntza normala
Josemari Sarasola Ledesma
Aipatu behar da De Moivre teorema (binomialaren hurbilketa normala, ale-
gia) eta Poisson-
en banakuntzaren hurbilketa normala teorema honen kasu bereziak
besterik ez direla.
Limitearen teorema zentralaren ilustrazio jakingarri bat azken orrian duzu.
9.2
Lyapunov-en teorema eta Lindeberg-en teorema
Teoremaren bertsio hauek EZ dute eskatzen banakuntza normalerako hurbilketa
edo konberjentziarako batugai diren banakuntza guztiak berdinak izatea, baina or-
dez beste baldintza bat eskatzen da banakuntzen hirugarren mailako momentuei
buruz Lyapunov-en kasuan, orohar bete egiten dena, eta baldintza bigunago bat
Lindeberg-en kasuan, baita ere bete egiten dena orohar. Honela dio teoremak:
Bitez X1, X2, . . . , Xn zorizko aldagaiak, batezbestekoak eta desbidazioak
izanik hurrenez hurren µ1, µ2, . . . , µn eta σ1, σ2, . . . , σn, X zorizko aldagaien
batura honela banatuko da, zorizko aldagaiak elkarrekiko independenteak badira,
eta n batugai kopurua aski handia bada (n > 30):
X ∼ N (µX = µ1 + µ2 + . . . + µn, σX =
σ2
1 + σ
2
2 + . . . + σ
2
n)
Adibide bat eman dezagun.
Portu bateko antxoa eguneko harrapaketak
hurrengo 40 egunetako denboraldian banakuntza jakin baten arabera banatzen
direla uste da, baina parametro ezberdinekin. Ondorioz itxaropenak eta bariantzak
egun ezberdinetarako ezberdinak izango dira. Zehatzago, itxaropenak (tonatan)
1, 2, . . . , 40 izango direla uste da. Desbidazioak 0.1, 0.2, . . . , 4 dira. Nola ba-
natzen da denboraldi osoko antxoa harrapaketa, egun ezberdinetako harrapake-
tak independenteak badira?
Batuko ditugun banakuntzen kopurua aski handia denez (n = 40), eta
eguneko harrapaketak elkarrekiko independenteak direnez, Lyapunov-Lindeberg-
en bertsioa erabil dezakegu. Beraz, 40 egunetako harrapaketa normal banatuko
da, batezbestekoa batezbestekoen batura eta bariantza bariantzen batura dela:
X ∼ N (µX = 1 + 2 + . . . + 40 = 820, σX =
0.12 + 0.22 + . . . + 42)
24

Banakuntza normala
Josemari Sarasola Ledesma
9.3
Ebazkizunak
• Fabrika batek egunero saltzen dituen autoak 20tik 40ra bitartekoak dira,
uniformeki banatzen direlarik. 182 egun pasa eta gero, zenbatekoa da
5530tik gora auto saldu izateko probabilitatea? Eguneroko salmentak in-
dependenteak direla suposatu.
• Produktu baten eguneroko eskaera batezbestez 50 unitatekoa da, des-
bidazio tipikoa 5 unitatekoa delarik. Zenbat egun pasa behar dira eskaera
guztira 1000 baino handiagoa izateko probabilitatea 0,999 izan dadin?
• Denda bateko eguneko salmenta 20 eurotik 40 eurora bitartean uniformeki
banatzen dela uste da. Zenbatekoa da 10 egun pasata 180.000 pezeta baino
gehiago saldu izateko probabilitatea?
• Hegazkin bateko bidaiarien batezbesteko pisua 75 kilokoa da, desbidazio
tipikoa 7.5 kilokoa delarik. Zenbat bidaiari hartu behar ditu karga 3.000
kilotik gorakoa izateko probabilitatea 0.05ekoa izan dadin?
• Mendizale-elkarte batek ﬁbrazko sokak erosi nahi dizkio fabrika bati es-
pedizio bat egiteko. Segurtasuna ahalik eta handiena izan dadin, sokek
gutxienez 1.000 kiloko erresistentzia eduki dezatela exigitzen zaio fab-
rikatzaileari. Fibra bakoitzak 5 kiloko erresistentzia du batezbestez eta
100 gramoko desbidazio tipikoa. Zenbat ﬁbrak osatu beharko dute soka
mendizaleen nahia 0.99 probabilitateaz bete dadin?
• Joku batean irabazteko probabilitatea 0.5ekoa da. Irabazten den bakoitzean
5 pzta. irabazten da eta galtzen den bakoitzean 5 pzta. galtzen da. 400
jokaldi egiten dira. Zenbat diru eraman beharko da galerei aurre egin ahal
izateko probabilitatea 0.95ekoa izan dadin?
• Banku eragiketa bat egiteko behar batezbesteko denbora 5 minutukoa da,
desbidazio estandarra 4 minutukoa delarik. Bankuaren ordutegia 9etatik
14etara bitartekoa bada, zenbatekoa da goiz batean 56 eragiketa gutxienez
egiteko probabilitatea? Eragiketa bat egiteko inprimaki bat behar da.
Zenbat inprimaki prestatu behar dira aldez aurretik inprimikarik gabe
geratzeko probabilitatea 0,01 izan dadin?
• Makina txanponjale batek 500 konbinazio ditu. 25 konbinaziotan itzuli
egiten du txanpona. 20 konbinaziotan 2 txanponeko saia ematen du. 5
konbinaziotan 8 txanpon ematen ditu. 2 konbinaziok 20 txanponeko saria
ematen dute. 100 aldiz jokatzen baduzu, zenbatekoa da txanpon bat gutx-
ienez ateratzeko probabilitatea?
• Heladeria batean hiru tamainuko izozkiak saltzen dira 100, 200 eta 500
pezetatan. Tamainuko bakoitzeko eskariaren probabilitateak 3/6, 2/6 eta
1/6 dira hurrenez hurren. Izozkiak ematen dituen neskak kaxan lapurtu
egiten duela uste du jabeak. Goiz batean 256 izozki saldu badira eta kaxa
40000 pezetakoa izan bada, neskarekin ez ﬁdatzeko arrazoirik al dago?
25

Banakuntza normala
Josemari Sarasola Ledesma
30 behi garraitu behar dira. Garraiorako 1000 kiloko zama jasan deza-
keen ibilgailua dugu eskura. 60 behiak garraiatzeko gauza izango den
ibilgailua aukeratuko da garraiorako. Behien pisuak [50,100] banakuntza
uniformeari darraiola uste da.Zenbatekoa da behi guztiak garraiatu ahal
izateko probabilitatea?
• Argindarra ekoziten duen enpresa batek bere bezeroen kontsumoa era
honetan banatzen dela pentsatzen du:
– 1500 pezetatik beherako errenta dutenen argindar kontsumoa U(25,50)
banakuntzaren arabera banatzen da.
– 1500 pezetatik 4000 pezetara bitarteko errenta dutenen argindar kontsumoa
U(60,90) banakuntzaren arabera banatzen da.
– 4000 pezetatik gorako errenta dutenen argindar kontsumoa U(120,300)
banakuntzaren arabera banatzen da.
Lehenego taldean 2500 abonatu daude. Bigarren taldean 3000 abonatu
daude. Hirugarren taldean 2850 abonatu daude. Zenbatekoa izango fak-
turazioa 2.000.000 pezetatik gorakoa izateko probabilitatea?
• 30 behiri elikagai-dosi jakin bat ematen zaie egunero. Dosiak 50 gramukoa
behar du izan eta 100 pezeta balio du. Dosi egokia emateko 5 gramuko
zehaztasuna duen pisu elektroniko bat erabiltzen da.
– Zenbatekoa da urtean zehar behi multzoari behar baino 2 kilotik gora
eman izateko probabilitatea?
– Zenbatekoa da urtean zehar elikagai horretan behar baino 1000 pezeta
baino gehiago gastatu izateko probabilitatea?
– Zenbatekoa da eguneko behi batek batezbestez gutxiegizko dosia ja-
sotzeko probabilitatea?
• AZTERKETA 1994. Ordenadore bat konpontzeko ordu kopuruak 0, 1, 2
edo 3 izan daitezke, 0.15, 0.5, 0.25 eta 0.1eko probabilitateaz hurrenez hur-
ren. 500 ordenadore konpontzeko, langile batzuk kontratatu behar dira.
Langileei erabateko askatasuna ematen zaie lan ordutegian. Bakoitzak
egunean 6, 7 edo 8 ordu sartzen duela jakin dugu, 0.2, 0.6 eta 0.2ko
probabilitateaz hurrenez hurren.100 langile hartuta, egun bakar batean
ordenadore guztiak konpontzeko probabilitatea zenbatekoa da?
• Egia/faltsua erantzunak eskatzen dituen test erako azterketa bat egin be-
har da. Azterketak 100 galdera ditu. Zenbat puntu kendu behar zaie
azterketa osoa zoriz erantzuten dutenei galdera oker bakoitzeko haue-
tako batek azterketa gainditzeko probabilitatea 0,1 baino txikiagoa izan
dadin?Zenbat puntu kendu behar zaie oker bakoitzeko 10 galderen er-
antzun zuzenak badakizkite?Eta 20 galderen erantzun zuzenak badak-
izkite?
26

Banakuntza normala
Josemari Sarasola Ledesma
• AZTERKETA 1994. Urrutiko baserri batean bizi zara eta 100 egunetan
behin gertueneko herrira jeisten zara erosi beharrekoak erostera. Besteak
beste, gasolina erosi behar duzu. Egunero kontsumitzen duzun gasolina
[1,2] tartean (litrotan) uniformeki banatzen dela pentsatzen duzu. Zenbat
litro gasolina erosi behar duzu gasolinarik gabe geratzeko probabilitatea
0,1 izan dadin?
• AZTERKETA 1995. Etxeko oiloei egunero ematen diedan gari ale kop-
urua zorizko aldagaitzat hartu dut, gari zakuan eskua sartu eta neurri
zehatza eman gabe hiru eskukada ematen diedalako. Emandako gari kopu-
rua (gramutan) [80,120] tartean uniformeki banatzen dela uste dut. Eredu
uniforme hori hartuta, 10 kilo gari ale erosita, zenbatekoa da gutxienez
105 egunetarako garia edukitzeko probabilitatea?
• AZTERKETA 1995. Denda batean ordenagailuen salmentak Poisson-en
arabera gertatzen direla uste da, batezbestez 4 ordenagailu saltzen delarik
eguneko. Dendak pedidoa 30 egunero egiten duela eta aurreko hilabetetik
ordenagailurik geratzen ez dela jakinda, zenbat ordenagailu eskatu behar
dira hilabete hasieran ordenagailurik gabe geratzeko probabilitatea 0,05
izan dadin?
• Donostiatik Tarifaraino bidea egin behar du lagun batek autopistaz.Autopistak
1400 kilometro ditu eta 30 kilometroro gasolindegi bat dago (abiapuntutik
hasita). Bere ibilgailuak kilometro bakoitzeko kontsumitzen duen gasolina
kopurua 0.1 litro- 0.3 litro tartean uniformeki banatzen dela uste da. De-
positoak 50 litroko edukiera du. Abiapuntuan 20 litro dauzka. Zeintzu
gasolindegietan hartu behar du gasolina erregairik gabe ez dela geratuko
ziurtatu nahi badu? Zeintzu gasolindegietan hartu behar du gasolina er-
regairik gabe geratzeko %10ko arriskua onartzen badu?
• AZTERKETA 1996 Frutero batek durotan kobratzen die bezeorei. Kon-
tua durotan ateratzen ez bada, bezeroaren alde kobratzen du beti. Adibidez,
648 pezetakoa bada kontua, 645 pezeta kobratuko dio. Egunean zehar 400
bezero pasa dira frtueriatik. Zenbatekoa da borobilketaren ondorioz 1000
pezeta baino gehiago galtzeko probabilitatea?
• Denda batean bezero bakoitzak aldi batez gastatzen duen dirua uniformeki
banatzen da [150,1000] tartean (pezetatan).
Lehendabiziko 500 beze-
roentzat zenbat txanpon eduki beharko da bueltak eman ahal izateko
probabilitatea 0,99 izan dadin txanpon bakoitzarekin (pezeta, duro, 5
duro, 10 duro, 20 duro eta 100 duroko txanponak)?
Pentsatu ezazu
kasurik okerrenean: bezero guztiek 1000 pezetako paperarekin pagatzen
dute. Bueltak ahalik eta txanpon gutxienekin egiten direla ere pentsatu
ezazu.
• Test erako azterketa bat n galderak osatzen dute. Galdera bakoitzak k
aukera ditu. Ikasle baten kaliﬁkazioa honela kalkulatzen da: X = z −
o
k−1 , z eta o erantzun zuzen eta okerren kopuruak direla hurrenez hurren.
27

Banakuntza normala
Josemari Sarasola Ledesma
Erantzuten ez diren galderek 0 puntu ematen dute. Ikasle batek azterketa
gainditzeko bi aukera aztertzen ari da:
I Galdera bakoitzeko txanpon bat botatzen du. Aurpegikoa ateratzen
bada, ez du galdera erantzuten. Gurutzekoa ateratzen bada, k auk-
eretan edozein erantzuten du.
II Galdera guztiak erantzuten ditu eta k aukeretan edozein aukeratzen
du. Azterketa p puntu lortuz gainditzen bada, zein da bi aukeretan
hoberena?
28

Banakuntza normala
Josemari Sarasola Ledesma
Figure 13:
Banakuntza normalerako hurbilketa, jatorrizko banakuntzaren
araberako batugaiak gehitu ahala. Ohartu, esaterako, n = 8 kasurako, bat-
uraren balio posible maximoa 8 dela, jatorrizkoan maximoa 1 baita.
29
