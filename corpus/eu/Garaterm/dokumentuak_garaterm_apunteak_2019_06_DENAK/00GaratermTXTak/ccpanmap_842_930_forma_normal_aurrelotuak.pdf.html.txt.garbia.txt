          Forma Normal Aurrelotuak.          QL  hizkuntzako  A  formula  bat  forma  normal  aurrelotuan  dagoela  diogu  baldin eta bakarik baldin A forma honetakoa bada:   Q 1x1Q2x2Q3x3...QnxnB    non Q i  bakoitza zenbatzaile unibertsala edo existentziala den eta B zenbatzaile gabeko  formula bat.   B- ri  matrizea  deitzen  diogu  eta  aurretik  doan  zenbatzaile  eta  aldagaien  segidari  aurrizkia.      Forma  normal  aurrelotuen  bidez,  QL-ko  formulen  tankera   (hau  da,  logikoki baliozkoa  den) erabaki dezakegu.     Beti  lor  daiteke  formula  baten  baliokidea  den  eta  forma  normal  aurrelotuan  dagoen  formula bat honako lehengo formulatik abiatuz eta hurrengo erregelak segituz:      (i)  Kuantifikatzaile baten aurrean ukazioa agertzen bazaigu, ukazioa barruraino sar  daiteke   (ezkerretik  eskuinera)  kuantifikatzaile  gabeko  formula  batetara  iritsi  arte  ondoko baliokidetza hauek erabiliz:    ¬∀xA(x) ≡∃ x¬A(x)  ¬∃xA(x) ≡∀x¬A(x)  (ii)  Aldagai  lotuak  elkarrekiko  eta  aldagai  libreekiko  desberdinak  izan  daitezen,  aldagai lotuak berrizendatzen ditugu, ondoko baliokidetza hauek erabiliz:  ∀xA(x) ≡ ∀yA(y)  ∃xA(x) ≡ ∃yA(y)  non y aldagaia ez du A formulan azalpen askerik.     (iii)  Baliokidetza hauek erabili forma normal aurrelotua lortu arte:    ∀x(A→B) ≡ (A → ∀xB)  x aldagaia A-n libre azaltzen ez bada.    ∃x(A→B) ≡ (A → ∃x B)  x aldagaia A-n libre azaltzen ez bada.    ∀x(A→B) ≡ (∃xA→ B)  x aldagaia B-n libre azaltzen ez bada.    ∃x(A→B) ≡ (∀xA → B)  x aldagaia B-n libre azaltzen ez bada. 
