





LOGIKA 
 
Begoña Carrascal eta Leire Urbieta 
Logika eta Zientziaren Filosofia Saila/ILCLI 
UPV/EHU 
 
 
 
 
Gaur  egungo  logika  ezagutzeko,  beharrezkoa  da  Aristotelesen  eta  estoikoen  ideia  logikoak  aztertzea. 
Nahiz  eta  egungo  sistemak  garai  hartakoak  ez  izan,  oinarrian  badituzte  arrasto  berdin  batzuk,  eta,  beraz, 
logika hura gaurkoaren aitzindaritzat har dezakegu. 
Hala ere, ez dago bide lineal bat logikaren historia osoan zehar. Besteak beste, bi ildo bereiz genitzake:
 
  Logika  Tradizionala:
  Aristoteles,  Estoikoak,  Erdi  Aroko  logikak,  Leibniz  eta  Boole  kokatuko 
genituzke hemen. 
  Egungo  Logika:  Frege-
k  bere  logika  proposatu  ondoren  sortzen  dena.  Hemen  aurkitzen  da 
logikaren  historian  hausturarik  nagusietarikoa,  kontzeptu  eta  metodo  berri  ugari  sartuko 
baititu  logikan  egile  honek.  Hasiera  batean  Fregek  kritika  ugari  jaso  arren,  Russell-
ek  haren 
teoria aintzat hartu zuen eta, besteak beste, berari esker, egungo logikatik begiratuta, Fregek 
izugarrizko garrantzia hartu du.  
 
Esan bezala, logikaren historian aitzindariak ditugu Aristoteles eta estoikoen teoria logikoak. Estoikoek 
proposizioen  logikari  eman  zioten  hasiera,  hau  da,  ‘eta’,  ‘edo’,  ‘baldin’  eta  ‘ez’  konektatzaileen  logikari. 
Aristotelesek,  aldiz,  ‘oro’  eta  ‘batzuk’  partikulen  ezaugarriak  jasotzen  zituen  logika  formal  bat  garatu  zuen 
Organon
en  idazkietan.  Nahiz  eta  hainbat  ezberdintasun  aurkitu  haien  artean,  beren  helburu  nagusia  honako 
hau zen, alegia:
 argudio txar bat eta argudio on bat zerk bereizten dituen azaltzea. Argudioen baliozkotasuna 
argudioaren beraren formaren gain zegoela azpimarratu zuten eta, beraz, argudio-
formen azterketan murgildu 
ziren. Aristotelesek, besteak beste, silogismo gisako argudio-
formak landu zituen.  
Adibidez,  forma  honetako  argudioak  baliozkoak  lirateke,  hau  da,  hizkuntza  naturaleko  edozein 
interpretazio hartuta, premisak egiazkoak baditu, ondorioa ere egiazkoa izango du:
 
 
A guztiak B dira 
B guztiak D dira 
Beraz, A guztiak D dira 
E.b.    Tigre guztiak animaliak dira 
Animalia guztiak bizidunak dira 
Beraz, Tigre guztiak bizidunak dira 
 
 
Baina hurrengo argudio honen forma ez da baliozkoa, nahiz eta interpretazio horretan bai premisak bai 
ondorioa egiazkoak gertatu. Izan ere, ‘zuriak’ jartzen duen tokian ‘horiak’ jarriko bagenu, premisak egiazkoak 
eta ondorioa faltsua izatea gertatuko litzateke. 
 
Tigre batzuk zuriak dira 
Bengalakoak tigreak dira 
Beraz, Bengalakoak zuriak dira 
Haren forma:         A batzuk B dira 
C guztiak A dira 
Beraz, C guztiak B dira 
 
Estoikoen eta Aristotelesen lanek logika konplexuago bat garatzeko oinarria jarri zuten, baina hori ez 
zen  posible  izan  XIX.  mendearen  bukaerara  arte,  matematikaren  hizkuntzatik  hainbat  elementu  hartu  eta 
notazioa zehaztu zen arte.  
XV.  mende  ingurura  arte,  Aristotelesen  logikaren  inguruan  murgilduko  ziren  historiako  logikari 
gehienak.  XVI.  mendean  agertu  ziren  lehenbiziko  aldiz  Aristotelesen  aurkako  jarrera  logiko  eta  filosofikoak 
(Ramus, Zabarella, Arnauld-Nicole,...). 
XVII.  mendean,  Leibniz  da  azpimarratu  beharreko  eta  Boole-
ren  aitzindaritzat  har  genezakeen 
logikaria. Bi logikari horiek ere antzeko zeregina izango zuten, alegia, Aristotelesen logika berritzen saiatzeko 
eta  oro  har  erlazio  logikoak  adierazteko,  algebraren  hizkuntza  bat  sortu  zuten.  Izan  ere,  Leibnizek  logika 
kalkulu  gisa  planteatzen  du  eta,  horretarako,  bi  pauso  eman  behar  direla  aldarrikatzen  du:
  lehenengoa, 
hizkuntza  egoki  bat  lortzea  eta,  bigarrena,  berriz,  hizkuntza  hori  erabiliz,  argudiatzea  kalkulu  bihurtzea. 
Antzeko ideietatik abiatuz, Boolek, XIX. mendean, Logikaren Algebra deituriko mugimendu edo eskola sortu 
zuen,  eta  haren  helbururik  nagusietarikoa  matematikan  jadanik  finkaturiko  ideiak  eremu  logikoan  finkatzea 
zen. 
Mende  horretan  jazo  zen  hasieran  aipatu  dugun  logikaren  historiako  hausturarik  handiena,  izan  ere, 
mendebaldeko  filosofiako  logikarentzat  oso  garai  aktiboa  izan  zen,  eta  Fregeren  logika  iraultzailea  ere  une 
horietan atera zen argitara. 

Fregek, Boole bezala matematikaria izan arren, aritmetika sakondu zuen eta, horren ondorioz, kuantifikazio-
teoria  bat  sortu  zuen  lehenengo  aldiz. Hain zuzen ere, zenbaki naturalen propietateak ikertzeko erabili zuen 
teoria  hori.  Oso  ikerketa  iraultzailea  izan  zen  Russellentzat  eta,  oro  har,  garaiko  matematikaren 
filosofiarentzat.  Izan  ere,  teoria  horren  arabera,  zenbakiak  ere  objektuen  munduan  sartu  beharko  lirateke. 
Matematika  objekturik  gabe  uztea  leporatu  zien  Fregek  matematikari  batzuei,  alegia,  matematikan  soilik 
zeinuak  daudela  uste  zutenei.  Logikaren  filosofiaren  barneko  kontzeptuei  dagokienez  ere,  hainbat  ekarpen 
garrantzitsu egin zituen Fregek, besteak beste, “funtzio” kontzeptua logikan nola erabiltzen den aztertu zuen, 
edota “zentzu” eta “erreferentzia” kontzeptuen arteko erlazioa 
(ikus Hizkuntzaren Filosofia). 
Aipatu bezala, mende horretako logikan, aniztasun eta eztabaida ugari aurki dezakegu, esate baterako, 
logika  formala  zertan  datzan,  zein  diren  oinarrizko  forma  logikoak  edota  logikak,  oro  har,  estensionala  edo 
intensionala  behar  duen  izan.  Mende  horren  bukaeran  hasiko  dira  gisa  horretako  eztabaidak  argitzen,  eta 
zeregin  horretan  aipamen  berezia  beharko  lukete,  besteak  beste,  Frege,  Whitehead  eta  Russell  logikariek. 
Azken  bi  horien  lan  garrantzitsuenetarikoa  Principia  Mathematica  izeneko  lana  dugu  
(1910-1913),  logikaren 
historian zehar zeresan handia sortu duen lana, hain zuzen ere. Lan horretan tipoen logika aurkezten dute, eta 
zenbait printzipio logikoren deribazio matematikoak, zehazki, aritmetikoak, azaltzen dituzte; izan ere, logikari 
horien  arabera,  kontzeptu  matematiko  oro  oinarrizko  kontzeptu  logikoen  bidez  defini  daiteke  eta,  beraz, 
posible litzateke teorema matematiko oro axioma logikoetatik frogatzea. 
 
ZER DA LOGIKA BAT GAUR EGUN? 
 
Aurreko  atalean  esan  bezala,  gaur  egungo  logikaren  oinarriak  XIX.  mendearen  bukaeran hasi ziren 
jartzen, eta logika desberdinek zituzten propietateak ez ziren frogatu XX. mendearen erdialdera arte. Zehatz 
ditzagun orain, era orokor batean, zein diren gaurko logikaren ezaugarri garrantzitsuenak. 
 
Logika  bat  izateko  lehenengo  elementua  hizkuntza  formala  da.  Hizkuntza  formal  batean,  hizkuntza 
naturalean  gertatzen  ez  den  moduan,  aurretik  eta  behin  betiko  guztiz  zehaztuta  daude  berau  osatzen  duten 
sinboloak  
(hizkuntza  naturaleko  hitzak  lirateke),  baita  beraiek konbinatzeko erabili behar ditugun arauak ere 
(hizkuntza  naturaleko  gramatika  litzateke).  Arau  horiek  erabiltzen  ditugunean  hizkuntzako  sintaxiaren 
oinarriak jartzen ari gara, eta beraien bidez zehazten dugu gure logikan sinboloen zein segida den onargarria 
eta  zein  ez.  Onargarriak  diren  segidei  hizkuntzako  formulak  deituko  diegu.  Arauak  era  errekurtsibo  batean 
ematen  dira,  eta  formulak  designatzeko  metahizkuntza  baten  sinboloak  erabiltzen  dira.  Metahizkuntza 
hizkuntzari  buruz  hitz  egiteko  erabiltzen  den  hizkuntza  bat  da  eta  normalean  aurrenekoa  baino  aberatsagoa 
izaten da. 
 
Logika  gehienetako  hizkuntza  formala  korrespondentzian  jar  daiteke  hizkuntza  natural  
(edo 
matematiko) baten parte batekin. Hizkuntza formala aberatsagoa den neurrian, parte horien ezaugarri gehiago 
islatzeko ahalmena izango du, hau da, dituen kontzeptuak adierazteko ahalmena handiagotu egingo da, baina 
era berean horrek, askotan, beste propietateak galtzea suposatuko du.   
Esan  dugunez,  hizkuntzaren  formulak  finkatzerakoan  haren  sintaxia  zein  den  zehazten  hasi  gara. 
Sintaxiaren  arloan  gaudenean,  formulek  ez  dute  esanahirik,  sinboloen  segidak  dira  soilik.  Horiei  esanahia 
emateko hizkuntza horren semantika definitu behar da. Semantikaren bidez formulen esanahia, asegarritasuna 
edo egia-baldintzak finkatzen dira, besteak beste. 
Hizkuntza formal batean bi sinbolo klase bereiziko ditugu orain. Alde batetik, hizkuntzako konstante 
logikoak
 eta, bestaldetik, konstante ez-
logikoak. Konstante logikoen esanahia behin betiko finkatuta dago logika 
bakoitzarentzat;  konstante  ez-
logikoek,  aldiz,  interpretazio  desberdinak  onartzen  dituzte  interpretazio 
eremuaren  arabera.  Interpretazio  eremua  multzo  ez-
huts  bat  izaten  da,  eta,  haren  elementuak  zein  diren 
kontuan hartuz, sinbolo ez-logikoen interpretazioa aldatzen da. 
Sinbolo  logikoen  artean  ‘
¬’, ‘∧’, ‘∨’, ‘→’, ‘∀’, ‘∃’... ditugu. Adibide bat jartzearren, ‘∧’ sinboloaren 
interpretazioa logika elementalean 
(eta beste logiketan ere) konjuntzioa izango da, alegia, hizkuntza naturaleko 
‘eta’
 konjuntzioaren esanahia islatzen saiatuko da. 
Sinbolo  ez-
logikoen  artean  konstante  indibidualak,  predikatu  edo  erlazio  sinboloak  eta  funtzio  sinboloak 
ditugu.  Konstante  baten  interpretazioa  interpretazio  eremuko  elementu  bat  izango  da  eta,  beraz,  eremua 
aldatzerakoan,  interpretazio  desberdina  izango  du.  Predikatu  edo  erlazio  sinboloen  interpretazioak  eremuen 
elementuen  arteko  erlazioak  izango  dira,  eta  funtzio  sinboloen  interpretazioak,  aldiz,  eremuaren  elementuen 
funtzioak. 
 
Logika bat garatu nahi badugu sintaktikoki, behin hizkuntza formalaren formulak zehaztuta sistema 
formal bat behar dugu, inferentziak egin ahal izateko. Sistema formala axiomatikoa edo naturala izan daiteke.  
Metodo  axiomatikoaren  defendatzaile  sutsua  Hilbert  logikaria  izan  zen.  Sistema  axiomatikoetan  a 
priori
  onartutako  axiomak  deituriko  formulak  ditugu.  Horietatik  dedukzioak  egiteko  inferentzia  erregela  batzuk 
zehazten dira eta, horrela, gure logikaren teoremak deduzituko dira.   

Teorema baten froga formulen segida finitu bat baino ez da. Segidaren formula bakoitza axioma bat 
edo  segidaren  aurreko  formuletatik  eta  axiometatik  inferentzia  erregelen  bitartez  deduzitutako  formula  da. 
Segidaren azkeneko formulak frogatutako teorema izan behar du. Aurrean esan dugun bezala, ez da kontuan 
hartzen formulen esanahia, hori semantikan azaltzen den kontzeptua baita.  
Sistema  naturaletan,  aldiz,  ez  dugu  axiomarik,  baina  inferentzia erregelen multzoa handiagoa izaten 
da sistema axiomatikoetan baino, eta soilik horien bidez egiten dira dedukzioak.  
 
Beraz, sintaxiaren arloan aztertzen diren kontzeptuak honako hauek dira:
 axioma, teorema, ondoriotasun 
sintaktikoa, froga formala, konsistentzia
, etab. 
Semantikaren  arloan  bagaude,  aldiz,  aztertzen  direnen  artean  honako  hauek  lirateke:
  asegarritasuna, 
egia, eredua, baliozkotasun logikoa, ondoriotasun semantikoa, baliokidetza semantikoa, 
etab. 
 
Logika bat proposatzen denean, logika batek dituen propietate sintaktiko eta semantikoak aztertzea 
da  logikarien  zeregin  nagusietariko  bat  –edota  propietate  sintaktiko  eta  semantikoen  artean 
korrespondentziarik  edo  loturarik  ote  dagoen—.  Hori  egitean  metalogikaren  arloan  sartzen  gara.  Logika  bati 
eska diezazkiokegun propietate metalogiko garrantzitsuenen artean bi aipatuko ditugu hemen:
 zuzentasuna eta 
osotasun semantikoa: 
(1)  Zuzentasuna
  honela  definituko  genuke:
  logika  batentzat  sistema  formal  bat  proposatzen  denean, 
sintaktikoki  ondorioztatzen  dena  sistema  horretan  semantikoki  ere  ondorioztatu  egin  behar  da.  Sistema 
formal  bat  zuzena  bada, haren teoremak egia logikoak edo formula logikoki baliozkoak izango dira; hau da, 
egiazkoak  interpretazio  guztietan.  Logika  batentzako  sistema  formal  bat  proposatzean,  zuzentasuna 
gutxieneko propietatea da, eta normalean proposatzen den sistema oro zuzena izaten da.  
(2) Osotasun semantikoa
 betetzen bada, aldiz, beste alderako baldintza beteko zaigu. Hau da, logika bat 
osoa  izango  da  
(sistema  batentzat)  semantikoki  ondorioztatzen  dena  sintaktikoki  ere  ondorioztatzea  posible 
denean. Logika batek propietate hau badu, logikoki baliozkoak diren formulak sistema formalaren teoremak 
izango dira. 
 
 
PROPOSIZIOEN LOGIKA 
 
Ikus dezagun orain arte aipatutakoa nola gauzatzen den logikarik sinpleenean, hau da, Proposizioen 
Logikan (PL).  
Lehendabizi hizkuntza formala zehaztu behar dugu, eta hori egiteko lehenengo urratsa alfabetoa zein 
den esatea da. Alfabetoa honako azpimultzoez dago osatuta:  
 
1.  Proposizio aldagai multzo infinitu bat:  
 
{p, p
1
, p
2
,..., q, q
1
, q
2
,..., r, r
1
, r
2
,...,...}
 
 
Aldagai  horietako  bakoitzak  hizkuntza  naturaleko  perpaus  deklaratibo  edo  baierako  sinple  baten 
forma  errepresentatu  nahi  du.  Edo,  beste  batzuen  iritzien  arabera,  perpaus  deklaratibo  batek 
adierazten  duen  proposizioa.  Hau  da,  intuitiboki eta kontzeptu horri buruzko eztabaidan sartu 
gabe, perpausak ‘adierazten duena’ da 
(nahiz eta era desberdinetan esan) haren edukia, egiazkoa 
edo faltsua izan daitekeena. Esaterako, ‘Euria ari du’ edo ‘Il pleut’ edo ‘It´s raining’ perpausek 
proposizio bera adieraziko lukete testuinguru berdinean izanez gero.  
 
2.  Konektatzaileen multzoa: 
 
{
}
→
¬,
 
 
 
Bi  konektatzaile  baino  ez  ditugu  hartuko  alfabetoan,  ohiko  beste  konektatzaileak  haien  bidez 
definituko baititugu hizkuntzako formulak zehazterakoan. Konektatzaileek hizkuntza naturaleko 
lokailuen errepresentazioa izan nahi dute; kasu honetan, ukapena eta baldintzatzailea hartu ditugu. 
Proposizio aldagaiak haien bidez lotuko ditugu formula konplexuak osatzeko.  
 
3.  Bereizle grafikoen multzoa: 
 
{ ( , ) } 
 
Hizkuntzako formulen irakurketa errazteko erabiltzen dira. 
 

Behin  alfabetoa  definituta  daukagula,  zehaztu  beharra  dago  zein  diren  hizkuntza  osatzen  duten 
formula
k.  Arestian  esan  dugun  bezala,  arau  errekurtsibo  batzuen  bidez  egingo  dugu  eta,  PL-
ko  formulak 
adierazteko, metahizkuntza baten aldagaiak erabiliko ditugu, A eta B. 
 
Hona hemen PL-ko formulak zehazten dituzten arauak: 
 
1.  Proposizio aldagai guztiak PL-ko formulak dira. 
2.  A PL-ko formula bada, 
¬A ere PL-ko formula izango da. 
3.  A eta B PL-ko formulak badira, (A
→B) ere PL-ko formula da. 
4.  PL-
ko formula guztiak aurreko arauak aldi kopuru finitu batean aplikatuz sortzen direnak dira. 
Hau  da,  ez  dago  formula  gehiagorik  aurreko  arauak  aldi  kopuru  finitu  batean  aplikatuz  gero 
sortzen direnak baino. 
Hizkuntzako formulak arau horiek aplikatzean sortzen direnak dira soilik, baina, hala ere,  formulen 
irakurketa errazteko, laburdura gisa, beste konektatzaile batzuk definituko ditugu orain. Hala nola:
 
 
(A
∧B) ≡
def 
¬(A→¬B)  
 
‘
∧’ sinboloa konjuntzioa izango da 
(A
∨B) ≡
def (
¬A→B) 
 
‘
∨’ sinboloaren bidez disjuntzioa adieraziko dugu  
(A
↔B) ≡
def (A
→B) ∧(B→A)  
‘
↔’ sinboloak bibaldintzatzailea adieraziko du 
 
 
Aurreko  definizioak  erabili  gabe,  posible  genuen  hizkuntzaren  alfabetoaren  konektatzaileen 
multzoen artean aurreko guztiak sartzea, hau da, posible da konektatzaileen multzoa 
{
}
→
¬,
 izan beharrean, 
beste  hau  izatea 
{
}
→
↔
∨
∧
¬
,
,
,
,
.  Orduan,  aurreko  definizioak,  semantika  definitzerakoan,  konektatzaileen 
arteko  baliokidetza  semantikoak  direla  frogatuko  genuke.  Era  berean, 
{
}
→
¬,
  multzoa  hartu  beharrean, 
posible litzateke
{ }
∧
¬,
 edo
{ }
∨
¬,
 hartzea (edo horietako bat azpimultzotzat duen beste edozein multzo ere), 
eta beste konektatzaile guztiak horien bidez definitu, aurrean egin dugun eran. 
 
 
Arauak  finkatuta  daudenez,  gure  hizkuntza  zehaztuta  dago,  eta  segi  dezakegu  hizkuntza  honetako 
semantika zehazten edo sintaxia garatzen. Guk orain semantikaren oinarriak definituko ditugu. 
Logika  honentzako  semantika  bi  balioduna  izango  da,  hau  da,  proposizio-
aldagai  bakoitza  egiazkoa 
edo faltsua izango da, eta behin aldagaien egia-
balioak finkatu ondoren, formula egiazkoa edo faltsua izango da 
aldagaien egia-balioen arabera.  
{
}
→
¬,
 hartu dugunez oinarrizko konektatzaile multzotzat, defini dezagun errekurtsiboki semantika, 
konektatzaile horiek dituzten formulentzat:  
•  A formula egiazkoa bada, 
¬ A faltsua izango da. 
‘
¬’  konektatzaileak  ukapenaren  esanahia  islatu  nahi  du;  beraz,  ematen  du  haren  semantika 
horrela definitzea dela era naturalena. 
•  A
→B  faltsua  izango  da  A-ren  egia-balioa  egiazkoa  eta  B-
rena  faltsua  den  kasuan;  beste 
guztietan A
→B egiazkoa izango da.  
‘
→’  konektatzailea,  baldintzatzailea  da;  beraz,  egokia  da  faltsutzat  ematea  egiazko  zerbaitetik 
ondorio  faltsua  izatea.  Hala  ere,  beste  kasuetako  batzuk  oso  eztabaidatuak  izan  dira  historian 
zehar,  eta,  hizkuntza  naturalaren  baldintzatzailearen  erabilpenetik  asko  urruntzen  delakoan, 
beste  logika  batzuk  sortu  dira  baldintzatzaile  desberdinak  edo  baldintzatzailearentzat  beste 
semantika  batzuk  definituz.  Dena  dela,  hemen  aurkeztu  duguna  baldintzatzailearen  definizio 
klasikoa  litzateke  eta,  nolabait,  haren  semantika  konektatzaileen  artean  definitu  ditugun 
baliokidetzek mugatzen dute.  
 
Gainerako  konektatzaileak  ‘
¬’ eta ‘→’ bidez definitu ditugunez, haien semantika honela zehaztuta geratzen 
zaigu:  
•  A 
∧ B egiazkoa izango da A eta B-ren egia-
balioak egiazkoak direnean, eta faltsua gainerako 
kasu  guztietan.  ‘
∧’  sinboloarekin  ‘eta’  hizkuntza  naturaleko  konjuntzioa  adierazi  nahi  dugu. 
Hortaz, definitutako semantikak egokia dirudi, printzipioz,  haren esanahia islatzeko.   
•  A ∨ B faltsua izango da A eta B faltsuak direnean, eta egiazkoa gainerako kasu guztietan. ‘∨’ 
sinboloarekin hizkuntza naturaleko ‘edo’ disjuntzioa formalizatu nahi izan da.  
•  A↔B egiazkoa izango da A eta B-ren egia-balioak berdinak direnean 
(hau da, biak egiazkoak 
edo biak faltsuak direnean) eta faltsua gainerako kasuetan. ‘
↔’ ikurrari bibaldintzatzailea deituko 
diogu.  
 

Egiazkoa
  eta  faltsua  egia-balioak  1  eta  0-
ren  bidez  adierazten  baditugu,  proposizioen  logikaren  semantika 
sinbolikoki honako taula honen bidez adieraziko genuke:  
 
 
 
A 
B 
¬A  A→B  A ∧ B  A ∨ B  A↔B 
1 
1 
0 
1 
1 
1 
1 
1 
0 
0 
0 
0 
1 
0 
0 
1 
1 
1 
0 
1 
0 
0 
0 
1 
1 
0 
0 
1 
 
Horrekin  proposizioen  logikaren  semantika  definituta  dago,  eta  orain  semantikako  kontzeptuak 
definitzen jarrai dezakegu eta baita logika honen propietateak zehazten ere. 
Horrela,  formula  bat  tautologia  dela  esango  dugu  haren  aldagaien  egia-
esleipen  guztientzat  egiazko 
balioa  hartzen  duenean.  Aldiz,  aldagaien  egia-
esleipen  guztientzat formula faltsua denean antilogia bat izango 
dugu. Tautologia eta antilogia ez den formula bati neutro esaten zaio.  
Bestalde,  A  formula  formula  multzo  batetik  logikoki  ondorioztatuko  da  ez  badago  egia-
esleipenik 
multzoko formula guztiak batera egiazkoak eta A faltsua egiten dituena. Multzoa 
Γ bada, eta A Γ-n dauden 
formulen ondorio logikoa bada, sinbolikoki 
Γ  =  A idatziko dugu.  
 
Γ−ko  formulak  eta  A,  hizkuntza  naturalean  emandako  argudio  baten  formalizaziotzat  hartzen 
baditugu –hau da, 
Γ−ko formulak argudioaren premisen formalizazioa eta A ondorioarena—, argudioa logikoki 
baliozkoa
 dela esango dugu ondorioa faltsua egiten duen premisen egiazko interpretaziorik ez badago.  Esate 
baterako, honako argudio hau baliozkoa izango da:  
 
Euria ari badu, kaleak bustitzen dira 
Euria ari du 
Beraz, kaleak bustitzen dira 
 
Argudioaren  forma  hau  da,  A
→B,  A  = B  eta,  egia-taulen  arabera,  ez  da  posible  aurkitzea 
interpretazio bat A
→B eta A egiazkoak egiten dituena eta aldi berean B faltsua.  
 
Aldiz, honako hau ez da baliozkoa: 
 
Euria ari badu, kaleak bustitzen dira 
Kaleak bustita daude 
Beraz, euria ari du 
 
Horren forma A
→B, B 
=  A da eta posible litzateke bilatzea interpretazio bat premisak egiazkoak 
egiten dituena eta ondorioa faltsua (adibidez, kaleak garbitzen ari badira). 
 
A
 eta B formulak baliokide semantikoak direla esango dugu, eta sinbolikoki A 
≡ B idatziko,  baldin eta 
bakarrik baldin A eta B-k egia-taula bera badute. Beste hitzetan esanda: A B-
ren ondorio semantikoa baldin 
bada eta B A-
rena. Bi formulak baliokideak badira, semantikoki propietate berdinak izango dituzte.  
 
Proposizioen  logika  honek  propietate  metalogiko  interesgarriak  ditu;  besteak  beste,  honako  hauek 
azpimarratu nahiko genituzke:  
Logika honentzako ohiko sistema formal bat finkatu ondoren, zuzena eta osoa dela gertatzen da. Baita 
erabakigarria
  dela  ere,  hau  da,  prozedura  mekaniko  bat  dago  PL-
ko  formula  bakoitza  egiazkoa  denetz 
erabakitzeko (egia-taulak, besteak beste). 
 
LOGIKA ELEMENTALA 
 
Aurreko  atalean aztertu dugun logikaz baliatuz, hau da, proposizioen logikaz baliatuz, matematikan 
eta,  hedapenez,  beste  zenbait  hizkuntzatan  gertatzen  diren  argudioak  ezin  adieraz  ditzakegu.  Dioguna 
ulertzeko, kontsidera dezagun ondoko argudio hau: 
 
 
Gizaki guztiak hilkorrak dira 
 
Sokrates gizakia da 

 
Beraz, Sokrates hilkorra da 
Proposizioen  logikan  premisak  p  eta  q  sinboloen  bidez  adieraziko  genituzke,  eta  ondorioa  r 
proposizio  sinboloaren  bidez.  Loturarik  ez  dago  sinbolo  horien  artean  eta  garbi  dago  p  eta q sinboloetatik r 
ondorioztatzea  ez  dela  posible.  Horregatik,  matematikan  eta  beste  hizkuntzetan  arruntak  diren  argudioak 
adierazteko bestelako logika maila batera jo behar dugu, hain zuzen ere logika elementalera edo, beste modu 
batean  deituz,  lehen  ordenako  logikara.  Proposizioen  logika  horrelako  argudioak  adierazteko  gauza  ez  izateko 
arrazoia  honako  hau  da:
  proposizioak  ez  dira  barnetik  aztertzen.  Logika  elementalean,  aldiz,  barnetik 
aztertuko ditugu, beraien osagaiak ikusiz, eta hizkuntza logiko adierazkorrago hori tresna baliagarri bihurtuko 
zaigu aurrean aipatutako argudioen modukoak finkatzeko. 
Hizkuntza  honetan  posible  izango  da  orokortzeak  erabiltzen  dituen  argudioak  propioki 
errepresentatzea, hau da, ‘oro’ edo ‘edozein’ partikulen erakoak. Baita ‘batzuk’ eta ‘baten bat’ modukoak ere. 
 
QL  logika  elementalari  kuantifikatzaileen  logika  ere  esan  ohi  zaio,  eta  baita  logika  klasikoa  ere. Defini 
ditzagun  orain  logika  horren  sintaxiaren  oinarriak.    Dakigunez,  horretarako  alfabetoa  eta  formulen  multzoa 
zehaztea beharrezkoa da. 
 
QL logika elementalaren alfabetoa honako multzo hau izango da:  
 
{ }
{ }
{ }
{ }
{
}
{ } { })
,
(
,
,
,
∪
∀
∪
→
¬
∪
∪
∪
∪
=
+
+
∈
∈
∈
∈
∈
∈
N
n
K
i
n
N
n
J
i
n
I
i
i
N
n
n
QL
i
i
F
f
a
x
A
 
 
 
Azter  dezagun  banan-
banan  aurreko  multzoa  osatzen  duten  azpimultzoen  elementuak  zein  diren.  AQL 
alfabetoan honako azpimultzo hauek bereizten ditugu: 
•  A
1=  {xn}n∈
aldagai  indibidualen
  multzo  infinitua  izango  da,  infinitu  zenbakigarria,  hau  da,  zenbaki 
arrunt bezainbeste aldagai izango ditugu. 
•  A
2=
{ai}i∈I  konstante  sinbolo  indibidualen  multzoa  da.  Kasurik  arruntenean  multzo  hau  finitua  izango 
da. Multzo hutsa ere izan daiteke. 
•  A
3=  {
n
i
f
}i∈J, n∈ + funtzio sinboloen multzoa da. Kasurik arruntenean multzo hau ere finitua izango 
da.  Funtzio  sinboloak  matematikako  funtzioak  formalizatzeko  erabiliko  dira.  Beste  arlo  askotan 
beharrezkoak ez izatea gerta daiteke.  
 
n
i
f
  QL-ren  funtzio  sinbolo  bat  bada,  azpindizeak  (i-
k)  funtzio  sinboloen  arteko  desberdintasuna 
adierazten  du;  goi-indizeak  (n-
k),  berriz,  funtzio  sinbolo  horren  atzean  zenbat  terminok  egon  behar 
duen termino berria osatzeko. 
• 
A
4= {
n
i
F
}i∈K, n∈ +  erlazio sinboloen multzoa da. Multzo hau ezin da hutsa izan eta gehienez zenbaki 
arrunten multzoak duen bezainbeste sinbolo eduki dezake. 
n
i
F
 erlazio sinboloa bada, azpindizeak (i-
k)  erlazio  sinboloen  arteko  desberdintasuna  adierazten  du,  eta  goi-
indizeak  (n-k),  aldiz,  zenbat 
termino  izan  behar  duen  atzetik  formula  bat  osatzeko. 
1
i
F
formako  sinboloak  predikatu  sinboloak  ere 
deitu izan dira.  
• 
A
5=  
{¬,  →}  konektatzaileen  multzoa.  Proposizioen  logikan  egin  dugun  moduan  bi  horiek  hartu 
ditugu alfabetoan, beste guztiak beraien bitartez definituz. 
• 
A
6= 
{∀} zenbatzaile unibertsalaz osatutako multzoa da. Zenbatzaile existentziala, ∃, hemen sartzea ere 
posible litzateke, baina guk definizio baten bidez sartuko dugu hizkuntzan. 
• 
A
7 = { ( , ) } bereizle grafikoen multzoa da. 
 
∀ kuantifikatzaile unibertsala erabiliz, ∃ kuantifikatzaile existentziala honako era honetan definitzen da:
 
A
x
A
x
i
def
i
¬
¬∀
≡
∃
 
 
Konektatzaileek eta kuantifikatzaileek QL-
ren konstante logikoen multzoa osatzen dute.  
 

QL  hizkuntzaren  alfabetoa  infinitua  da  eta  normalean  ez  dugu  osotasunean  erabiliko.  QL-
ren 
azpihizkuntza  logiko  desberdinak  kontsidera  ditzakegu  horretarako  alfabetoan  azaltzen  diren  konstante 
sinbolo,  funtzio  sinbolo  eta  predikatu  sinboloen  azpimultzoak  zehaztuz.  Hori  egitean,  hizkuntzaren  tipoa 
definitzen  dugu.  Tipoa  zehazten  diguten  sinboloak  hizkuntzaren  konstante  ez-
logikoak  dira  eta 
τ  tipoa  duen 
azpihizkuntza bati QL(
τ) esango diogu.  
Funtzio sinbolorik ez badago, logika honi predikatuen logika ere esaten zaio.  
Batzuetan  beste  sinbolo  logiko  bat  ere  sartzen  da  alfabetoan, 
≡,  identitatea  errepresentatzeko.  Horrela 
egiten  badugu,  logika  elementala  identitatearekin  garatuko  dugu,  sinboloen  bidez  adierazita,  QL
≡. Identitatearen 
interpretazio arrunta (baina ez bakarra) berdintasuna izango da.  
 
Proposizioen  logikan  egin  dugun  bezala,  formulak  definitu  behar  ditugu  orain,  baina  hori  egiteko, 
aurretik, terminoen multzoa zehaztu beharra dago.  
 
Terminoen multzoa honako erregela hauek emanez definitzen da errekurtsiboki: 
1.  Konstante sinboloak terminoak dira. 
2.  Aldagai sinboloak terminoak dira. 
3.  t
1, t2,...,tn terminoak badira, orduan, 
n
.
n
i
...t
t
t
f
2
1
 
terminoa da i guztientzat.  
4.  Ez dago termino gehiagorik aurreko hiru erregelen erabilpen finitutik sortuak direnetatik at. 
 
Predikatuen logikan bagaude, terminoak konstanteak edo aldagaiak izango dira bakarrik.  
 
Orain gai gara logikaren formulak zein diren zehazteko eta, terminoen multzoarekin egin dugun moduan, 
hemen  ere  formulen  multzoa  errekurtsiboki  definituko  dugu,  lehendabizi  formula  atomikoak  zein  diren 
adieraziz: 
 
 
t
1,  t2,...,tn  terminoak  badira  (n  finitua  izanik),  eta 
n
i
F
  erlazio  sinbolo  n-tar  bat  bada,  orduan, 
n
n
i
...t
t
t
F
2
1
 formula atomikoa
 da. 
 
Identitatea  sinboloa  badugu  hizkuntzan,  orduan  t
1  ≡  t2  forma  duten  adierazpenak  ere  formula 
atomikoak izango dira.  
 
 
Eman ditzagun orain formulen formazio erregelak: 
1.  Formula atomikoak formulak dira. 
2.  A formula bada, orduan 
¬A formula da. 
3.  A eta B formulak badira, orduan (A 
→ B) formula da. 
4.  A formula bada eta x
i aldagai indibidual sinbolo bat bada, orduan ∀xi Α formula da. A formula 
∀  kuantifikatzailearen eraginpean dagoela esango dugu. 
5.  Ez  da  formula  gehiagorik  aurreko  lau  erregela  horien  erabilpen  finitutik  sortuak  direnetatik 
kanpo. 
 
Ikus ditzagun adibide batzuk:  
1. 
1
1
2
3
1
x
a
x
f
,  
3
1
1
1
2
2
1
2
3
1
a
f
x
f
a
x
f
  eta x
5 terminoak dira. 
2. 
1
1
2
3
1
1
1
x
a
x
f
F
eta  
2
1
2
1
x
x
F
formula atomikoak dira. 
3. 
(
)
(
2
0
2
1
0
1
2
1
1
1
1
0
x
x
F
a
F
x
F
x
x
→
¬
→
∀
∃
formula  da  (
∃  sinboloa  erabili  dugu nahiz eta sinbolo hori ez 
azaldu  aurreko  erregeletan;  laburpen  moduan  dago  erabilita,  kuantifikatzaile  unibertsal  eta 
existentzialaren 
artean 
lehenago 
definitutako 
baliokidetza 
dagoela 
kontuan 
hartuz: 
A
x
A
x
i
def
i
¬
¬∀
≡
∃
). 
 
Orain  arte  egin  duguna  QL  logikaren  sintaxia  definitzen  hastea  izan  da.  Oraindik  formulek  ez  dute 
esanahirik, sinboloen segida hutsak dira, aurreko erregela horiek erabiliz sortuak. Aurkez dezagun orain logika 
honentzako  semantika.  A.  Tarski-
k  1936an  aurkeztu  zuen  era  formal  batean  semantika  hau,  eta  logika 
elementalerako  ohiko  semantika  bihurtu  da.  Egiaren  kontzeptua  zuzenean  definitu  beharrean, 
asegarritasunaren kontzeptuaz baliatu zen aurretik, aldagai askeak dituzten formulak ere kontuan hartzeko. 

 
Semantikako kontzeptuen formulazioa errazteko definizio batzuk behar ditugu lehenago:
  
 
x
i  aldagaiak  azalpen  lotua  izango  du  formula  batean,  ∀xi  edo  ∃xi  adierazpen  kuantifikatuaren  eraginpean 
baldin badago. Bestela azalpen aske bat duela esango dugu. Aldagai bat aske egongo da formula batean formula 
horretan  gutxienez  azalpen  aske  bat  badu.  Gutxienez  azalpen  lotu  bat  badu,  aldagaia  lotua  dagoela  esango 
dugu.  Aldagai  askerik  ez  duen  formulari  enuntziatua  edo  formula  itxia  esaten  zaio.  Horiek,  domeinu  batean 
interpretatzean,  egiazkoak  edo  faltsuak  izango  dira,  baina  aldagai  askeak  dituztenek,  aldiz,  aldagaia  nola 
interpretatzen den horrela izango dute egia-balioa.   
Semantika definitzen hasteko interpretazio eremua eta konstante ez-
logikoen interpretazioa mugatu behar dugu 
eremu horretan, eta horixe egingo dugu orain: 
 
Aurretik QL hizkuntzarako tipo bat, 
τ, mugatuko dugu, horrela konstante ez-logikoen multzoa zehaztuz. 
Demagun  konstante  ez-logikoen  multzoa 
{ }
{ } { }
K'
i
n
i
J
i
n
i
I
i
i
F
f
a
∈
∈
∈
∪
∪
'
'
  dela,  non  I’,  J’  eta  K’  indizeen 
azpimultzoak diren. QL(
τ) hizkuntzarentzako I interpretazioa honela definitzen da: 
 
I
 bikote ordenatu bat da, I= (D, J), eta bertan :  
 
 
-D multzo ez-hutsa da, eta interpretazioaren unibertso edo eremua izango da. 
 
 
-J interpretazio funtzioa da. J funtzioak emango digu hizkuntzaren sinbolo ez-
logikoen interpretazioa: 
 
•  Konstante  bakoitzari  unibertsoko  elementu  finko  bat  egokitzen  diogu  eta  bere  erreferentzia  edo 
denotazioa
  dela  esango  dugu.  Sinboloetan,  J(a
i)  =
i
a
∈  D.  Esaterako,  interpretazio  eremua  zenbaki 
arrunten multzoa bada, konstante baten denotazioa zenbaki arrunt finko bat izango da. Interpretazio 
eremua  dauden  eta  egon  diren  filosofoen  multzoa  bada,  konstantearen  interpretazioa  horietako 
filosofo bat izango da. 
•  Funtzio sinbolo n-tar baten interpretazioa J-ren bidez 
(edo horren denotazioa edo erreferentzia) Dn 
multzotik  D  multzorako  funtzio  bat  izango  da.  Sinboloetan, 
D
 : D
f
 
)
(f
n
n
i
n
i
→
=
J
.  Adibidez, D 
zenbaki arrunten multzoa bada, sinboloaren interpretazioa zenbaki arrunten funtzio bitar bat izango 
da, esaterako, batuketa edo biderketaren tankerakoa. 
•  Predikatu edo erlazio sinbolo n-tar bakoitzaren interpretazioa 
(horren denotazioa edo erreferentzia) 
unibertsoan  definitutako  erlazio  n-tar  bat  izango  da,  sinboloetan, 
n
n
i
n
i
 D
 
F
 
)
(F
⊆
=
J
.  Hau  da, 
predikatu  sinbolo  n-tar  baten  irudia  Dn-
ren  azpimultzo  bat  da.  Adibidez,  interpretazio  eremua 
zenbaki  arruntena  bada, 
2
i
F
sinboloaren  interpretazioa  zenbaki  arrunten  arteko  erlazio  bitar  bat 
izango  da,  esaterako,  ‘txikiagoa  izan’.  Interpretazio  eremua  gaur  egun  Euskal  Herrian  bizi  diren 
gizakien  multzoa  bada, 
2
i
F
-ren  interpretazioa  gizaki  horien  arteko  erlazio  bitar  bat  izango  da, 
adibidez,  ‘adin  berbera  izan’.  Sinboloaren  goi-
indizea  1  bada,  hau  da,  sinboloak 
1
i
F
  forma  badu, 
haren  interpretazioa  eremuaren  elementuen  propietate  bat  izango  da,  esate  baterako,  lehenengo 
eremuan ‘bikoitia izan’ eta bigarrenean ‘ikaslea izan’. 
 
 
Behin hizkuntzarentzako interpretazioa definitu eta gero, semantikako kontzeptu nagusiak definitzen has 
gaitezke, hala nola:
 asegarritasuna, egia, eredua, baliozkotasun logikoa, etab. Hori egiteko, lehenago jakin behar dugu 
zer den termino baten balioa interpretazio batentzat:  
 
Har  dezagun  D  domeinuko  elementuez  osatutako  segida  infinitu  bat,  s  =  <b
0,  b1,  b2,.....,bi,....>. 
Terminoen balioa
 s segidarentzat, s* funtzioaren bidez definitzen da honako era honetan: 
 
i)   t  aldagai  bat  bada,  hau  da,  t  =  x
i  bada,  s*(t)    =  bi  ∈  D,  hots,  s  segidaren  i-garren  tokian  dagoen 
elementua.  
ii)  t  konstante  bat  bada,  hau  da,  t  =  a
i  bada,  s*(t)  =  J(ai)  = 
i
a
,  alegia  konstantearen  balioa  haren 
denotazioa edo erreferentzia da. 

iii)   t funtzio sinbolo batekin hasten den terminoa bada, hau da, t = 
n
n
i
t
t
f
L
1
 bada, t-ren balioa honela 
definitzen da: s*(t) = 
n
i
f
 (s*(t
1),...,s*(tn)), hau da, funtzio sinboloaren denotazioa 
n
i
f
 hartzen dugu eta 
funtzio hori t
1, t2,..., tn terminoen balioei aplikatzen diegu. Adibidez, 
2
i
f
 zenbaki arrunten batura bada 
eta t
1 eta tz terminoen balioak  ‘3’ eta ‘7’ badira, 
2
1
2
t
t
f i
 terminoaren balioa ‘3+7’ litzateke. 
 
 Demagun  orain  I interpretazioa dugula, s dela I-
ren unibertsoko elementuez osatutako segida bat eta A 
hizkuntzaren  formula  bat  dela.  s-
k  A  formula  asetzen  du  I  interpretazioan,  sinboloetan  I 
=   A[s],  baldin  eta 
bakarrik baldin honako baldintza hauetako bat betetzen bada: 
 
i)  A  formula  atomikoa  bada,  hau  da,  A
 = 
n
n
i
t
t
F
L
1
  bada,  orduan  s  segidak 
Α asetzen du baldin eta 
bakarrik  baldin 
n
i
F
(s*(t
1),...,s*
(tn))  betetzen  bada,  hau  da,  t1,  t2,...,  tn  terminoen  balioak  erlazionatuta 
baldin  badaude 
n
i
F
-
ren  bidez.  Esaterako,  interpretazio  eremua  zenbaki  arrunten  multzoa  bada,  eta 
2
i
F
 ‘txikiagoa izan’ bada, s =<1, 3, 5,.....> segidak 
2
0
2
x
x
Fi
 formula asetzen du, 1 (x
0-ren  balioa),  5 
(x
2-
ren balioa) baino txikiagoa delako, hau da, 1<5 betetzen delako. Bestalde s’=  <1,1,1,...> segidak ez 
du  aurreko  formula  asetzen,  1  ez  delako  1  baino  txikiagoa.  Formula   
1
0
2
a
x
Fi
  balitz  eta  a
1-en 
denotazioa  0  zenbaki  arrunta  bada,  ez  s-k  ez  s’-
k  ere  ez  lukete  formula  aseko,  1  ez  delako  0  baino 
txikiagoa. 
ii)  A
 = 
¬B bada, orduan s segidak A asetzen du interpretazioan, baldin eta bakarrik baldin s-
k ez badu B 
asetzen. Ukapenerako ohiko interpretazioa dugu hau, proposizioen logikaren berdina.  
iii)  A = B 
→ C bada, orduan s segidak A asetzen du baldin eta bakarrik baldin s-
k B asetzen ez badu edo 
s-
k  C  asetzen  badu.  Aurrekoan bezala, hau da proposizioen logikan eman genuen baldintzatzailearen 
interpretazio bera.  
iv) 
 A
 =  ∀x
iB  bada,  orduan  s  segidak  A  asetzen  du  baldin  eta  bakarrik  baldin  s  segidatik  gehienez  i. 
elementuan  bereizten  diren  segida  guztiek  B  asetzen  badute.  Aurrekoa  artifizio  formala  da  formula 
guztien asegarritasuna era uniforme batean definitzeko. Esan nahi duena hau da:
 B formulan x
i aldagaia 
azaltzen denean eta 
∀ kuantifikatzailearen eraginpean dagoenean, ez dugula erabili behar s segidaren i. 
elementua  soilik  haren  lekuan  ordezkatzeko,  aldagai  askeekin  egiten  dugun  moduan.  Asegarria 
gertatzen  den  ala  ez  ikusteko,  aldagai  hori  interpretazio  unibertsoko  elementu  guztiekin  ordezkatu 
behar  dugu.  Adibidez,  eman  dezagun  A  formula 
2
1
2
1
1
x
x
F
x
∀
dela,  interpretazio  domeinua  zenbaki 
arruntena  dela  eta 
2
1
F
  erlazio  sinboloaren  denotazioa  ‘<’  erlazioa  dela.  Orduan,  s  =  <1,1,1,....> 
segidak  ez  du  A  formula  asetzen,  honako  adierazpen  hau  betetzen  ez  delako:
  ‘edozein  n  zenbaki 
arruntentzat,  n<1’  (x
2  aldagai  askearen  balioa  s  segidan  ‘1’  da).  Hau  da,  aldagaiaren  balioa 
kuantifikatzaileak finkatzen du, aldagaia lotua denean. 
 
  
Aurrekoa  kontuan  hartuz,  formula  bati  asegarria  esango  diogu,  interpretazio  baterako  gutxienez 
segida batek asetzen badu. Formula bakar bat izan ordez, formula multzo bat badugu, multzoa asegarria izango 
da  interpretazio  baterako  gutxienez  formula  guztiak  batera  asegarriak  badira,  hau  da,  segida  berdinak  denak 
batera asetzen baditu.  
Asegarritasunaren  nozioaren  bidez  definitzen  da  formula  bat  noiz  den  egiazkoa.  Esan  bezala,  bide 
hau aukeratu zuen Tarskik formulak egiazkoak noiz diren era formalean definitzeko. Aurretiaz asegarritasuna 
definituz  aldagai  libreak  zituzten  formulen  arazoari  aurre  egin  zion.  Ikusi dugun bezala, gerta daiteke segida 
batzuek formula horiek asetzea eta beste batzuek ez, eta ezin da zuzenean egiaren kontzeptua definitu.   
Orain, aldiz, edozein formula hartuta esan dezakegu egiazkoa den ala ez, ondoko definizioa erabiliz:
   
Formula  bat  interpretazio  baterako  egiazkoa  izango da interpretazio horren unibertsoko elementuez 
osatutako segida guztiek formula asetzen badute. Formula egiazkoa bada I interpretazioan, I formularen eredua 
dela esango dugu ere; formalki I 
=  A idatziko dugu. 
Aldagai askerik ez duten formulei dagokienez, zuzenean azter dezakegu egiazkoak edo faltsuak diren, 
asegarritasunaren  kontzeptuaren  laguntzarik  gabe.  Izan  ere,  segidak  bakarrik  aldagai  askeen  interpretazioa 
zehazteko behar ditugu, eta aldagaiak lotuta badaude, kuantifikatzailea da aldagai horien esanahia markatzen 
diguna: 
∀ (interpretazio eremuko elementu guztiak), ∃ 
(interpretazio eremuko elementuren bat behintzat).  
 
Formula bat logikoki baliozkoa dela esango dugu interpretazio guztietarako egiazkoa bada edo, bestela 
esanda, interpretazio guztiak haren eredua badira. Sinbolikoki, 
=  A idatziko dugu.  

Definizio  semantikoekin  bukatzeko  formulen  arteko  bi  erlazio  definituko  ditugu  orain:
  ondoriotasun 
semantikoa 
eta baliokidetza semantikoa.  
A
  eta  B  QL-ren  bi  formula  badira,  B  A-
ren  ondorio  semantikoa  dela  esaten  dugu  baldin  eta  bakarrik 
baldin  A    formula  asetzen  duten  interpretazio  guztien  segida  guztiek  B  formula  asetzen  badute.  Hau  da,  ez 
bada  posible  izatea  interpretazio  bateko  segida  bat  A  formula  asetzen  duena  eta  B  ez.  B  A-
ren  ondorio 
semantikoa  bada,  sinboloetan  honela  idatziko  dugu:  A
= B.  A formula bakarra izan ordez, formula-multzo 
bat  badugu,  ondorio  semantikoaren  definizioa  zabal dezakegu, proposizioen logikan egin genuen antzera. A 
Γ−n dauden formulen ondorio semantikoa bada, Γ   = A idatziko dugu. 
Γ  formula  itxien  multzo  bat  bada,  eta  A  ere  formula  itxia  bada,  eta  formula  horiek  hizkuntza 
naturalean emandako argudio baten formalizazioa osatzen badute (
Γ−ko formulek argudioaren premisak eta 
A
-
k ondorioa adieraziko lukete), argudioa logikoki baliozkoa dela esango dugu A, 
Γ−n dauden formulen ondorio 
semantikoa  bada,  hau  da,  ez  bada  posible  izatea  premisen  egiazko  interpretazio  bat  ondorioa  faltsua  egiten 
duena.   
 
A
 eta B formulak baliokide semantikoak direla diogu, eta sinbolikoki A 
≡ B idatzi,  baldin eta bakarrik 
baldin  A  B-ren  ondorio  semantikoa  bada  eta  B  A-rena,  hau  da,  A
= B  eta  B = A  baldin  baditugu.  Beste 
hitzetan esanda: A eta B asetzen dituen segiden multzoa berdina bada.  
 
Logika honen propietate metalogiko batzuk azpimarratzearren, esan dezakegu PL-
ren kasuan bezala, 
logika honentzako proposatutako ohiko sistema formal bat hartuta (Church-
ek 1956an proposatutakoa, esate 
baterako, edo Gentzen-
en 1934ko sistema naturala), zuzena eta osoa dela. Bestalde, Churchek 1936an frogatu 
zuenez, ez da betetzen erabakigarritasunaren propietatea; hots, ez dago prozedurarik mekanikoki erabakitzeko 
formula  oro  logikoki  baliozkoa  den  ala  ez.  Osotasuna,  hau  da,  formula  logikoki  baliozko  oro  sistemaren 
teorema dela Gödel-ek frogatu zuen bere doktore tesian, 1929an. Henkin-
ek, 1949an, beste metodo bat erabili 
zuen osotasuna frogatzeko, eta metodo hori erabilgarria gertatu da beste logika batzuetara aplikatzeko ere.  
 
Artikulu hau bukatzeko, hemen ikusi ditugun logikak logika klasikoak deitu izan direla esan dezakegu. 
Logika  horientzat  onartu  ditugun  hainbat  gauza  aldatuz  posible  litzateke  beste  logika  batzuk  definitzea. 
Adibide batzuk jartzearren, semantikan bi balio hartu beharrean balio gehiago hartzea posible litzateke 
(logika 
anizkoitzak
),  edo  formulen  luzera  infinitua  izatea  onar  genezake  
(logika  infinitarioak),  edo  sinbolo  logiko 
gehiago  sar  genitzake  hizkuntzan,  hala  nola  eragile  modalak  
(‘posible’  edo  ‘beharrezko’)  edo  denborazkoak 
(logika modala eta denboraren logika). Erabaki genezake logika klasikoan betetzen den legeren bat ez onartzea ere, 
esaterako,  ‘hirugarren  baztertuaren  legea’,  hau  da, 
= A∨¬A  (logika  intuizionista),  etab.  Baina  logika  horiek 
garatzea beste artikulu batzuetarako gaia litzateke.   
 
OINARRIZKO BIBLIOGRAFIA 
 
Esan  dezagun  hemen  hainbat  testuliburu  dagoela  Logika  lantzeko.  Aukeratu  ditugunak  ohikoenak 
izaten  dira  hemen  Logikako  sarrera  ikastaro  baterako,  baina  ezberdintasunak  badaude  haien  artean.  Batzuk 
Filosofiako ikasleei zuzenduta daude; beste batzuk Matematikako ikasleei; zenbaitek, aldiz, logikarako sarrera 
txiki  bat  baino  ez  dute  izan  nahi,  eta  badira  logika  klasikoaren  propietate  nagusiak  sakonki  aztertzen 
dituztenak ere. Irakurleak aukera dezala, beraz, bere interesen arabera. Guk hemen zerrenda motz hau baino 
ez dugu aurkeztuko, iradokizun txiki batzuk erantsiz aukeraketa errazteko.  
 
ALCHOURRON, C. E. (ed.), 1995: Lógica. Madrid: Trota, CSIC.  
[Logika ezberdinetako aurkezpena.] 
BARWISE, J. and J. ETCHEMENDY et al., 2000:
 Language, proof and logic. Stanford, CA: CSLI, 2000 [Liburu 
argia  da  eta  teoria  azaltzeko  hainbat  adibide  intuitibo  erakusten  ditu.  CDa  ere  badu  praktikak 
egiteko] 
BADESA,  C.,  JANE,  I.,  JANSANA.  1998:
  Elementos  de  lógica  formal.  Barcelona:  Ariel.  Arg.  [Proposizioen 
logika eta logika elementala ondo lantzen ditu, multzo teoriari buruzko parte bat ere badu.]  
DEAÑO, A. 1974: Introducción a la lógica formal. Alianza. 
[Gaztelaniaz idatzitako klasikoa. Sarrerakoa] 
ENDERTON,  H.  E.  1972:  A  mathematical  Introduction  to  Logic.  Boston:
  Academic  Press.  [Formazio 
matematikoa dutenentzat klasikoa] 
GAMUT, L. T.F. 1991:
 Logic, Language and Meaning. I. Bol. Introduction to Logic. Univ. of Chicago Press. 
[Logika 
klasikoaren  teoria  eta  propietateak  aurkezten  ditu.  Hizkuntza  naturalerako  azterketatik  adibideak 
eta aplikazioak ere eskaintzen ditu.] 
GARRIDO,  M.  1974:  Lógica  simbólica.  Madrid:  Tecnos  arg.  
[3.  arg.  1995]  [Logika  elementala  ikasteko 
gaztelaniazko klasikoa.] 

HAMILTON,  A.  G.  1981:  Lógica  para  matemáticos.  Madrid:  Paraninfo.  
[Hurrengoarekin  batera  gaztelaniaz 
idatzitako  liburu  hauek  logika  klasikoaren  propietate  metalogikoak  aurkezten  dituzte  besteak 
beste.] 
HUNTER, G.: 1981: Metalógica. Madrid: Paraninfo. 
LAYMAN, C. S. 2000: The power of logic. Boston: McGraw Hill. 
[Logika elementalari buruzko testuliburua izan 
arren, hizkuntza naturalean egindako argumentazioaren teorian hasteko hainbat kontzeptu lantzen 
du.  Proposatzen  dituen  ariketak  sarean  aurki  daitezke,  honako  helbide  honetan:
 
www.poweroflogic.com] 
 
Hurrengo bi erreferentzia hauetan hainbat artikulu motz aurki daitezke logikaz eta logikaren 
inguruko gaiez:   
 
ROUTLEDGE Encyclopedia of Philosophy,
 Version 1.0. Londres and New York, 1998. 
 
The Stanford Encyclopedia of Philosophy (Summer 2003 Edition)
, Edward N. Zalta (ed.).  Entziklopedia honek logika 
klasikoari buruz duen artikuluak honako erreferentzia hau du: 
SHAPIRO, S. 2003:  “Classical Logic”,  
URL = <http://plato.stanford.edu/archives/sum2003/entries/logic-classical/>. 
