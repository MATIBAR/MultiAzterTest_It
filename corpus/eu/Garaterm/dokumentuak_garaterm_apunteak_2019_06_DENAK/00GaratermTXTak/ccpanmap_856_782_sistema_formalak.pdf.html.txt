





Sistema formalak 
 
 
 
Hizkuntza  formal  bati  gorputz  deduktibo  bat  eransten  zaionean  sistema  formal  bat 
izango dugu. Bi motatako sistema formalak ditugu: 
 
•  Sistema  naturalak:
  sistema  hauetan  bakarrik  inferentzia  erregela  batzuk 
kontsideratuko ditugu (oinarrizkoak, zein eratorriak) 
•  Sistema axiomatikoak: baita ere sistema Hilbertiar-
Fregearrak deiturikoak. Sistema 
hauetan hizkuntza formala eta inferentzia erregeletaz at axiomen multzo bat dugu. 
 
 
Axiomen  multzoa:
  Formula  multzo  bat  baino  ez  da.  Akordioz  finkatzen  dira  irizpide 
metalogiko  batzuk  kontuan  hartuz  
(zuzentasuna,  osotasuna,  konsistentzia  e.a.) 
Lehendabiziko  sistema  axiomatikoa  Euklidesek  proposatu  zuen  geometriarako,  hor 
axiomak aukeratzean irizpide nagusia ‘nabaritasuna’ izan zen.  
 
Teoremen multzoa:  Sisteman frogatutako formula bat baino ez da.  
 
Froga:
  Formulen  segida  finitu  eta  ez  huts  bat  da.  Segidaren  azkeneko  formula 
frogatutako formula da eta aurreko lerroetan axiomak edo axiomei inferentzia erregelak 
aplikatuz sortutako formulak dira.  
 
Ondoriotasun sintaktiko sistema axiomatiko batean: A formula 
Γ formula-multzotik 
sintaktikoki  ondorioztatzen  dela  diogu  baldin  eta  bakarrik  baldin  formula  segida  bat 
lortzen badugu non  segidaren azkeneko formula A den eta aurreko guztiak sistemaren 
axiomak, 
Γ−ko formulak edo axiomei eta Γkon formulei inferentzia erregelak aplikatuz 
lortutako formulak diren.  
