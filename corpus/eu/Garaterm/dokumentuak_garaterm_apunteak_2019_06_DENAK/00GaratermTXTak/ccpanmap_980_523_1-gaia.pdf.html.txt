


1 Gaia
Gretl eta Ekonometria
Aurkibidea
1.1
Sarrera . . . . . . . . . . . . . . . . . . . . . . . . . . . . . . . .
2
1.2
Zer da Ekonometria? . . . . . . . . . . . . . . . . . . . . . . . .
2
1.3
Ikerketa ekonometriko bat . . . . . . . . . . . . . . . . . . . . .
6
1.4
Datuak eta bere erabilera . . . . . . . . . . . . . . . . . . . . . .
7
1.4.1
Datuen jatorriak . . . . . . . . . . . . . . . . . . . . . . . . . .
8
1.4.2
Software ekonometrikoa . . . . . . . . . . . . . . . . . . . . . .
9
1.5
Gretlerako sarrera . . . . . . . . . . . . . . . . . . . . . . . . . .
10
1.5.1
Aldagai baten analisi deskribatzailea . . . . . . . . . . . . . . . 15
1.5.2
Aldagaien arteko erlazioak . . . . . . . . . . . . . . . . . . . . 20

2
1.Gaia: Gretl eta Ekonometria
1.1
Sarrera
Kurtso hau errealitate ekonomikoari buruzko informazio estatistikoa interpretatu eta ikasi
nahi dutenentzat zuzenduta dago. Erabiliko den oinarrizko erreminta eredu ekonometrikoa
izango da, ekonomiaren eskema teorikoak eta datuen analisirako teknika estatistikoak bat egi-
ten baititu. Eredu baten egitura oso konplexua izan daiteke baina kurtso honetan oinarrizko
ereduetan zentratuko gara, hau da erregresio eredu lineal orokorretan.
Bestalde, kurtso honen izaera guztiz aplikatua denez, adibide praktikoen bitartez, estatistika
eta ekonometriako oinarrizko kontzeptuak aztertuko ditugu. Horrela, ikasleak kasu prakti-
koak burutuko ditu software ekonometrikoarekin eta lortutako emaitzak interpretatzen ika-
siko du. Erabiliko dugun pakete ekonometrikoa Gretl izango da, erraza, erabilera askekoa
eta ikerketa ekonometrikoaren sarrerako liburu askok aztertzen dituzten datu-
base anitzerako
sarbidea duena.
Lehen gai hau horrela egituraturik dago:
 bigarren atalean ekonometriaren sarrera aurkitzen
da eta hirugarrenak ikerketa ekonometriko baten adibide bat jasotzen du, eredu ekonometriko
baten elementu nagusiak aztertuz. Laugarrenean datu ekonomikoen ezaugarriak, jatorriak
eta datu hauek bildu eta prozesatzeko programa informatikoak laburbiltzen dira. Bostgarren
atalean, erabiliko dugun Gretl softwarearen sarrera egingo dugu eta saio praktiko baten bi-
tartez bere erabilpeneko lehen urratsak emango ditugu.
1.2
Zer da Ekonometria?
Orokorrean, ekonomia izaerako erabakiak hartzerakoan, onuragarria izaten da informazioa
datu kuantitatibo eran eskuhar izatea. Horrela, unibertsitate ikasketak aukeratzerakoan adi-
bidez, bakoitzaren lehentasun pertsonalen arabera egin dezakegu edota aukeratutako adarreko
itxarondako soldatagatik edo lanpostu bat bilatzeko izango dugun erraztasunagatik. Etxebi-
zitza baten salerosketa baldin bada ordea, etxe-
merkatuaren egoera nolakoa den interesatzen
zaigu. Horretarako etxebizitzen prezioei buruzko datuak bildu daitezke eta baita prezio horie-
tan eragin dezaketen zenbait ezaugarriei buruzkoa ere, adibidez, tamaina, erreforma beharra
duen, erabilitako etxebizitza den, etab..
Suposa dezagun tokiko egunkari bateko iragarkien atalean salmentan dauden hiriguneko 50
etxebizitzeri buruzko datuak azaltzen direla:
• Etxebizitzaren prezioa mila eurotan.
• Etxebizitzaren bizigarritasun azalera metro karratutan.
• Etxebizitzaren egoera: erreforma beharra izatea edo sartzeko prest egotea.
Datu hauek 1 Taulan agertzen dira, jarraian dagoen graﬁkoan etxebizitza bakoitzaren prezioa
eta tamaina agertzen direlarik. Informazio hau kontuan izanik, erreformatutako 100 m2-
tako
etxebizitza bat 525000 eurotan eskeiniz gero, garestia deritzogula esango genuke, bere prezioa
ezaugarri hauetako etxebizitza baten batezbesteko prezioa baino handiagoa baita.
402, 6 + 360, 607 + 570 + 480, 809
4
= 453, 504 mila euro

Gretl-en bidezko erregresio analisia
3
1.1 Taula: Etxebizitzaren prezioen datuak
Adierazlea
Tamaina
Prezioa
Erreformatzeke
Adierazlea
Tamaina
Prezioa
Erreformatzeke
1
55
210,354
ez
26
110
476,600
ez
2
59
309,520
ez
27
110
456,769
ez
3
60
366,617
ez
28
115
500,643
ez
4
60
299,304
bai
29
125
619,000
ez
5
60
369,650
ez
30
135
645,253
ez
6
65
273,460
bai
31
135
625,000
ez
7
65
155,000
bai
32
140
522,800
bai
8
70
228,384
ez
33
150
390,660
ez
9
70
246,415
ez
34
150
504,850
bai
10
70
255,000
bai
35
150
715,204
ez
11
75
150,253
bai
36
150
570,000
bai
12
77
352,800
ez
37
160
751,265
ez
13
80
366,000
bai
38
180
583,000
bai
14
80
298,000
bai
39
180
738,000
ez
15
80
312,530
ez
40
180
552,931
bai
16
83
240,400
ez
41
190
691,200
ez
17
85
278,569
bai
42
195
811,400
ez
18
91
390,658
ez
43
200
691,000
bai
19
92
216,364
bai
44
200
1110,000
ez
20
100
402,600
ez
45
230
961,620
ez
21
100
272,300
bai
46
230
661,000
ez
22
100
360,607
ez
47
240
841,417
ez
23
100
570,000
ez
48
240
588,992
bai
24
100
480,809
ez
49
245
841,400
bai
25
100
186,314
bai
50
250
1051,000
ez
1.1 Irudia: Sakabanatze diagrama
 100
 200
 300
 400
 500
 600
 700
 800
 900
 1000
 1100
 1200
 50
 100
 150
 200
 250
Prezioa (mila eurotan)
Tamaina (m2)

4
1.Gaia: Gretl eta Ekonometria
Hala ere, zer esan dezakegu erreformatu beharreko 90 m2-
tako etxebizitza izango balitz?
Edo erreformatutako 50 m2-
takoa izango balitz? Ekonometra batek galdera hauei erantzu-
ten lagundu diezaguke. Datuen adierazpen graﬁkoan oinarrituz etxebizitza baten tamaina eta
prezioaren arteko erlazio edo funtzio egonkor bat ikusi daiteke. Erlazio hau eredu baliagarri
batean gauzatu daiteke planteatutako galderei erantzunez. Eredu bat eta datu batzuekin,
teknika ekonometrikoek etxebizitzaren tamaina edo egoerak bere prezioarengain duten era-
gina neurtu ditzakete. Erantzuna honakoa izan daiteke adibidez:
 erreformatu beharreko 90
m2-
tako etxebizitza baten batezbesteko prezioaren estimazioa 297350 euro da, nahiz eta prezioa
152711 eta 441989 euro bitartean egotea posible izan daiteken %90eko konﬁdantza mailare-
kin. Gainera, erreformatutako etxebizitza izango balitz, batezbesteko prezioa 100000 eurotan
handituko litzateke, zenbatekoa 398580 izanik eta 210521 eta 556639 euro bitarteko prezioak
eginkorrak izanik.
Ekonometria, aldagai ekonomikoen arteko erlazioak neurtu eta kuantiﬁkatzeko estatistika
erabiltzen duen Ekonomiaren adar bat da. Ekonomia Teoria, matematika, estatistika eta
konputu metodoak erabiltzen dituen disziplina anizkoitzeko materia da. Ramanathan 
(2002)
esaten duen bezala:
“En t´erminos sencillos, la econometr´ıa se ocupa de la aplicaci´on de m´etodos es-
tad´ısticos a la econom´ıa. A diferencia de la estad´ıstica econ´omica, que es princi-
palmente datos estad´ısticos, la econometr´ıa se distingue por la uniﬁcaci´on de teor´ıa
econ´omica, instrumentos matem´aticos y metodolog´ıa estad´ıstica. En t´erminos m´as
generales, la econometr´ıa se ocupa de (1) estimar relaciones econ´omicas, 
(2) con-
frontar la teor´ıa econ´omica con los datos y contrastar hip´otesis relativas al compor-
tamiento econ´omico, y 
(3) predecir el comportamiento de variables econ´omicas.”
Zertarako balio du Ekonometriak?
Ikerketa ekonometriko baten helburua fenomeno ekonomikoak hobeto ulertzea da eta ondo-
rioz, interesatzen zaigun fenomenoaren etorkizuneko garapena aurresatea. Oinarrizko erra-
minta eredua da, aldagai ekonomikoen arteko erlazioak ulertzeko lagungarria da, zenbait
neurri edo ekonomia politiken eraginak ebaluatzeko erabilgarria baita. Ekonometriaren era-
bilgarritasunaren zenbait adibide honakoak dira:
• Aktiboen merkatuko analista edo ikertzaile batek aktibo baten prezioa eta aktibo hori
eskaintzen duen enpresaren ezaugarri desberdinen arteko erlazioa ikertu eta kuantiﬁkatu
nahi du ekonomiaren egoera orokorrarekin batera.
• Iberdrolaren burugoak elektrizitate eskaeran zeintzu faktorek eragiten duten ikertu nahi
izango du.
• Eroski taldeak bere salmentetan eta mozkinetan publizitate maila desberdinek duten
eragina kuantiﬁkatu nahi izango du.
• Enpresa batek bere salmentetan publizitate kanpaina batek duen eragina estimatu nahi
izango du eta erabilitako komunikabidearen arabera desberdintasun nabariak dauden

Gretl-en bidezko erregresio analisia
5
edo ez argitu. Aurreko kanpainen emaitzen ikerketa galdera horiei erantzuteko balia-
garria da eta bide batez, etorkizuneko kanpainaren plangintzarako lagungarria.
• Ekonomia Ministeritzako Ikaskuntza Sailak eta Espainiako Bankuak edo Europako Ban-
ku Zentralak moneta eta ﬁskal politikek langabezian, inﬂazioan, esportazio eta inpor-
tazioan, interes tipoan, ... duten eragina aztertu nahi izango dute.
• Erakunde batek sexuarekiko soldata bereizketa zuzentzeko politikak ezarri nahi baditu,
arazoan eragiten duten faktoreak ezagutu beharko ditu lehendabizi eta ondoren, ezarri
daitezken neurriak ikertu, neurri horien ondorioak zeintzuk diren aztertuz.
• Herrialde-
Gobernu bati populazioaren garapena aurrikustea interesatzen zaio gizarte
zerbitzuen beharra eta ondorioztatzen den ﬁnantzaketa planiﬁkatzeko. Bere ﬁnantza-
keta gaitasunaren informazio zehatza eduki behar izango du eta hortaz, zerga biltzearen
aurresanak ere izan beharko ditu.
• Pertsona batek prestamu bat kontratatu nahi badu, interes tipoen garapena zein den
interesatzen zaio.
Azken urteetan metodo ekonometrikoen hedapena eta erabilpena handiagoa izan da, besteak
beste, datuen gertutasun handiago eta kalitate hobeagoagatik eta konputu metodoen garape-
nagatik. Ekonometriaren erabilera ez da ekonomia alorrera bakarrik murrizten, orokorrean,
Giza-
Zientzietan aplikagarriak diren datuen ikerketa prozedurak eskeintzen ditu. Adibidez:
• Zigorren gogortzeak 
(heriotz zigorraren ezarpena adibidez) kriminaltasun tasa mu-
rrizten duen edo ez analizatzeko.
• Bide segurtasun neurrien eraginkortasuna 
(segurtasun gerrikoa jantzi beharra adibidez)
traﬁko istripuetako hilkortasun tasa murrizten duen ala ez ikertzeko.
• Kirol lehiaketen emaitzak aurresateko, Ingalaterrako selekzioak sartuko dituen gol ko-
purua munduko futbol txapelketan adibidez.
• Neurri konkretu batek bozemailetan izango duen eragina aztertzeko, adibidez, leku pu-
blikoetan erretzearen debekuak, sexu berdineko pertsonen arteko ezkontzak, etab.
• Botuetan leku-hauteskundeak, herrialde-hauteskundeak edo europar-
hauteskundeak iza-
tean diferentziarik izango den aztertzea.
• Tabako eta alkohol kontsumoaren publizitatean neurri murriztaileek produktu horien
kontsumoa urritzen duen aztertzea.
Ekonometriaren hasiera XX. mendeko hirugarren hamarkadan jarri daiteke, Depresio Han-
diarekin bat izatea kasuala ez delarik; honen ondorioz, garai hartako ekonomilariek ikusten
zituzten ziklo ekonomikoak aurresan eta ekidin nahi zuten. Ekonomilari horien artean, krisi
horiek arintzeko, ekonomia ihardueretan gobernuaren partehartzearen defendatzaile bezala
Keynes nabarmentzen da. Horrela, lehen ekonometrak arazo makroekonomikoei erantzun
nahian ibili ziren, gobernuei ekonomia politiken ezarpenean aholkatzeko asmoz.

6
1.Gaia: Gretl eta Ekonometria
Hasiera batean, jada zientzia naturaletan erabilitako metodo estatistikoak aplikatu ziren datu
ekonomikoetan. Hala ere, metodo hauek ezin zuten mimetikoki berregin esparru ekonomi-
koa eta aldagai sozioekonomikoek zituzten ezaugarri bereziei egokitu behar ziren. Guzti hau
dela eta, ekonometrian bi arlo hazi ziren:
 ekonometria teorikoa eta ekonometria aplikatua.
Lehenaren helburua datuen ikerketa eta bilakatze metodoak garatzea eta bere propietateak
zehaztea da. Ekonometria aplikatua berriz, metodo hauek aplikatzean datza, praktikan inte-
resgarriak diren arazoei erantzuteko.
Kurtso honen helburuetariko bat, amaieran proiektu aplikatu bat egiteko gai izatea denez,
ezinbestekoa da oinarrizko metodo eta erraminten ezagueran denbora dedikatzea, aplikazio
praktiko egoki bat egiteko aldez aurreko betebeharra baita.
1.3
Ikerketa ekonometriko bat
Gaur egun, etxean ordenagailu bat duen pertsona batek proiektu ekonometriko txiki bat
egiteko gai da, ikerketa ekonometriko bateko ondorengo etapak burutuz 
(Heij, De Boer,
Franses, Kloek eta van Dijk (2004)):
• Analisiaren helburua. Interesatzen zaiguna zehaztean datza eta horretarako erantzun
nahi ditugun galderak zehazki planteatu behar dira. Adibidez, herri bateko etxe-
merkatuaren egoera ikertu nahi bada, hurrengo galdera egin dezakegu:
 zein da herrialde
horretako etxebizitzen prezioa eta zeintzu faktorek eragiten dute prezioan? Ekonomia
Teoria lagungarria da arazoa fokatzeko, zein aldagai tartekatzen diren eta zein den
beraien arteko erlazioa zehazteko.
• Ikerketarako nabariak diren datu estatistikoen bilketa. Aurreko adibidean erraza da e-
txebizitzen prezioa, bere tamaina eta prezioan eragiten duten beste ezaugarrien datuak
jasotzea 
(ikusi 1 Taula). Ikerketaren emaitzak datuen kalitatearen arabera egongo dira.
Hala ere, analisirako aipagarriak diren datuak lortzea ez da beti erraza izaten eta noski,
arazoak izan ditzakegu:
 datu baten egoneza, aldagai baten deﬁnizio aldaketa, datu
nahikorik ez izatea edo aldagai baten informazioa ez izatea.
• Ereduaren zehazpena eta estimazioa. Ekonomia Teorian eta lehen etapan planteatutako
galderen loturatik eredu ekonometriko bat lortzen da. Adibide gisa, etxebizitza ba-
ten batezbesteko prezioa (Y ) bere tamainaren 
(X) menpean dagoela pentsa dezakegu.
Teoria hau jasotzen duen eredu ekonometriko posible bat, hurrengo erlazio lineala izan
daiteke:
Y ∼ N (α + βX, σ2).
Hau da, tamaina konkretu bat izanik 
(100 m2 adibidez), etxebizitzen prezioa bere
batezbestekoaren (α + β100) inguruan banatzen da σ2 bariantzako banaketa normal
baten arabera. Eredua zehazterakoan aldagaien arteko erlazioaren funtzioa aukeratu
dugu eta baita aldagai azalduaren 
(Y ) izaera estokastikoa ere. Helburua, gure galderei
erantzuteko gai den eredu nabari eta erabilgarri bat lortzea da.
Hurrengo pausua analisirako interesgarriak diren banaketako parametro ezezagunak es-
timatzea da, hau da, α eta β. Estimazioa, nabaria den informazio guztia eta datuak

Gretl-en bidezko erregresio analisia
7
erabiltzean datza benetako parametro ezezagunen informazioa lortzeko. Estimazioko
emaitzen interpretazioan garrantzi handikoa da parametroen balioak ez ditugula eza-
gutzen kontuan izatea eta ondorio bezala “%95eko konﬁdantzarekin, erregaien gaineko
zergen igoerak gasolina kontsumoan ez du eragiten”motako baieztapenak bakarrik egin
ahal izango ditugula.
Estimazio metodo asko daude. Bata edo bestearen hautaketa, aukeratutako eredu
ekonometrikoaren propietateen arabera dago. Eredu oker baten hautapenak estima-
zioen baliozkotasunean eragiten du. Kurtso honetan, praktikan erabili daitezken ba-
liabide sinple eta errezenak erabiliko ditugu:
 erregresio linealeko eredua eta Karratu
Txikienen Arruntetako estimazio metodoa.
• Ereduaren analisia. Aukeratutako eredua datuen portaera jasotzeko egokia den ikustea
da. Adibidez, etxebizitzaren tamainak bere prezioan eragiten duela jasotzeko egokia
den, bi aldagaien arteko erlazioa lineala zuzena den, etab. Eredua zuzen zehaztuta
dagoen baloratzeko, hau da, egindako balizkoak baliodunak diren jakiteko, kontrastee-
tan oinarrituko gara. Horrela, kontrasteetan lortutako emaitzetan oinarrituz, baliteke
eredua aldatu beharra izatea.
• Ereduaren aplikazioa. Eredu zuzena lortu ondoren, interesgarriak diren galderak eran-
tzuteko erabiltzen da.
Proiektu ekonometriko bat burutzeko ezinbestekoa da datuak lortzea eta analisi ekonome-
trikorako software zehatz bat maneiatzea. Horregatik, jarraian, bi atal hauek sakonduko
ditugu.
1.4
Datuak eta bere erabilera
Nola lortzen dira datu ekonomikoak? Datu ekonomikoak ez dira kontrolatutako saiakun-
tzetatik eratortzen. Ekonomilariek, Giza-
Zientzia esparruko beste ikertzaile askok bezala,
errealitateko behaketetatik lortzen dituzte datuak. Kontrolatutako saiakuntza batean ordea,
ikertzaileak ikerketaren baldintza guztiak kontrolatzen ditu. Ongarrien eragina ikertzeko adi-
bidez, kantitate desberdinak aplika ditzakegu lursailetan, hezetasuna edota landare bakoitzak
jasotzen duen argi kopurua ere kontrolatuz. Gainera, saiakuntza hau nahi adina errepikatu
daiteke baldintza berdinak mantenduz edo batzuk aldatuz, besteak beste, hezetasuna eta
argi kopurua. Jakina denez, aukeratutako kantitate kopurua berdina izan arren, saiakuntza
desberdinetan ez dugu emaitza berdina espero 
(adibidez landareen hazkuntza), erabilitako
hazia desberdina delako edo neurketa erroreak ematen direlako. Esperimentu hauen arteko
diferentzia natural hauek, lagineko aldaketak bezala ezagutzen dira.
Kontrolatutako saiakuntzetatik lortutako datuak 
(laborategietan adibidez) Natur Zientzietan
ohikoak izaten dira eta datu esperimental bezala ezagutzen dira. Gizartean emandako pro-
zedura baten ondorioz lortutako datuak berriz, ez daude pertsona bat edo askogatik kontro-
latuak eta datu ez esperimentalak bezala ezagutzen dira. Ezaugarri hau faktore garrantzitsu
bat da ekonometriako tekniken garapenerako eta kontuan izan beharko da emaitzen interpre-
tazioa egiterakoan.

8
1.Gaia: Gretl eta Ekonometria
Datu ekonomikoak mota desberdinetakoak izan daitezke eta burutuko dugun analisian era-
gina izango du. Lehen sailkapen batek aldagai koantitatibo eta koalitatiboen datuak bereizten
ditu. Lehenengoek zenbakizko balioak hartzen dituzte, adibidez, etxebizitza baten prezioa
eta tamaina. Bigarrengoak ordea, kategoria edo atributoetan agertzen dira, adibidez, genero,
lanbidea edo etxebizitzaren egoera. Kurtso honetako lehen sei gaietan datu kuantitatiboe-
tan oinarrituko gara eta zazpigarren gaian, faktore azaltzaileetariko bat kualitatiboa delaren
kasua sakonduko dugu.
Bigarren sailkapen bat denbora serietako datuak eta gurutzatutako datuak izango da. Le-
henak, jarraikako denbora momentuetan jasotako behaketak dira 
(normalean erregularrak),
urteak, hiruhilabetealdiak, hilabeteak, etab.. Adibidez, Nazio-
Kontabilitateko hiruhilabe-
teko Barne Produktu Gordina 
(BPG), Gizarte Segurantzako hileroko kidetza kopurua edo
IBEX35-
aren eguneroko balioa. Bigarrenak ordea, banako desberdinek denbora momentu
batean hartzen dituzten behaketak dira, adibidez, Europar Elkarteko 
(EE) herri bakoitzaren
2004 urteko langabezia, populazioa, industria sektore bakoitzaren batezbesteko soldata 2005
urtean edo iazko irailean familia multzo batek egindako gastua testu liburuetan. Posible da
ere denbora serieko eta gurutzatutako datuen konbinazio bat izatea, adibidez, 2003-
04 eta
2004-
05 ikasturteetan ekonometriako ikasleek lortutako kaliﬁkazioa. Denboran zehar inkesta
egin duten banakoak berdinak direnean, adibidez langabezia tasa eta BPG 1990tik 2004 arte
EEko 25 herrialdeetan, taula-
datuak edo datu longitudinalak bezala ezagutzen dira.
Kurtso honetan erabiliko ditugun teknikak, gurutzatutako datuak aztertzeko balio dute eta
denborazko serieko datuetan ere aplikatu daitezke. Hala ere, askotan azken datu hauen
ezaugarriak direla eta, teknika konplexuagoak erabili behar dira. Goi mailako teknika hauek
kurtso honetatik kanpo gelditzen dira, oinarrizko tekniken erabilpenean oinarrituko garelako.
Hirugarren sailkapen bat bateratzearen mailaren funtzioan ezartzen da. Horrela, datu mi-
kroekonomikoak edo mikrodatuak izango ditugu. Hauek, banakoak, familia edo enpresa beza-
lako agente ekonomikoen portaera jasotzen dute, adibidez, INEk prestatutako Populazio Akti-
boko Inkesta http://www.ine.es/prodyser/
micro epa.htm. Bestalde, datu makroekonomikoak
edo makrodatuak ditugu. Hauek, banakako agenteen baterakuntzaren ondorioz sortutako
herri, eskualde edo nazioei buruzko datuak dira, adibidez, Nazio-
Kontabilitateko emaitzak.
1.4.1
Datuen jatorriak
Askotan datuak bilatu eta biltzea ez da erraza izaten, batzuetan egoerari egokitzen diren
datuak lortzea eta maneiatzea lan handia izaten baita. Hala ere, azken urteetan datuen
bilketa asko hobetu da, batez ere erakunde askok bere datu-
baseetan sartzen uzten dutelako
World Wide Web 
(WWW) orrian. Datu makroekonomikoak argitaratzen dituzten zenbait
erakunde honakoak dira:
• Euskal Estatistika Erakundea (EUSTAT): http://www.eustat.es.
• Espainiako Bankoa: http://
www.bde.es → Estad´ısticas. Besteak beste Bolet´ın es-
tad´ıstico mensual eta Bolet´ın de coyuntura mensual.
• Nazio Estatistika Erakundea (INE): http://www.ine.es → Inebase edo Banco tem-
pus. Eskuragarri daude adibidez, Biztanleria Aktiboaren Inkestako emaitzak, Nazio

Gretl-en bidezko erregresio analisia
9
Kontabilitatekoak eta Hileroko Aldizkarikoak. Gainera, estekaturik estatistika zerbi-
tzuko beste web orri batzuk aurkitzen dira.
• EUROSTAT. Europako Batzordeko Estatistika-
bulegoa da eta estatu kideek jasotako
datuak analizatzeaz eta baieztatzeaz arduratzen da. Eurost-
aren betebeharra datuak
bateratzea eta metodologia homogeneo bat erabiliz konparagarriak direla ziurtatzea da.
Taula estatistikoak, estatistika-aldizkariak, informazio-aldizkariak, lan-
paperak etab.,
ondorengo helbidean lortu daitezke:
http://europa.eu.int/comm/eurostat.
• Ekonomia Lankidetza eta Garapenerako Antolakundea (ELGA): Bertan Nazioarte-
ko Merkataritza argitalpeneneko zenbait serie eskuragarri daude.
Bere web orria:
http://www.oecd.org.
• Nazioarteko Moneta Funtsa, NMF (Fondo Monetario Internacional, FMI):
http://
www.imf.org. Herrialde askotako datuak lortzeko bere Nazioarteko Finantza
Estatistikak (hilekoa eta urtekoa) argitalpena kontsultatu daiteke.
Ekonometriarako eskuliburu askok, argibide moduan testuan sakontzen diren datu-
base bate-
ko CD bat barneratzen dute. Kurtso honetan Ramanathan 
(2002) liburuko datuak erabiliko
ditugu gehienbat.
1.4.2
Software ekonometrikoa
Ordenagailuen garapenak datu kopuru handi bat gordetzeko aukera eskeintzen du eta aldi
berean, bere maneiua errazten du. Gaur egun, analisi ekonometriko bat burutzeko pake-
te asko daude, jarraibide erraz batzuk erabiliz eragiketa konplexuak egitea posible izanik.
Datuak papelean bakarrik eskuragarriak badira, datuak sartzeko, prestatzeko eta eragiketa
errazak egiteko kalkulu-orriak 
(adibidez EXCEL) erabili daitezke. Hala ere, orokorrean, pro-
grama ekonometriko zehatzak erabiltzea komenigarri izaten da. Ekonometriako kurtsoetan
ohikoenak honakoak dira:
• Gretl. Allin Cottrellek 
(Wake Forest Unibertsitatea) garatua. Software askea da eta
erabiltzeko erraza: http :
 \\gretl.sourcef orge.net orritik deskargatu daiteken gaztela-
niako bertsio bat du. Orri honetan ere, Ekonometriako zenbait testu barneratzen dituen
datu-base zabal bat dago erabilgarri, besteak beste, Ramanathan 
(2002), Wooldridge
(2003) eta Greene 
(2003) eta Espainiako Bankua bezalako erakunde publiko batzuen
datuak ere barneratzen ditu.
• EViews. Quantitative Micro Softwareak garatuak. Analisi ekonometrikoko teknika as-
ko
biltzen
ditu.
Programaren
informazioa
jasotzeko
web
orria:
http : \\www.eviews.com.
• SHAZAM. British of Columbia Unibertsitateak 
(Canada) garatua eta eredu ekonome-
triko asko estimatzeko teknikak biltzen ditu. Informazio gehiago hurrengo web orrian
lortu daiteke: http : \\shazam.econ.ubc.ca\.

10
1.Gaia: Gretl eta Ekonometria
• RATS, Regression Analysis of Time Series-
ren akronimoa da. Analisi ekonometriako-
rako teknika ugari biltzen ditu, denborazko serieko ikerketan arduraldi berezia izanik.
Bere web orria honakoa da: http : //www.estima.com
• R, estatistikako eragiketa eta graﬁkoak egiteko software askea da. Lengoaia bat hau
da exekuzio inguru bat, bertan komandaok idatzi eta exekutatzeko aukera ematen du.
Bere web orria honakoa da: http : //www.r − project.org
Kurtso honen helburuetariko bat, ikaslea programa ekonometrikoekin ohitzea da. Bere ba-
kuntasuna eta ailegaerraztasuna kontuan izanik, kurtso honetan ikasleari Gretl erabiltzeko
gomendatuko zaio. Horrela, ikasgai bakoitzean proposaturiko praktikak Gretlekin askatu be-
harko ditu. Horretarako Gretl Web orrian PC batean instalatzeko argibideak ikusi daitezke:
gretl−install.exe jaitsi eta exekutatu behar da. Ondoren, euskarazko bertsioa instalatzeko
B Eranskinean dituzuen pausuak jarraitu.
Beste datu-base batzuk http :
 \\gretl.sourcef orge.net\gretl−data.html web orrian eskuratu
daitezke. Bestalde, textbook datasets aukeran, jarraian azaltzen ditugun testuliburuetako
aplikazioetan erabilitako datuak agertzen dira: Davidson eta Mackinnon 
(2004), Gujarati
(1997), Stock eta Watson (2003), Verbeek (2004) eta Wooldridge (2006).
1.5
Gretlerako sarrera
Atal honetan, Gretl programarekin lehen hurbilketa izango dugu. Bertan, 1 Taulako datuak
barneratuz datu-
ﬁtxategi bat osatuko dugu eta analisi deskribatzaile bat egingo dugu.
Fitxategiaren prestakuntza. Gretl exekutatzean hurrengo leihatila azaltzen da:
1.2 Irudia: Gretl-eko pantaila nagusia
Oraindik ez dugunez ﬁtxategirik kargatu, menu nagusiko aukera batzuk gris argi batean ager-
tzen dira, erabilgarri ez baitaude. Praktika honetan analizatuko ditugun datuak ez daude

Gretl-en bidezko erregresio analisia
11
Gretleko datu-basean sartuta eta beraz, ondorengo aukerara joango gara,
Fitxategia → Datu-ﬁtxategi berria
Programak eskatzen duen informazioa osatzen joango gara:
• Behaketen kopurua, 1 taulan azaldu dugunez, 50 etxebizitza ditugu.
• Nolako datuak ditugun. Gure adibidekoak gurutzatutakoak dira.
• Aurreko pausua zuzen egin bada, datu multzoaren egitura baieztatuko dugu Aurrera
eta Ados klikatuz. Nolako datuak diren azaltzen den lehiatila berreskuratu nahi bada,
Atzera klikatu behar da, baina aukera honek ez du behaketa kopuruan izan den akatsa
zuzentzen uzten.
• Azken lehiatilan Bai klikatuko dugu datuak barneratzen hasi nahi badugu.
• Ondorengo lehiatilan lehenengo aldagaiari ezarriko diogun izena jarriko dugu, adibidez,
m2. Kontuz, ezin baitaiteke ˜
n hizkia, tilde edota 15 karaktere baino gehiago erabili.
Jarraian Ados klikatu eta kalkulu-
orri bat irekiko da, pantailan honakoa azalduz:
1.3 Irudia: Datuen edizioa
m2 aldagaiaren datuak sartzeko, saguarekin dagokion gelaxkara joan 
(adibidez lehenengora)
eta saguko eskubiko teklari eman; 55 zifra tekleatu ondoren, intro zapalduko dugu. Datu
bat sartzerakoan akats bat egiten badugu, adibidez bigarren behaketa 
(59 m2) ez badugu
sartu, ondorengo errenkadan jarri 
(gure adibidean 60 m2) eta Behaketak →Erantsi behaketak
klikatuz, errenkada txuri berri bat irekiko da aurrekoaren gainean. Gogoratu, lan saioko
aldaketak gordetzeko Aplikatu klikatu behar dela.

12
1.Gaia: Gretl eta Ekonometria
Aldagai gehiago erantsi ditzakegu kalkulu-
orriko menuko Aldagaia →Gehitu aukerarekin.
Adibidez, Erreforma izeneko aldagai berri bat sortuko dugu. Aldagai hau kualitatiboa denez,
erreformatzeke = bai egoerari 0 balioa elkartuko diogu eta erreformatzeke = ez egoerari 1
balioa. Datu guztiak sartu ondoren, Aplikatu klikatu eta kalkulu-
orria itxiko dugu. Azken
aldaketak ez baldin baditugu gorde, kalkulu-
orria ixterakoan koadro berri bat azalduko da
aldaketen berrespena eskatuz. Osatutako serieak pantailan horrela azalduko dira:
1.4 Irudia: Datuen informazioa
Komenigarria izaten da artxibo edo ﬁtxategi batean jadanik sartutako datuak gordetzea,
menu nagusiko Fitxategia →Gorde datuak erabiliz. Hurrengo koadroan direktorioa erantsiko
diogu eta datuen ﬁtxategiaren izena, adibidez, etxebizitzak. Datuak gdt luzapenarekin gorde-
ko ditu eta hurrengo saio batean ﬁtxategia irekitzeko, ireki Gretl programa 
(euskarazkoa) eta
Ireki datuak aukeratu ondoren Erabiltzaile ﬁtxategia... hautatu eta nahi den datu-
ﬁtxategia
ireki1.
Askotan, datuak EXCEL bezalako beste kalkulu-
orri batean egoten dira gordeta. Adibidez,
etxebizitzak.xls artxiboan, 1 Taulako m2 eta prezioa aldagaiak azaltzen dira. Horrela, Prezio
aldagaiaren datuak Gretleko artxibora eranstea oso erraza da.
• Konprobatu Gretleko kalkulu-orria beste datu batzuekin irekita ez dagoela.
• Menu nagusiko Fitxategia →Erantsi datuak →Excel... erabiliz.
• Eman etxebizitzak.xls EXCEL artxiboaren izena eta kokapena.
• Datuak inportatu behar diren hasierako gelaxka zehaztu. Kasu honetan, prezioa alda-
gaia B1 gelaxkan (izena dagoena) hasten da eta zutabea 2, errenkada 1 -
tik inportatuko
1Oharra: datu-
ﬁtxategia bi aldiz klikatzen baduzue, orduan gaztelaniazko Gretl programa irekiko zaizue.

Gretl-en bidezko erregresio analisia
13
ditugu datuak. Bestalde, m2 eta Prezioa aldagaiak eransteko, zutabea 1, errenkada 1-
n
hasiko ginateke. Ondoren datuak gurutzatutakoak direla jarri, aurrera egin eta Ados
klikatu.
Azkenik, datuen inportazioa ondo burutu den konprobatzeko, Datuak →Aukeratu guztia
atalera joan eta kalkulu-
orria aktibatuko dugu Datuak →Editatu balioak aukerarekin edota
datuak pantailan agertuko dira Datuak →Erakutsi balioak, egin daiteke. Gure adibidean,
ondorengo leihatila agertuko da:
1.5 Irudia: Datuen erakuspena
Azalpen oharrak. Datuak hurrengo batean erabiltzeko ﬁtxategi batean gordetzen direnean,
egindako lanaren azalpen oharrak eranstea komenigarri izaten da. Gretlen informazio gehi-
garria jartzeko posibilitatea dago. Informazio orokorra jartzeko:
Datuak →Editatu informazioa aukeran, azalpen testua eransteko gelaxka bat irekitzen da eta
bertan nahi dena idatzi dezakegu, adibidez: “Etxebizitzen prezioen analisia”.
Informazio zehatzari dagokionez, aldagai bakoitzaren deskribapen labur bat jarri dezakegu
aldagaiaren izenarekin batera, Etiketa deskribatzaile bezala agertuz. Adibide gisa, Erre-
forma aldagaiaren informazio ohar bat jarriko dugu. Saguarekin aldagaia markatuko dugu
eta Aldagaia →Editatu ezaugarriak aukera klikatu eta Deskribapena ataleko hurrengo gelax-
kan 0 balioa etxebizitzak erreforma beharra du idatziko dugu. Azkenik, Ados klikatu
ondorengo leihatilan agertzen den bezala.

14
1.Gaia: Gretl eta Ekonometria
1.6 Irudia: Datuen ezaugarriak editatzen
Etiketa deskribatzaileak erabilgarriak dira datuen jatorria ezagutzeko edo dagokien neurri
unitateak jakiteko. Adibidez, Prezioa eta m2 aldagaiei ondorengo etiketak ezarriko dizkiegu:
Ald. izena
Deskribapena
Graﬁkoan biztaratzeko izena
Prezioa
Etxebizitzen prezioa mila eurotan
Prezioa (mila euro)
m2
Etxebizitzen tamaina metro karratutan
Azalera (m2)
Prozedura ongi egin bada, pantailan ondorengoa agertuko litzateke:
1.7 Irudia: Datu-ﬁtxategiaren erakuspena
Azkenik, Datuak →Irakurri informazioa aukerarekin datu multzoaren egituraren informazioa
ikusi daiteke erantsitako aldagai azaltzaileekin batera.

Gretl-en bidezko erregresio analisia
15
1.5.1
Aldagai baten analisi deskribatzailea
Ikerketa ekonometrikoek datu-
base zabalak behar izaten dituzte. Lehen etapa batean, da-
tuen ikuspegi orokor bat egin behar da, analisi deskribatzaile baten helburua datu multzoa
laburtzea delarik, ikerketarako ezaugarri eta informazio nabariena ateratzeko. Lehendabizi
aldagai bakoitzaren informazioa laburbilduko dugu eta ondoren, aldagaien arteko erlazioen
irudiak jasoko ditugu. Horretarako, graﬁkoak eta estatistiko deskribatzaileak erabiltzen dira
(ikusi Pe˜
na eta Romo (1997)).
Gretlen, aldagai baten analisi deskribatzailerako elementu nagusiak menu laguntzailean ager-
tzen dira, aldagaiaren gainean saguko eskubiko tekla klikatuz edo menu nagusiko Aldagaia
aukera klikatuz.
Aldagai ekonomiko baten gurutzatutako datuak laburbiltzeko gehien erabiltzen den graﬁkoa
histograma da, menu laguntzailean Maiztasun graﬁkoa aukeran agertzen delarik. Barra
diagrama bat da, ardatz horizontalean aldagaien balioak tarteka banatuak agertzen direlarik.
Prezioa aldagaiaren gainean saguko eskubiko tekla klikatuz eta Maiztasun graﬁkoa klikatuz,
ondorengoa lortzen da:
1.8 Irudia: Maiztasun erlatiboko histograma
 0
 0.05
 0.1
 0.15
 0.2
 0.25
 0.3
 0
 200
 400
 600
 800
 1000
 1200
Maiztasun eralatiboa
Prezioa
Graﬁkoan klikatuz, menu laguntzaile batek irteten da eta aldaketak egitea posible da 
(Edi-
tatu) edo formato desberdinetan gordetzea 
(postcript, pdf, etab.). Gretleko saioan zehar,
Gorde ikono bezala saioan aukerarekin graﬁkoa gordetzen dugu eta honela, berriro berresku-
ratu daiteke behean eskubialdean dagoen laugarren sinboloan 
(saioaren ikono ikuspegia) eta
gero Graﬁkoa 1 -ean klikatuz.

16
1.Gaia: Gretl eta Ekonometria
1.9 Irudia: Ikonoen ikuspegia
Histograman adierazitako maiztasun banaketak ikusteko, dagokion aldagaia markatu eta Al-
dagaia →Maiztasunen graﬁkoa aukerara zuzenduko gara. Gure adibideko Prezioa aldagaiaren
maiztasun banaketari dagokiona honakoa litzateke:
1.2 Taula: Etxebizitzen prezioaren maiztasunak
Prezioa -ren maiztasun banaketa, behaketa 1-50 tarte kopurua = 7,
batezbestekoa = 489,858, D.T. = 237,416
tartea
erdiko pt
maiztasuna
erl.
met.
<
230,23
150,25
6
12,00%
12,00% ****
230,23 - 390,19
310,21
15
30,00%
42,00% **********
390,19 - 550,15
470,17
9
18,00%
60,00% ******
550,15 - 710,11
630,13
11
22,00%
82,00% *******
710,11 - 870,06
790,08
6
12,00%
94,00% ****
870,06 - 1030,0
950,04
1
2,00%
96,00%
>= 1030,0
1110,0
2
4,00%
100,00% *
Banaketa normala izatearen hipotesi hutsaren kontrastea:
Chi-karratua(2) = 6,825 p-balioarekin 0,03296

Gretl-en bidezko erregresio analisia
17
Lehen zutabean Prezioa aldagaiaren balioen tarteak agertzen dira eta bigarrenean, tartea-
ren erdiko puntua edo tartearen marka. Hirugarren zutabean maiztasunak agertzen dira.
Hauek tarte baten maiztasun absolutuak dira, hau da, tarte horretako prezioa duten
etxebizitzen kopurua. Adibidez, 1 Taulan 230,23 eta 390,190 euro tarteko prezioa duten
etxebizitzak 15 dira. Laugarren zutabean 
(erl.) tarte bakoitzaren maiztasun erlatiboak
agertzen dira, hau da, tarte bakoitzaren zatikia. Maiztasun hauekin osatu da aurreko his-
tograma. Adibidez, 
[230, 23 ; 390, 190) tarteko 15 etxebizitzek, etxebizitza guztien %30a
osatzen dutenez eta tarte guztien zabalera berdina denez, histogramaren bigarren zutabearen
altuera 0,3 izango da. Tarte baten maiztasun erlatiboari, aurreko tarteena gehitzen badiogu,
tarte horretarainoko bateratutako maiztasun metatua lortuko genuke, balio hauek bost-
garren zutabean agertzen direlarik 
(met.). Horrela, ikertzen ari garen adibideko etxebizitza
multzoan, %42 etxebizitzek 390190 euro baino prezio baxuagoa dute.
Aldagai baten zenbakizko deskribapenari dagokionez, aldagaian ezarriz saguko eskubiko bo-
toia klikatuz Estatistiko deskribatzaileak aukera agertzen da edo menu nagusiko Aldagaia
→Estatistikoen laburpena aukeran. Prezioa aldagaiari dagokiona hurrengo taulan agertzen
da:
1.3 Taula: Prezio aldagaiaren estatistiko nagusiak
Estatistikoen laburpena, 1 - 50 behaketak erabiliz
’Prezioa’ aldagaiarentzat (50 behaketa baliagarraiak)
Batezbestekoa
489,86
Mediana
466,68
Minimoa
150,25
Maximoa
1110,0
Desbideratze tipikoa
237,42
Aldakuntza Koefizientea (A.K.)
0,48466
Asimetria
0,68052
Kurtosis soberakina
-0,19251
Leihatila honek menu berri bat du. Kopiatu aukerarekin taula hau, RTF 
(MS Word), LateX
edo pantailan agertzen den bezala (Testu arrunta) inportatu daiteke.
Histograman jasotzen diren banaketen ezaugarri batzuk, estatistiko deskribatzaile hauetan
laburbiltzen dira. Batezbestekoa eta mediana lekuzko neurriak dira, desbideratze tipikoa
eta aldakuntza koeﬁzientea sakabanatze neurriak dira, eta azkenik, asimetria eta kurtosis
soberakina formaren neurriak dira.
Lekuzko neurriek puntu multzoen erdigunearen ideia ematen dute. Batezbestekoa, datu
guztien batura eta behaketa kopuruaren 
(laginaren tamaina) zatidura da. Aldagai batek N
behaketa baldin baditu 
(x1, x2, . . . , xN ), batezbestekoa edo lehen ordenako lagin momentua,

18
1.Gaia: Gretl eta Ekonometria
horrela deﬁnitzen da:
¯
x =
x1 + x2 + . . . + xN
N
=
1
N
N
i=1
xi
(1.1)
Batezbestekoa muturreko balioekin oso aldakorra da, hau da, behaketa anomaloek edo ezohi-
koek eragin handia dute batezbestekoak hartuko duen balioaren gain. Adibidez, azken etxebi-
zitzak prezio oso handia izango balu, 1051 mila euro izan beharrean 1350 mila euro adibidez,
orduan batezbesteko prezioa ia 6000 eurotan handituko litzateke, 495,84 mila eurotan koka-
tuz.
Orokorrean, behaketa gutxiren aldakuntzekin 
(nahiz eta hauek oso handiak izan) asko alda-
tzen ez diren estatistikoak interesatzen zaizkigu. Propietate hau betetzen duen erdiguneko
balioa mediana da. Datuak txikitik handira ordenatu ondoren erdiko posizioan gelditzen den
balioa mediana da. Adibidean
M ediana = 466, 6845 mila euro
Lekuzko neurriak datu multzoaren balio adierazgarriak dira baina dagokien errore-
neurri
batekin osatu behar izaten dira. Balio bakar honen adierazgarritasuna baloratzeko sa-
kabanatze edo dispertsio neurriak erabiltzen dira, datuak batezbestekoarekiko hurbil
edo urrun dauden adieraziko baitigute. Neurri sinple bat ibilbidea da, hau da, datuek har-
tzen duten balio maximo eta minimoaren arteko diferentzia.
Ibilbidea = Maximoa - Minimoa
Gure adibidean, prezioen ibilbidea 1110-
150,25 = 959,75 mila eurokoa da. Neurri honek,
muturreko balioak bakarrik hartzen ditu kontuan. Ondorengo neurriak aldiz, datu guztiekin
kalkulatzen dira. Hasteko, desbideratze tipikoa dugu, bariantzaren erro positiboa delarik.
Datu multzo baten bariantza, S∗2
x , datuek batezbestekoarekiko duten desbideratzeen karra-
tuen batezbestekoa da:
S∗2
x =
(x1 − ¯x)2 + (x2 − ¯x)2 + . . . + (xN − ¯x)2
N − 1
=
1
N − 1
N
i=1
(xi − ¯x)2
(1.2)
Beraz, desbideratze tipikoa, S∗x, horrela deﬁnituko genuke:
S∗x = +
1
N − 1
N
i=1
(xi − ¯x)2
(1.3)
Bariantza eta desbideratze tipikoa, batezbestekoarekiko sakabanatzearen neurriak dira. Bere
balio minimoa zero da eta sakabanatzea minimo hau lortzen denean behaketa guztiek ba-
lio berdina hartzen dutelako izaten da. Desbideratze tipikoaren abantaila, bariantzarekin
konparatuz, hasierako aldagaiaren neurri unitate berdina izango duela da.
Orokorrean, S∗x zerotik gero eta hurbilago badago, datuak batezbestekotik hurbilago edo
kontzentratuago egongo dira eta beraz, batezbestekoa, behaketa multzoaren adierazgarriagoa
izango da. Hala ere, neurri unitateen menpean dagoenez, ez da erraza izaten bi datu multzoen
adierazgarritasunak konparatzea. Horregatik, Aldakuntza Koeﬁzientea 
(A.K.) kalkulatzea

Gretl-en bidezko erregresio analisia
19
komenigarri izaten da. Koeﬁziente hau sakabanatzearen neurri bat da eta ez dago neurri
unitateen menpean. Desbideratze tipikoa eta batezbestekoaren 
(balio absolutuetan) arteko
zatiketa bezala deﬁnitzen da. Hau da,
A.K. =
S∗x
|¯
x|
¯
x = 0 bada.
Gure adibidean, prezioen aldakuntza koeﬁzientea A.K. = 0, 485 < 1 denez, batezbestekoa
datu multzoaren adierazgarri dela esango genuke.
Batezbestekoa eta desbideratze tipikoa estatistiko ezagunenak dira, baina normalean forma-
ren neurriekin batera azaltzen dira, hauek histogramaren beste ezaugarri batzuk jasotzen
baitituzte. Banaketa baten asimetriak, datuak batezbestekoaren inguruan simetrikoki azal-
tzen diren edo ez neurtzen du. Asimetria koeﬁzientea 
(ASIM) horrela deﬁnitzen da:
Asimetria koeﬁzientea =
1
N
N
i=1
xi − ¯x
Sx
3
=
1
N
N
i=1(xi − ¯
x)3
S3x
(1.4)
1.10 Irudia: Asimetria motak
 0
 0.05
 0.1
 0.15
 0.2
 0.25
 0
 5
 10
 15
 20
 25
Asimetra positiva
 0
 0.02
 0.04
 0.06
 0.08
 0.1
 0.12
 0.14
 0.16
 0.18
 0.2
-2
-1
 0
 1
 2
 3
Asimetra negativa 
non Sx =
(N − 1)/N S∗x =
1
N
N
i=1(xi − ¯
x)2 den. Asimetria koeﬁzientea zero izango da
datuak batezbestekoaren inguruan simetrikoki banatzen badira, positiboa eskubiko buztana
(batezbestekoa baino handiagoak diren behaketei dagokiona) ezkerrekoa baino luzeagoa bada
eta negatiboa bestelako kasuan. Etxebizitzen prezioen adibidean, asimetria positiboa denez,
batezbestekoa mediana baino handiagoa irteten da, hau da, ¯
x > M ediana(X)
Kurtosis koeﬁzienteak banaketaren zorroztasuna jasotzen du eta horrela deﬁnitzen da:
Kurtosis =
1
N
N
i=1
xi − ¯x
Sx
4
=
1
N
N
i=1(xi − ¯
x)4
S4x
Koeﬁziente honek buztanetako behaketa kopurua neurtzen du batezbestekoaren inguruan
direnekin konparatuz. Erreferentzia neurria hiru da, berau banaketa normal baten kurtosis
koeﬁzientearen balioa baita. Hortaz soberakina honakoa da:
Kurtosis soberakina =
1/N
N
i=1(xi − ¯
x)4
Sx
− 3
(1.5)
Soberakin positibo batek, buztanetan banaketa normal batek baino behaketa gehiago edo pisu
gehiago duela esan nahi du eta balio negatibo batek berriz, behaketa gutxiago buztanetan.
Aldagai multzo bat dugunean berriz, aldagai guztien estatistiko deskribatzaileak jasotzen
dituen taula lortu daiteke Gretlekin. Hau egiteko bi era daude:

20
1.Gaia: Gretl eta Ekonometria
1. Aldagaiak aukeratu saguaren ezkerreko botoia eta Control tekla batera klikatuz.
2. Ikusi →Estatistikoen laburpena aukerara joan edo aukeratutako aldagaietan saguaren
eskubiko botoia klikatuz agertzen den menu laguntzaileko Estatistiko deskribatzaileak
klikatu.
Horrela, 1 Taulako aldagaien datuekin, ondorengo estatistiko deskribatzaileak lortzen dira:
1.4 Taula: Aldagaien estatistiko nagusiak
Estatistikoen laburpena, 1 - 50 behaketak erabiliz
Aldagaia
BATEZ.
MEDIANA
MIN
MAX
m2
127,34
105,00
55,000
250,00
Errefor
0,62000
1,0000
0,00000
1,0000
Prezioa
489,86
466,68
150,25
1110,0
Aldagaia
D.T.
A.K.
ASIM
KURT.SOB
m2
59,048
0,46370
0,67091
-0,77954
Errefor
0,49031
0,79083
-0,49445
-1,7555
Prezioa
237,42
0,48466
0,68052
-0,19251
non BATEZ. batezbestekoa den, D.T. desbideratze tipikoa den, MIN aldagaiak hartzen duen
balio minimoa, MAX, berriz maximoa eta KURT.SOB kurtosis soberakina den. Emaitza
hauek interpretatzerakoan Errefor aldagaia kuantitatibo jarraia ez dela kontuan hartu behar
da, izatez aldagai koalitatiboa baita zeren 1 edo 0 balioak bakarrik hartzen baititu.
1.5.2
Aldagaien arteko erlazioak
Aztertzen ditugun aldagaietatik bi kuantitatiboak baldin badira, beraien arteko erlazioa ana-
lizatzea komeni da. Orokorrean, bi 
(edo gehiago) aldagai ikertzerakoan, bien arteko kau-
salitate erlazioa aztertu daiteke. Etxebizitza baten prezioa bere tamainaren ondorioa dela
pentsatu dezakegu, baina ez da kontrakoa ematen. Eragina sortarazten duen aldagaiari 
(x),
azaltzailea edo exogenoa deituko diogu eta eragina jasotzen duenari berriz 
(y) azaldua edo
endogenoa. Bi aldagai hauen arteko erlazioa graﬁkoen bitartez aztertu daiteke edo zenbakien
bitartez, koerlazio koeﬁzientea edo erregresio zuzena kalkulatuz. Aldagai multzo baten analisi
deskribatzailerako elementu guzti hauek Gretleko Ikusi aukeran agertzen dira.
Adierazpen graﬁkoa. Bi aldagaien arteko erlazioaren ideia bat sakabanatze diagramak scat-
terplot-ak eman diezaguke, planoan 
(xi, yi), i = 1, . . . N puntu guztiak adieraziz: aldagai bat

Gretl-en bidezko erregresio analisia
21
1.11 Irudia: X-Y graﬁkoa
 100
 200
 300
 400
 500
 600
 700
 800
 900
 1000
 1100
 1200
 50
 100
 150
 200
 250
Prezioa
m2
Prezioa versus m2 (karratu txikienen doikuntzarekin)
Y = 44,9 + 3,49X
(x) ardatz horizontalean adierazten da eta beste aldagaia 
(y) ordea, jatorri ardatzean. Adi-
bidez, Gretl erabiliz bigarren orrialdeko diagrama lortzeko 
(prezioa vs tamaina), jarraitu
beharreko pausuak honakoak dira:
• Ikusi →Graﬁkoak →X-
Y graﬁkoa eta deﬁnitu graﬁkoa lehiatilan ondorengoa markatu:
X-ardatzaren aldagaiak
Aukeratu −> m2
Y-ardatzaren aldagaia
Gehitu −> Prezioa
• Beste aukera bat Prezioa eta m2 aldagaiak aukeratzea da eta saguko eskubiko tekla
klikatuz, zehazki X-Y graﬁkoa. Hurrengo kaxan X-
ardatzaren aldagaia aukeratzen da,
hau da m2.
Klikatzean ondorengo graﬁkoa agertzen da:
Graﬁko honetan, puntu hodeiaz gain, erlazioa laburbiltzen duen zuzena ageri da. Gure
adibidean garbi ikusten da prezioa eta tamainaren arteko erlazio lineal zuzena.
Graﬁkoan klikatuz gero, menu laguntzaile bat agertzen da eta ondorengoa egiteko erabili
daiteke:
• Graﬁkoa esportatu 
(formato desberdinetara egiteko aukera egonik), Gorde Windows
metaﬁtxategia (EMF) bezala . . . , PNG, postcript (EPS) . . . eginez.
• Gorde arbelan aukeran, graﬁkoa memorian gordetzen da ondoren beste ﬁtxategi batera
esportatzeko.
• Gretleko saioan ﬁtxategia gorde, Gorde ikono bezala saioan eginda.
• Fitxategian aldaketak egin daitezke Editatu erabiliz. Graﬁkoaren izenburua aldatze-
ko Nagusia aukeratu. Bestelako aldaketen artean letra mota eta tamaina, zuzena edo

22
1.Gaia: Gretl eta Ekonometria
puntuen kolorea, adierazitako aldagaien testu azalgarria edo egindako erregresio zu-
zena kentzea daude. Ardatzen eskala eta azalpena X-ardatza eta Y-ardatza-
n aldatu
daitezke. Datuen adierazpena Lerroak aukeran kontrolatzen da 
(zuzen edo puntu des-
berdinak) eta baita bere eskala eta aldagaien azalpenak. Etiketak aukerarekin, graﬁ-
koan testua erantsi daiteke eta Irteera ﬁtxategia aukeran, graﬁkoa gordetzeko formato
desberdinak agertzen dira.
1.12 Irudia: Sakabanatze diagrama
Sakabanatze graﬁkoak, aldagaien artean izan daiteken erlazioa 
(lineala edo ez) nolakoa den
bereizten uzten digu. Bi aldagaien artean erlazio lineal zuzena edo positiboa dagoela
esango dugu, x handitzean y-ren batezbesteko balioa ere handitzen denean 
(1.12 irudiko
b graﬁkoa). Bi aldagaien artean alderantzizko erlazio lineala edo negatiboa dagoela
esango dugu, x handitzean y-ren batezbesteko balioa murrizten denean 
(c graﬁkoa).
Kobariantza eta koerlazioa. Kobariantza bi aldagaien arteko erlazio linealaren neurri bat
da. Sxy-gatik adierazten da eta horrela kalkulatzen:
Sxy = kob(x, y) =
1
N
N
i=1
(xi − ¯x)(yi − ¯y)
non ¯
x eta ¯
y, aldagaien batezbesteko aritmetikoak diren. Kobariantza aldagaien neurri uni-
tateen menpean dagoenez, neurri unitate desberdinetan adierazitako aldagai bikoteen arteko
erlazioak ezin dira konparatu. Kasu hauetan, x eta y aldagaien arteko koerlazio koeﬁziente
lineala kalkulatzen da:

Gretl-en bidezko erregresio analisia
23
rxy = koer(x, y) =
Sxy
S∗x S∗y
=
N
i=1(xi − ¯
x)(yi − ¯y)
N
i=1(xi − ¯
x)2
N
i=1(yi − ¯
y)2
Koerlazio koeﬁzienteak eta kobariantzak ikur berdina dute:
 positiboak dira aldagaien arteko
erlazioa zuzena bada 
(1.12 irudiko b graﬁkoa), negatiboa alderantzizko erlazioa bada (1.12
irudiko c graﬁkoa) eta zero izango da x eta y independenteak badira 
(a graﬁkoa) edo erlazioa
izanik, lineala ez bada 
(d graﬁkoa). Hartzen duten balioa ez dago aldagaien ordenaren arabe-
ra, hau da, Sxy = Syx eta rxy = ryx, ezta ere neurri unitateen menpean zeren 
(−1 ≤ rxy ≤ 1)
ematen baita. Koerlazio koeﬁzientea balio absolutuan bat bada, aldagaiak linealki zehazki
erlazionatzen dira eta datuak lerro baten gainean egongo dira.
Gretlen interesatzen zaizkigun aldagaiak markatu eta Ikusi →Koerlazio matrizea aukerak
taula edo matrizea eskeintzen du, ﬁtxategiko aldagaiak bikoteka duten koerlazio koeﬁzienteak
adieraziz. Etxebizitzen datuekin lortutako emaitzak hauek dira:
1.5 Taula: Aldagaien koerlazio matrizea
Koerlazio Koefizienteak, 1 - 50 behaketak erabiliz
%5eko esanguratasuna (alde bikoa) = 0,2787
n = 50 -rentzat
m2
Errefor
Prezioa
1,0000
0,0440
0,8690
m2
1,0000
0,2983
Errefor
1,0000
Prezioa
Prezioak beste aldagaiekin duen koerlazio koeﬁzientea lehenengo errenkadan eta hirugarren
zutabean agertzen da. Honela prezioa tamaina aldagaien arteko koerlazioa rPrezioa,m2 =
0, 869 da, aldagaien arteko erlazio lineala zuzena eta sakona dela adieraziz. Koeﬁziente hau
aldagai kuantitatiboen artean bakarrik deﬁnitzen denez, ez dugu Erreforma aldagaiarekin
duen koerlazioa interpretatuko.

24
1.Gaia: Gretl eta Ekonometria
Bibliograﬁa
Davidson, D. eta J. Mackinnon 
(2004), Econometric Theory and Methods, Oxford Uni-
versity Press, New York.
Greene, W. (2008), Econometric Analysis, 6, ed., Prentice-Hall, New Jersey.
Gujarati, D. (1997), Econometr´ıa b´asica, 4. ed., McGraw-Hill, M´exico.
Heij, C., de Boer, P., Frances, P., Kloek, T. eta H. Van Dijk 
(2004), Econometric
Methods with Applications in Business and Economics, Oxford University Press, Oxford.
Pe˜
na, D. eta J. Romo 
(1997), Introducci´on a la Estad´ıstica para las Ciencias Sociales,
McGraw-Hill, Madrid.
Ramanathan, R. 
(2002), Introductory Econometrics with Applications, 5. ed., South-
Western, Ohio.
Stock, J. eta M. Watson (2003), Introduction to Econometrics, Addison-
Wesley, Boston.
Verbeek, M. 
(2004), A Guide to Modern Econometrics, 2. ed., John Wiley, England.
Wooldridge, J. M. 
(2003), Introductory Econometrics. A Modern Approach, 2. ed., South-
Western, Ohio.
