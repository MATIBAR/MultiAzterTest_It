           Haurdunaldiko arriskua   Haurdunaldiko_arriskua_1 1Babestutako_egoera_1 2Onuradunak_/_Betekizunak_2 3Prestazio_ekonomikoa_/_Zenbatekoa_3 4Eskubidearen_sorrera_eta_iraupena_4 5Ukatzea,_baliogabetzea,_etetea_5 6Iraungipena_5 7Aldi_baterako_ezintasuna_eta_haurdunaldia_bitarteko_arriskua_6 8Kudeaketa_/_Ordainketa_6 9Eskubidearen_aitorpena_7 9.1Preskripzioa:_9 10Arriskuaren_izateari_buruzko_ziurtagiri_medikoa_9 11Eskariarekin_batera_aurkeztu_beharreko_agiriak_10    1.  Babestutako egoera Babestutako egoeratzat hartzen da haurdun dagoen langilea dagoena laneko kontratuaren etenaldian, baldin eta langileak lanpostuz aldatu beharreko kasuetan bere egoerarekin bateragarria den bat betetzeko eta azaroaren 8ko 31/ 1995 Legearen 26.2 eta 3 artikuluetan aurreikusitako baldintzetan, aldaketa hori egin ezin denean, ez teknikoki ez objektiboki, eta ezin denean eskatu justifikatutako arrazoiak direla-eta.   Adierazitako 26. artikuluak aipaturiko egoerek Erregimen Orokorrean sartuta eta EBEP en aplikazio eremuan dagoen funtzionario publiko bati eragiten diotenean, egoera babestutzat hartuko da haurdunaldiko arriskuagatiko baimena, Gizarte Segurantzako prestazio ekonomikoari begira.   Ez dira babestutzat joko langilearen edo fetuaren osasunean kalte eragin dezaketen arrisku edo patologiek sortutakoak, baldin eta lanpostuko edo egindako jardueretako agente, prozedura edo baldintzekin harremanik ez badute.      1.  Onuradunak / Betekizunak Besteren konturako langileak eta laneko sozietateetako edo sozietate kooperatiboetako langileak kontratua edo baimena etenga badute haurdunaldi bitarteko arriskua dela-eta, betiere, honako baldintza hauek betetzen badituzte:   Gizarte Segurantzako sitemako erregimenetako batean izena emanda izatea eta altan egotea etetea hasten den unean. Afiliatu eta alta egoeratzat joko dira, nahiz eta enpresariak beren betebeharrak ez bete. Zezenketetako profesionalentzat, aktiboen-erroldan izatea alta egoeran izatearen parekoa da. Alta egoera berezitzat joko da legezko greba edo ugazaben itxiera. Merkataritzako ordezkarien kasuan, honetaz gain, gertaera berehalakoan gertatuko den datan kuoten ordainketan egunean izatea eskatzen da. Kuoten ordainketa egunean izan ezean, ordainketan eguneratzeko ohartaraziko zaie, eta prestazioaren ordainketa, behar horren baldintzapean izango da.   Artisten eta Zezenketetako profesionalen kasuan, ordaindugabeko kuotaren bat badute ekitaldi ekonomikoa amaitzean, aurreko parrafoan azaldutakoa aplikatuko zaie.   Jaruera anitzeko egoeretan: Arrisku egoerak egindako jarduera guztiei eragiten dienean, erregimen guztietan diru-laguntza jasotzeko eskubidea izango du bakoitzean, modu independentean, eskatutako baldintzak betetzen baditu. Arrisku egoerak langileak eginiko jarduera bati edo batzuei eragiten dienean, baina ez guztiei, arrisku hori dagoen jarduerak bildutako erregimenetan bkarrik izango du diru-laguntze jasotzeko eskubidea. Diru-laguntza jasotzea bateragarria izango da langileak lehendik egiten zituen lanei eustearekin, edo etorkizunean egin ditzakeenik ez badiote arriskurik eragiten haurdunaldian.   Ez da gutxieneko kotizazio aldirik eskatzen 2007ko martxoaren 24tik aurrerako laneko kontingentzien ondorioak direnean.      1.  Prestazio ekonomikoa / Zenbatekoa Laguntza ekonomikoa dagokion oinarri arautzailearen % 100eko subsidio batean datza:   Oinarri arautzailea lanbide-gertakizunek eragindako aldi baterako ezintasunagatiko (ABE) prestaziorako ezarrita dagoenaren baliokidea izango da , kontratuaren etendura hasten den eguna erreferentziatzat hartuta.   Dagokion erregimenak lanbide-gertakizunen estaldura bere gain hartzen ez duenean, oinarri arautzailea gertakizun arruntek eragindako aldi baterako ezintasunagatiko prestaziorako ezarrita dagoenaren baliokidea izango da.   Enplegu aniztasuneko kasuetan:   Haurdunaldiko arriskuagatiko lan-kontratuaren etendura emakumezko langileak aldi berean egiten dituen jarduera guztietan gertatzen denean, oinarri arautzailea ezartzeko, enpresa guztietako kotizazio-oinarri guztiak hartuko dira aintzat eta kotizazio-ondorioetarako xedatutako gehieneko muga ezarriko da.   Haurdunaldiko arriskuagatiko lan-kontratuaren etendura emakumezko langileak egiten dituenetako jarduera batean edota zenbaitetan, baina ez guztietan, gertatuz gero, oinarri arautzailearen kalkuluan lan-kontratuaren etendura gertatzen deneko enpresei dagozkien kotizazio-oinarriak baino ez dira aintzat hartuko, eta xede horietarako, horiek esleituta duten gehieneko mugaren zatikiari edota zatikiei egokitutako muga ezarriko da.   Lanaldi partzialean kontratatutako emakumezko langileak:   Subsidioaren eguneko oinarri arautzailea honako zatiketa honen emaitza izango da: lan-etenduraren hasiera-dataren baino lehenagoko 3 hilabeteetan enpresan egiaztatutako kotizazio-oinarrien batura zati aldi horrek barne hartzen dituen egun naturalen kopurua.   Emakumezko langileak enpresan duen antzinatasuna txikiagoa izanez gero, prestazioaren oinarri arautzailea honakoa izango da: egiaztatutako kotizazio- oinarrien baturaren eta kotizazio-oinarriak sortu direneko egun naturalen kopuruaren arteko zatiketaren emaitza.   Prestakuntza- eta ikaskuntza-kontratuen kasuan/langile ikertzaileak prestakuntzan:   OA Erregimen Orokorreko gutxieneko kotizazio-oinarria izango da, prestakuntza- eta irakaskuntza-kontratua duen langilea izanez gero. OA Erregimen Orokorreko kotizazioko 1. taldeari dagokion gutxieneko oinarria izango da, prestakuntzan dagoen langile ikertzailea izanez gero.   Artistak eta zezenketa-profesionalak:   Oinarri arautzailea honako zatiketa hau egitean lortutako eguneko batezbestekoa izango da: gertaera eragilearen aurreko hamabi hilabeteetako kotizazio- oinarrien batura zati 365. Egiaztatutako kotizazio-aldia urtebete baino txikiagoa izanez gero, kotizazio-aldiaren eguneko batezbestekoa izango da oinarri arautzailea.   Inola ere, emaitzan izandako eguneko batezbestekoa ezin izango da, hileko neurketan, emakumezko langilearen lan-kategoriari dagokion gutxieneko kotizazio-oinarria baino txikiagoa.      1.  Eskubidearen sorrera eta iraupena Diru-laguntzarako eskubidea haurdunaldia bitarteko arriskua dela-eta, lan- kontratua eteten den egun beretik sortuko da.   Haurdun dagoen langilearen eta/edo fetuaren segurtasuna edo osasuna babesteko beharrezkoa den etenaldian edo baimen aldian ordainduko da eta amatasunagatik lan-kontratuaren etenaldia hasi aurreko egunean edo langilea bere lanpostura edo bere egoerarekin bateragarria den beste batera itzuli aurreko egunean amaituko da.   Lanaldi partzialera kontratatutako langileen kasuan, haurdunaldian arriskua dela eta, lan-kontratuaren etendurak dirauen egun natural guztietan ordainduko da, aurreko paragrafoan aipatu salbuespenean izan ezik.      1.  Ukatzea, baliogabetzea, etetea     Subsidiorako eskubidea ukatu, deuseztatu edo eten daiteke, onuradunak:   Iruzurrez jokatzen badu subsidioa lortu edo mantentzeko.   Edozein lan edo jarduera egiten duela, dela besteren konturakoa edo norberaren konturakoa, jarduera anitzeko kasuetan aurreikusitakoa alde batera utzita.   Diru-laguntza jasotzeko eskubidea eten egingo da sasoien arteko aldietan aldizkako langile finkoen kasuan, deialdi berri bat egiten ez den bitartean.      1.  Iraungipena Diru-laguntzarako eskubidea iraungiko da:       * Amatasunagatiik lan-kontratua etetean.       * Langilea bere lanpostura edo bere egoerarekin bateragarria den beste       lanpostu batera itzuli aurreko egunean.       * Lan-kontratua iraungi delako legez ezarritako arrazoiak direla-eta.       * Haurdunaldia etetea.       * Onuradunaren heriotza.   Langilea behartuta egongo da erakunde kudeatzaileari edo lankideari diru- laguntza etetea ekarriko duen edozein arrazoi edo egoera jakinaraztera.      1.  Aldi baterako ezintasuna eta haurdunaldia bitarteko arriskua     Langilea ABE egoeran dagoen bitartean haurdunaldia bitarteko arriskuagatiko prestazioa eskatzen duenean, ez du diru-laguntza jasotzeko eskubiderik izango, ABE egoera amaitzen den arte, legeek edo erregelamenduek ezarritako edozein arrazoi dela-eta.   Langilea haurdunaldia bitarteko arrisku egoeran dagoenean eta egoera horretan dagoela ABE egoeragatiko laguntza eskatzen duenean, ez zaio hura jasotzeko eskubidea aitortuko haurdunaldia bitarteko arrisku egoera amaitzen ez den bitartean, une horretan ABE egoera aitortzeko beharrezko baldintzak biltzen baditu.   Langilea haurdunaldia bitarteko arrisku egoeran dagoela bere kontratua amaitzen bada, Gizarte Segurantzako Lege Orokorreko 208.1 artikuluan aurreikusitako arrazoietako bat dela-eta, haurdunaldia bitarteko arriskuaren prestazioa iraungi egingo zaio, eta orduan, langabezia egoera hasiko da, eta beharrezko baldintzak betetzen baditu, egoera horri dagokion prestazioa jasoko du.      1.  Kudeaketa / Ordainketa Enpresak kontratua eteteko unean arrisku profesionalak estaltzeko kontratatuta duen Erakunde kudeatzaileari edo Gizarte Segurantzako Mutualitate Laguntzaileari dagokio prestazioa kudeatzea eta ordaintzea, nahiz eta egoera horretan erakunde aldaketa bat gertatu.   Diru-laguntzaren ordainketaz Erakunde kudeatzailea edo lankidea arduratuko da eta hilabetean behin egingo du, hilabetea amaitzean.   Diru-laguntza jasotzerakoan, haren zenbatekoari hauxe kenduko zaio:       * Gizarte Segurantzari, langabeziari eta, hala dagokionean, lanbide-       heziketari kotizatu denaren langilearen ekarpenen batura, TGSSn sartzeko.       Enpresaburuak Gizarte Segurantzan bere kargurako egindako kotizazioari       dagozkion ekarpenak eta hala izanez gero bilketa bateratuaren kontzeptuak       baino ez ditu ordaindu beharko.       * IRPF atxikipena.   Erakunde kudeatzaileak prestazioen gaineko enpresaren erantzukizuna aitortu ahal izango du, baita haiek aurreratu behar dituen erakundearena ere.      1.  Eskubidearen aitorpena     Diru-laguntza jasotzeko eskubidearen aitorpena enpresak kontingentzia profesionalen estaldura hitzartuta duen Erakunde kudeatzaileari edo Gizarte Segurantzako Mutualitate Laguntzaileari dagokio.   Prozeduraren hasiera:       * Prozedura langileak eskatuta hasiko da, Osasun Zerbitzu Publikoko       medikuak eginiko txostenaren bitartez; bertan haurdunaldi egoera       egiaztatu beharko da, baita erditzearen balizko data ere.       * Txosten horrekin enpresaren ziurtagiri bat aurkeztu beharko du langileak,       non garatzen duen jardueraren eta lanpostuaren baldintzen berri emango       duen, eta haurdunaldia bitartean arriskua dagoela ziurtatzen duen       medikuaren agiria aurkezuko du dagokion Erakunde kudeatzailaren edo       lankidearen aurrean.   Erakunde kudeatzaileak edo lankideak aintzat hartzen badu ez dagoela arrisku egoearik haurdunaldian zehar, eskatutako medikuaren ziurtagiria ukatuko du, eta langileari jakinaraziko dio ez dagokiola prestazi hori lortzera bideraturiko prozedura hasterik.   Arriskua ziurtatu denean, ezin izan bada langilea lanpostuz aldatu, enpresak eraginpeko langilea kontratua eteteko egoeran dagoela aitortuko du, hardunaldia bitarteko arrisku egoeragatik.   Prestazio-eskaera:       * Subsidioa jasotzeko, langileak bere eskaera aurkeztu beharko du haren       bizilekuari dagokion Erakunde kudeatzailearen Zuzendaritza probintzial       eskudunean edo dagokion Gizarte Segurantzako Mutualitate Laguntzailean.       * Eskaera araututako ereduetan egingo da eta Administrazio Publikoen       Araubide Juridiko eta Administrazio Prozedura Erkidearen azaroaren 26ko       30/1992 Legearen 70. art.ak ezarritako datu eta gertaerak jasoko ditu,       behar diren dokumentuekin batera.   Ebazpena eta jakinarazpena:   Dagokion Erakunde kudeatzaileko probintziako Zuzendari eskudunak emango du berariazko ebazpena eta interesdunari jakinaraziko dio 30 eguneko epean, interesdunaren eskaera jasotzen denetik zenbaten hasita.   Diru-laguntza ekonomikoa jasotzeko eskubidea hasieran onartzen ez denean, egoera babestua ez delako, interesatuari, horrela badagokio, diru-laguntza noiztik aurrera onartu ahal izango den jakinaraziko zaio, arriskua dagoela adierazten duen ziurtagiri medikua kontuan izanik, eta haren gestazio-egoeraren eboluzioa kontuan harturik, lanpostuaren ondoriozko arriskuari dagokionez. Ondorioz, kasu horietan, eskakizun berri batez gain, eskatzen den sokumentazioa ekartzea ere beharrezkoa izango da.   Eskakizunarekin batera aurkeztuko diren adierazpenen eta ziurtagirien artean kontraesanak badaude, edo diru-laguntza jasotzeko elkar hartzearen frogarik badago, txostena eskatu ahal izango da Laneko eta Gizarte Segurantzako Ikuskaritzan, enpresak hartutako erabakiekin haren adostasuna edo ezadostasuna adierazteko, diru-laguntza jasotzeko eskubidea zehazten lagun dezaketenean. Txostenaren eskaera aurkeztutako dokumentazioarekin batera joan beharko du.   Txostena 15 eguneko epean igorriko da. Epe hori igarotakoan, ebazpena igorri ahal izango da, hura kontuan izan gabe, diru-laguntza onartzeko edo ukatzeko. Kasuak kasu, 30 eguneko epean, Erakunde kudeatzailearen txostena jaso arte balio gabe geldituko da.            1.  Preskripzioa:   Prestazioak jasotzeko eskubidea 5 urteko epean preskribatuko da, prestazioa eragin duen gertaera jazo ondorengo egunetik aurrera zenbatuta, alde batera utzi gabe aitorpenaren ondorioak eskaera egin aurreko 3 hilabeteetatik aurrera ematen badira.      1.  Arriskuaren izateari buruzko ziurtagiri medikoa Berezko zerbitzu medikorik ez duten ZZPP etan (GSIN enak) arriskua dagoela dioen ziurtagiria Osasun Zerbitzuen Ikuskaritzak igorriko du, edo asistentzia sanitarioaren arloan transferentzia horiek beren gain hartu dituzten Autonomia Erkidegoetako organo baliokideek.   Itsasoko Langileen Gizarte Segurantzako errefimen bereziaren aplikzio eremuan, ISM k berezko zerbitzu medikuak ez dituen Zuzendaritza Probintzialetan, ziurtagiri mediko hori GSINeko zerbitzu medikoek igorriko dute, edo, hala badagokio, Osasun Zerbitzu Publikoko Ikuskaritzak, edo Autonomia Erkidegoetako organo baliokideak.   Ziurtagiri hori igortzeko prozesua, haurdunaldia edo edoskitze naturala bitarteko arrisku egoera aitortzea egokia bada, lehentasunez izapidetuko da eta jatorrizko dokumentuaz gain bi kopia ere izango ditu:       * Langileari originala, eta enpresarentzat edo etxeko arduradunarentzat       kopia bana emango zaizkio     * Beste kopiarekin mediku zerbitzua geldituko da.   Haurdunaldia edo edoskitze naturala bitarteko arriskuagatiko diru-laguntzaren kudeaketaren eta ordainketaren arduraduna den erakunde kudeatzaileak edo lankideak, langilearen lanpostuaren arriskuari buruzko ebaluazioa aurkeztea eskatu ahal izango du, baita arriskurik ez duten lanpostuen zerrenda bat ere.      1.  Eskariarekin batera aurkeztu beharreko agiriak ONDOKO DOKUMENTUEN JATORRIZKOA ETA INDARREAN DENA AURKEZTU   1. Eskatzailearen (emakumezkoa) nortasunaren akreditazioa indarrean den ondoko dokumentazioaren bidez:       * Espainiarrek: Nortasun Agiri Nazionala (DNI ).     * Atzerritarrek:           o Atzerritarraren Identifikazio Zenbakia (NIE) eta jatorrizko             herrialdeko pasaportea edota dokumentua/karta (EB , EEE eta             Suitza).           o Atzerritarraren identifikazio Txartela (AIT), gainontzeko             herrialdetakoek.   ONDOKO DOKUMENTUEN JATORRIZKOA ETA INDARREAN DENA ETA KONPULTSATUTAKO FOTOKOPIAK EDO ONDOREN KONPULTSATZEKO KOPIAK AURKEZTU:   2. Kotizazioari buruzko dokumentazioa:   Erregimen Orokorreko besteren konturako Langilea: enpresa-ziurtagiria, behar bezala beteta. Besteren konturako nekazaritzako langileak: enpresa-ziurtagiriaTC lan-kontratua eten aurreko hilabeteko 2/8-aren arabera eta azken hiru hilabeteetako ordainketa ziurtagiriak (TC 1/9). Artista eta zezenketetako profesionalentzako: Zuzendaritza probintzialean edo Gizarte Segurantzako Diruzaintza Orokorraren Administrazioan aurkeztu ez diren jardueren aitorpena (TC 4/6) eta jarduketen egiaztagiriak (TC 4/5). Norbere konturako langilea: Azken hiru hilabeteetako kuoten ordainagiria. Merkataritza-ordezkariak: Azken hiru hilabeteetako kuoten ordainagiria (TC 1/ 3).   ARRISKUA EGIAZTATZEN DUEN DOKUMENTAZIOA   3. Asistentzia ematen dion Osasun Zerbitzu Publikoko fakultatiboaren mediku- txostena.(1)   4. Osasun-ziurtagiria, enpresak edo norbere konturako emakumezko langileek lan- arriskuak babesteko hitzartutako Erakunde Kudeatzailearen Zerbitzu Medikuek egindakoa. Ziurtagiri honetan, ondoko hau egiaztatu beharko da: "haurdunaldiko arriskua" dagoenean, lanpostuko baldintzak langilearen edo fetuaren osasunerako txarrak direla eta, "edoskitze naturaleko arriskua" dagoenean, lanpostuko baldintzak emakumearen edo seme-alabaren osasunerako txarrak direla.   5. Enpresaren edo norbere konturako emakumezko langilearen aitorpenak. (2)   Emakumezko langileak egiten dituen lan eta jarduerak, lanpostuaren baldintzak, kategoria eta arrisku berezia.   Bere egoerarekin bateragarria den lanposturik ez izatea.   BESTELAKO DOKUMENTAZIOA   6. Jardueraren egoeraren aitorpena, Langile Autonomoen Erregimen Bereziko emakumezko langileentzat bakarrik.   7. Familia-liburua, "edoskitze naturaleko arriskuagatiko" prestaziorako.     (1) Ez da beharrezkoa familia-liburua aurkeztea Gizarte Segurantzako Institutu Nazionalak (INSS) luzatutako arriskua egiaztatzen duen medikuaren ziurtagiria aurkezten bada.   (2) Kooperatiba sozietateak edo lan sozietateak direnean, sozietatearen kudeatzaileak edo administratzaileak luzatuko du aitorpena.   Etxeko langileen Sistema bereziko langileak direnean, etxeko arduradunak luzatuko du aitorpena.   Dokumentazio hau Gizarte Segurantzaren edozein Arreta eta Informazio Zentrotan aurkez daiteke. Halaber, Erregistro elektronikoaren bidez ere bidera daiteke, ziurtagiri digitala baduzu eta kudeaketa INSSri badagokio.                                                                              12 
