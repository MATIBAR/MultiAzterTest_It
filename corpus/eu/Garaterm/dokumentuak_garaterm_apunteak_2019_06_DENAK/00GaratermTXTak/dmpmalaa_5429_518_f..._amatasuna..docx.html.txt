









 Amatasuna


Amatasuna_1
1_Egoera_babestuak_/_onuradunak_/_betebeharrak_2
1.1Babestutako_egoerak_2
1.2Onuradunak_3
1.2.1Amatasunagatiko_subsidioari_dagokionez:_3
1.2.2Erditze,_adopzio_edo_abegi_anitzagatiko_subsidio_bereziari_dagokionez:_4
1.3Baldintzak_4
1.4Altaren_pareko_egoerak_8
2_Eskubidea_martxan_jartzea_/_Iraupena_9
2.1Eskubidea_martxan_jartzea_10
2.2Iraupena_amatasun_biologikoaren_kasuan_10
2.3Iraupena_adopzio_edo_harrera_kasuetan_13
2.4Lanaldi_partzialeko_modalitatea_14
3_Prestazio_ekonomikoa_/_Zenbatekoa_16
3.1Laguntza_ekonomikoa_16
3.2Oinarri-arautzailea_16
3.2.1Arau_orokorra:_16
3.2.2Lanaldi_partzialean_kontratatutako_langileen_kasuan:_16
3.3Ospitaleratzeagatiko_subsidioa_etetea_eta_berriz_hastea_18
3.4Amatasuna,_aldi_baterako_ezintasuna_eta_kontratua_amaitzea_19
4_Ukatzea,_baliogabetzea_eta_etetea_/_Iraungitzea_22
4.1Ukatzea,_baliogabetzea_eta_etetea_22
4.2Iraungipena_23
5_Kudeaketa_/_Eskaerak_23
5.1Kudeaketa_23
5.2Ordainketa_24
5.3Kuoten_hobaria_24
5.4Eskubidearen_aitorpena_25
5.4.1Prestazio-eskaera:_25
5.4.2Ebazpena_eta_jakinarazpena:_26
5.4.3Preskripzioa:_26
5.5Amatasun_txostena_27
5.6Eskariarekin_batera_aurkeztu_beharreko_agiriak_27
5.6.1_KASU_GUZTIETAN:_28
5.6.2_AMATASUNA_DENEAN_28
5.6.3_AITATASUNAREN_KASUAN_30
5.6.4_BESTELAKO_DOKUMENTAZIOA_30
5.6.4.1_Lanaldi_partzialeko_erregimenean_atsedena_izanez_gero:_31
   1.  Egoera babestuak / onuradunak / betebeharrak
         1.  Babestutako egoerak




Egoera horiek direla eta hartutako atsedenaldietan, egoera babestutzat hartzen
dira honako hauek:


    * Amatasun biologikoa, barnean hartuta 180 egun baino gehiagoko fetu-
      bizitzaren ondorengo erditzeak, fetua bizirik edo hilda jaiotzen den
      kontuan hartu gabe.


    * Adopzioa
    * Adopzio aurreko bizikidetzarako zaintzailearen delegazioa
    * Aldi baterako familia-harrera
    * Familia-harrera iraunkorra


Hori guztia Autonomia Erkidegoetako Kode Zibil edo lege zibil erregulatzaileen
arabera, baldin eta, aldi baterako familia-harreraren iraupena ez bada urtebete
baino gutxiagokoa, eta nahiz eta harrera horiek behin-behinekoak izan, honako
hauena:
    * 6 urtetik beherakoak.
    * 6 urtetik gorako eta 18 urtetik beherako adin txikikoak izan, eta
      ezgaitasunen bat dutenak, edo, direla haien baldintza eta esperientzia
      pertsonalak, dela atzerritik datozelako, gizartean eta familian
      txertatzeko arazo bereziak dituztenak, betiere horretarako eskumena duten
      gizarte-zerbitzuek behar bezala ziurtatuta. Xede horrekin, ezintasunak %
      33koa edo gehiagokoa izan beharko du.


Ez da kontuan hartuko adin txikikoaren adina, Gizarte Segurantzaren Erregimen
Orokorrean txertatutako eta EBEPen aplikazio-eremuaren barnean hartutako
pertsonak badira.


Juridikoki parekagarritzat hartzen dira atzerriko ebazpen judizial edo
administratiboen bidez aitortutako erakunde juridikoak, xede eta efektu
juridikotzat dituztenak adopziorako eta adopzio aurreko behin betiko
harrerarako edo harrera arrunterako aurreikusitakoak, eta, edozein dela ere
haien izena, urtebete baino gutxiagoko iraupena ez dutenak.


Lehen aipatutakoak ez diren beste familia-harrerarako modalitateak ez dira
parekagarri izango.


Adin txikiko baten tutoretza pertsona fisiko batek izendatuta, legedia
zibilaren arabera adin txikikoa adopzioan hartu ezin duen senide bat bada
tutorea, betiere tutorea eta tutoretzapekoa elkarrekin bizi badira, adopzioan
edo harreran hartutakoak betetzen dituen adin-baldintza berdinetan.


         1.  Onuradunak




               1.  Amatasunagatiko subsidioari dagokionez:


Amatasunagatik, adopzioagatik edo abegi-emategatik legez ezarritako
atsedenaldia hartzen duten besteen konturako edo norbere konturako langileak
izango dira onuradunak, trebakuntzarako eta lanaldi partzialerako
kontratatutakoak barne, edozein sexutakoa izanda ere, betiere, eskatutako
betebeharrak betetzen baldin badituzte.


Atsedenaldia bi gurasoek, adopzio-hartzaileek edo hartzaileek, aldi berean edo
batak bestearen ondoren, hartzen dutenean , biek izango dute onuradun izaera,
beti ere bakoitzak bere aldetik eskatu baldintzak betetzen baditu.


Erditzearen kasuan, ama hiltzen bada, lanen bat egiten duen edo ez kontuan
hartu gabe, beste gurasoak prestazioa jasotzeko eskubidea izango du dagokion
aldian, betiere eskatutako baldintzak egiaztatzen baditu. Kasu horietan,
prestazioaren gozamena bateragarria da amatasun-laguntza jasotzeko
eskubidearekin.


Erditze kasuetan, ama langileak ez badu eskatutako kotizazio epea bete eta
amatasun diru-laguntzarik gabeko subsidioa onartzen bazaio, amak
atsedenaldiaren hasieran hala erabakiz gero, beste gurasoak diruz lagundutako
subsidioa eskatu ahal izango du dagokion atsedenaldirako, betiere, azken horrek
eskatutako baldintzak betetzen dituela frogatzen baldin badu. Subsidio hori
bateragarria da aitatasun subsidioarekin.


Erditze kasuan, bere konturako ama langilea, bere jarduera dela eta, dagokion
elkargo profesionalak ezarritako gizarte-aurreikuspeneko mutualitatearen
barruan badago:
Ez baldin badauka laguntzarik jasotzeko eskubiderik, amatasun babesa ez
dagoelako mutualitatean sartuta, beste gurasoak jaso ahal izango du
amatasunagatiko subsidioa , betiere, eskatutako baldintzak betetzen baldin
baditu eta amari zegokion epean atsedenaldia hartzen badu. Subsidio hori
bateragarria da aitatasun subsidioarekin.
Bere borondatearen kontra, mutualitatearen kontu laguntza jasotzeko eskatzen
zaizkion baldintzak betetzen ez baditu, aukeratu ahal izan zuenean amatasun
babesa barne hartzea hautatu arren, beste gurasoak subsidioa aurreko
paragrafoan aipatutako baldintza berberetan jaso ahal izango du.
Aurreikuspen sistema pribatuan amatasun laguntzak jasotzeko eskubidea badu
(iraupena eta zenbatekoa kontuan hartu gabe), edo, eskubide hori ez baldin
badauka ez duelako laguntza hori barne hartzea aukeratu, beste gurasoak ez du
Gizarte Segurantzako sistemaren subsidioa jasotzeko eskubiderik izango.
Amak ez baldin badauka laguntza jasotzeko eskubiderik, ez dagoelako RETAn
sartuta, ezta gizarte aurreikuspen mutualitate alternatibo batean ere, beste
gurasoak subsidioa jaso ahal izango du, betiere, eskatutako baldintzak betetzen
baldin baditu eta amari egokituko litzaiokeen epean atsedenaldia hartzen badu.
Subsidio hori bateragarria da aitatasun subsidioarekin.


               1.  Erditze, adopzio edo abegi anitzagatiko subsidio bereziari
                  dagokionez:


Amatasunagatiko subsidioaren onuraduna dena izango da onuradun kasu honetan
ere, betiere, sei asteko atsedenaldia hartzen badu, erditze, adopzio edo abegi
anitza gertatzen denetik, baina gurasoetako edo abegi-emaileetako batek
bakarrik jaso ahal izango du. Erditze kasuan, amak aukeratuko du laguntza nork
jaso eta, adopzio edo abegi-emate kasuetan, interesatuek adostuko dute.


         1.  Baldintzak




Afiliatuta eta alta-egoeran edo altarekin parekatutako egoeran egotea.
Gutxieneko kotizazio-aldi bat beteta izatea:
Erditzean, harreraren erabaki administratiboa edo judiziala eman denean edo
adopzioa ematen duen ebazpen judiziala eman denean langileak 21 urte baino
gutxiago baditu, ez da gutxieneko kotizazio-aldirik eskatuko.
Erditzean, harreraren erabaki administratiboa edo judiziala eman denean edo
adopzioa ematen duen ebazpen judiziala eman denean langileak 21-26 urte beteta
baditu:


    * 90 egun atsedenaldia hasi aurreko 7 urteetan edo, txandaka,
    * 180 egun kotizatu haren langile-bizitzan, data hori baino lehen.
Erditzean, harreraren erabaki administratiboa edo judiziala eman denean edo
adopzioa ematen duen ebazpen judiziala eman denean langileak 26 urte baino
gehiago baditu:


    * 180 egun atsedenaldia hasi aurreko 7 urteetan edo, txandaka,
    * 360 egun kotizatu haren langile-bizitzan, data hori baino lehen.


Erditze kasuan eta ama biologikoari bakarrik aplikatzeko:


Aurreko ataletan adierazitako adina atsedenaldiaren hasieran beteta duena
izango da, eta erreferentzia gisa, erditzea hartuko da, dagokion gutxieneko
kotizazio-aldia ziurtatzeko, hala badagokio.


Langileak atsedenaldia erditzea baino lehen hasi izan balu, eta diru-laguntza
jasotzeko eskubidea aitortzeko erreferentzia gisa erditzearen balizko data
erabili ondoren, ez balu ziurtatuko, erditzearen ondoren, gutxieneko kotizazio-
aldia, iraungi egingo da diru-laguntza eta ez dira zortzat hartuko ordura arte
jasotako prestazioak. Kasu horietan, ordaindutakoaren araberakoa ez den diru-
laguntza aitortuko zaio dagokion aldirako, erditzearen unetik hasita.


Nazioarteko adopzioen/harreren kasuan, aurrez adoptatuaren jatorrizko herrira
joan behar izaten denean:


Adoptatzaileek LEren 48.4 artikuluan aurreikusitako etenaldiari heltzen
diotenean, adierazitako adina atsedenaldiaren hasieran beteta dutena izango da;
atsedenaldia adopzioa ematen duen ebazpena baino 4 aste lehenago ere har
daiteke, gehienez, eta eskatutako gutxieneko kotizazio-aldia ziurtatzen dela
egiaztatzeko, ebazpenaren data hartuko da erreferentzia gisa.


Adoptatzaileek EBEPren 49. b) artikuluan xedatutakoari heltzen diotenean,
adopzioagatiko edo harreragatiko atsedena hastean beteta duten adina hartuko da
kontuan; atseden hori adopzioa ematen duen ebazpena edo harreraren erabaki
administratiboa edo judiziala baino 4 aste lehenago ere har daiteke, gehienez
(hala badagokio, oinarrizko ordainsariak jasotzeko eskubidearekin gehienez 2
hilabeteko atsedena hartzeko eskubidea agortu ondoren), eta gutxieneko
kotizazio-aldia ziurtatzen dela egiaztatzeko, ebazpenaren edo erabaki
administratibo edo judizialaren data hartuko da kontuan.


Aipatutako kasuetan, diru-laguntza jasotzeko eskubidea atsedenaldiaren hasieran
aitortu bada, kontuan hartuta hura 4 aste lehenago har daitekeela:
Ebazpen judiziala edo administratiboa eman ondoren, ez bada ziurtatzen
eskatutako kotizazio-aldia, iraungi egingo da diru-laguntza, eta ez dira
zortzat hartuko ordura arte jasotako prestazioak.
4 asteko aldi hori igaro ondoren dagokion ebazpen judiziala edo administratiboa
egokituko ez balitz, Erakunde kudeatzaileak prestazioa kautelaz eten dezake,
hura gertatu bitartean.
Hala ere, nazioarteko adopzioa edo harrera burutuko ez balitz, eta aurreko
paragrafoaren arabera, interesatuak ez dira behartuta egongo ukapenera arte,
edo, hala balitz, diru-laguntzaren ordainketa eten arte jasotako prestazioak, 4
aste horiei dagozkienak, itzultzera.


Benetako kotizazio-alditzat hartzea:


Lan-kontratuaren iraungitze-datari irauten dion amatasun- edo aitatasun-
atsedenaldia, edo langabezia-prestazioa jasotzen den bitartean hasten dena,
benetako kotizazio-alditzat hartuko da, erretiroagatiko, ezintasun
iraunkorragatiko, heriotza eta bizirauteagatiko, amatasunagatiko eta
aitatasunagatiko dagozkien Gizarte Segurantzaren prestazioak xede direnean.


Lanaldi partzialean kontratatutako langileen kasuan:


Eskatutako gutxieneko kotizazio-aldia ziurtatzeko, 11/2013 Errege Lege
Dekretuan, abuztuaren 2koan, ezarritako arauak aplikatuko dira 2013-08-04az
geroztik; partzialtasunaren koefiziente globala azken 7 urteen gainean
kalkulatuko da, edo hala badagokio, langile-bizitza osoaren gainean.


Etxeko langileen Sistema bereziko langileen kasuan, 2012-2018. urteetan, honela
zehaztuko dira sistema horretan benetan lan egindako orduak: 27/2011 Legearen
39. xedapen gehigarriaren 2.a) ataleko 1., 2. eta 3. zenbakiek aipatutako
kotizazio-oinarriak zati LPGEk Erregimen Orokorreko orduko gutxieneko
oinarriarentzat ekitaldi bakoitzerako finkatutako zenbatekoa.


Xede horrekin, ABEko, haurdunaldiko edo amagandiko edoskitzeko, amatasun- edo
aitatasun-atsedeneko aldiek, lanaldi partzialeko kontratuak irauten badu, bai
eta mota horretako lan-harreman bat eteteagatik edo kontratua iraungitzeagatik
langabezia-prestazioa jasotzen den aldiak ere, medikuaren bajaren,
atsedenaldiaren, etenaldiaren edo kontratuaren iraungitzearen aurreko aldiaren
maila bera izango dute, hurrenez hurren.


Lanaldi partzialean lan egindako aldien ondoren, legez kotizatuen parekide
diren aldiak lan egindako azken aldian zenbatu bezala zenbatuko dira.


Aldi berean jarduera bat baino gehiago egiten bada lanaldi partzialean,
jarduera guztietan ziurtatutako egun teoriko guztiak batuko dira, nola enplegu-
aniztasuneko egoeretan hala jardueren aniztasunekoetan, elkarrekiko konputua
aplikatu behar denean.


Inola ere ezingo da konputatu zerbitzuak lanaldi osoan egin izan balira
legokiokeena baino egun kotizatu gehiago.


Berezitasun horiek ez zaizkie aplikatuko lanaldi osoan kontratatuta egon arren
amatasun-atsedenaldia lanaldi partzialean hartu duten langileei.
Enplegu-aniztasuneko edo jardueren aniztasuneko kasuan:


Onuradunak amatasun-atsedenak eta -prestazioak gozatuko ditu enplegu
bakoitzean, bereizita eta etengabe, kasu bakoitzean aplikatu daitekeen
legediaren arabera.


Jardueren aniztasuneko kasuetan, langileek erregimen batean bakarrik ziurtatzen
badituzte prestazioa eskuratzeko baldintzak, diru-laguntza bakarra aitortutako
da, erregimen horretan ordaindutako kotizazioak bakarrik konputatuta. Erregimen
batean ere ez badira baldintzak betetzen, guztietan egindako kotizazioen
zenbatekoak guztira zenbat diren ikusiko da, betiere gainjartzen ez badira, eta
kotizazio-egun gehien ziurtatzen dituen erregimenean emango da diru-laguntza.
Azkenik, nahiz eta guztiak batera zenbatu, eskubidea lortzen ez bada,
ordaindutakoaren araberakoa ez den amatasuneko diru-laguntza aitortuko da
erditze kasuan.


Atsedena partekatua bada, bat etorri beharko du enplegu-aniztasunean edo
jardueren aniztasunean dagoen onuradunak bi enplegu edo jardueretan hartutako
egun kopuruak.
Langileek zuzenean ordaindu beharreko kuoten ordainketa eguneratuta izatea,
nahiz eta prestazioa besteren konturako langileen erregimen batean kotizazioen
elkarrekiko konputuaren ondorioz aitortu.


Xede horrekin, 2530/1970 Dekretuan, abuztuaren 20koan, 28.2 art.-an
aurreikusitakoa ordaintzera gonbidatzeko mekanismoa aplikatuko da, prestazioa
eskuratzeko unean edo hura hasten denean interesatua Gizarte Segurantzaren
edozein erregimenetan dagoela.


         1.  Altaren pareko egoerak




Altarekin parekatutako egoeratzat hartzen dira honako hauek:


    * Kontribuzio-mailako prestazioa sorrarazi duen langabezi osoko legezko
      egoera.


    * Kargu publikoa, ordezkaritzako kargu publikoa edo eginkizun sindikal
      probintzial, autonomiko edo estatukoak utzi eta hurrengo hilabetea,
      kargu-uzteak nahitaezko eszendentziako egoera edo egoera baliokidea
      eragin duenean eta denboraldi horretan eskatu behar denean lanera
      itzultzea.


    * Enpresak langilea lurralde nazionaletik kanpo eramatea.


    * Zezenketako artista eta profesionalentzat, beren kotizazioa arautzen
      duten arauak aplikatzeagatik kotizatzen dituzten egunak; egun horiek
      kotizatutako eguna eta alta-egoerakoak izango dira, zerbitzuak
      ematekoekin bat ez etorri arren.


    * Gorte Nagusietako diputatuentzako eta senatarientzako eta Europako
      Parlamentuko diputatuentzako hitzarmen berezia, eta Autonomia
      Erkidegoetako Parlamentu eta Gobernuetako kideentzako hitzarmen berezia.


    * Genero-indarkeriaren biktima diren besteren konturako eta norberaren
      konturako langileen benetako kotizazio-aldia.


    * Kontratua amaitu baino lehen gozatu gabeko ordaindutako urteko oporrei
      dagokien aldian langileak zuen egoera.


    * Kontribuzio-mailako langabeziagatiko prestaziorik jasotzen ez duten
      aldizkako langile finkoen kanpainen arteko aldiak, jarduerari berriro
      ekitean prestazioa sortzeari kalterik egin gabe.


    * Amatasuna, aurretik aldi baterako ezintasuna (ABE) duena. Medikuaren
      altaren ondorioz ABE iraungitzen denetik amatasun-egoera hasi bitartean
      ez badago etenik, nola ABEren medikuaren alta eta amatasun-atsedena egun
      berean gertatu direlako hala amatasun-atsedena medikuaren altaren
      hurrengo egunean gertatu delako.


    * ABEren efektuen luzapenean gertatutako amatasuna.


   1.  Eskubidea martxan jartzea / Iraupena
Subsidioaren iraupena baliatzen diren atseden aldien edota baimenen baliokidea
izango da. Hala biltzen du LEko 48.4 art. eta EBEPeko 49 a) eta b) artikuluak.
.


Atseden aldiak bi gurasoek, adoptatzaileek zein hartzaileek baliatu ahal izango
dituzte, nola lanaldi osoan, hala partzialean, legez ezarritako baldintzetan.


Subsidioa partekatua denean, onuradun bakoitzari bakoitzak baliatu dituen
atseden aldian ordainduko zaio dagokion zatia.Subsidioa, kasu horietan, bi
gurasoek aldi berean jaso ahal izango dute, baita jarraian ere, hala egiten
badute.


         1.  Eskubidea martxan jartzea




Dagokion atsedenaldia hasten den egunean bertan izango da subsidioa jasotzeko
eskubidea:


Amatasuna denean, erditze edo atsedenaldia hasi datatik bertatik, azken hau
aurretik izan bada.


Ama hiltzen denean , prestazio hori izateko eskubidearen eraginkortasuna laneko
suspentsioa gertatzen den egunetik aurrera hasiko da.


Amak aitak 10 astez gozatzea aukeratzen badu, subsidiorako eskubidea aitak
atsedenaldia hasten duenean hasiko da, eta data aukera egiteko
aukeratutakoarekin bat etorriko da.


Adopzio edo abegi-emate kasuetan, langileak hala aukeratuta, adopzioa gauzatzen
duen ebazpen judizialetik aurrera edo abegi-ematea gauzatzen duen ebazpen
administratibo edo judizialetik aurrera, behin behinekoa edo behin betikoa,
interesatua aipaturiko dokumentua jasotzen duen egunaren biharamunetik hasi
ahal izango da laguntza jasotzen eta baimena hartzearen baldintzapean egongo
da.


Nazioarteko adopzioa denean, gurasoek adoptatutakoaren jatorrizko herrialdera
aurretiaz joan beharra dutenean, subsidioa adopzioa gauzatzen duen ebazpena
baino 4 aste lehenago has daiteke.


         1.  Iraupena amatasun biologikoaren kasuan




Oro har, subsidioa elkarren segidako 16 astekoa izango da, baina, ospitaleratuz
gero, luzatu egingo da, ondoko kasuetan:


Erditze anitza baldin bada, seme-alaba bakoitzeko 2 aste luzatuko da,
bigarrenetik aurrera.
Seme-alabaren ezintasuna bada, % 33ko maila edo hortik gorakoa baloratzen bada,
beste 2 aste. Bi gurasoek lan egiten badute, subsidioa jasotzeko epe gehigarria
interesatuek aukeratzen duten moduan banatuko da. Subsidioa aldi berean edo
elkarren ondoren jaso ahal izango dute, betiere, jarraian.


Minusbaliotasun hori frogatutzat emango da hiru urtetik beherako haurren
mendekotasun graduaren eta mailaren eskala aplikatuta balorazioa 1. gradu
moderatukoa baldin bada, gutxienez, apirilaren 20ko 504/2007 EDn ezarritakoari
jarraiki.


Minusbaliotasun gradua zehaztu ez bada, jaioberrien kasuan, nahikoa izango da
Osasun Zerbitzu Publikoak (OSP) edo ospitale publikoko edo pribatuko medikuak
(azken kasu horretan, OSPren bermea beharko du) minusbaliotasuna edo
minusbaliotasun posiblea txosten baten bidez adieraztea.
Erditze goiztiarren kasuan eta jaioberriak, baldintza klinikoren batengatik,
jaiotakoan ospitaleratzea behar baldin badu, atsedenaldia eteteko edo luzatzeko
aukera egongo da, ondorengo baldintzetan:
Atsedenaldia eteteko aukera egongo da, baita subsidioaren jasotzea eteteko
aukera ere, onuradunak hala eskatzen badu, amaren nahitaezko atsedenaldia
bukatutakoan, hau da, erditzearen ondorengo sei astetakoa. Ospitalean alta
emandakoan, berriz jasotzen hasteko aukera egongo da hartzeko geratzen zaion
epean.


Ama hiltzen bada, beste gurasoak baimena eteteko aukera izango du, baita
erditzearen ondorengo 6 asteetan ere.


Subsidioa ez da etengo berau jasotzeko epean kontratua iraungitzen bada edo
jarduerari uzten bazaio.
Ospitaleratzea 7 egunekoa baino luzeagoa baldin bada, iraupena luzatu egingo
da, jaioberriak erditzearen ondoren ospitalean ematen duen adina egunez, baina,
gehienez ere, beste 13 astez.


Luzapen hori onuradunak baimena etetea erabaki baldin badu ere egingo da,
aurreko puntuan adierazitakoari jarraiki.


Amari egokituko zaio epe gehigarri hori hartzea edo, amak hala erabakiz gero,
beste gurasoari, betiere, beharrezko baldintzak betetzen baditu eta
atsedenaldia hartzen badu.
EBEPn dauden pertsonentzat, baimenaren iraupena luzatu egingo da, jaioberriak
ospitalean ematen dituenak adina egun, baina, gehienez ere 13 astez, gutxieneko
ospitaleratze epea eta hori eragin duen arrazoia kontuan hartu gabe.


Atsedenaldia luzatzeari dagokionez, erditzearen ondoren jaioberriak ospitalean
jarraitu behar baldin badu, erditzearen ondorengo 30 egun naturaletan hasitako
ospitaleratzeak hartuko dira kontuan.


Erditze anitzetan aurreikusitako iraupenari, hala badagokio, seme-alaba
bakoitzaren minusbaliotasunagatik bi aste gehituko zaizkio, baita erditzearen
ondoren jaioberria ospitaleratuz gero dagokion luzapena ere. Hala ere, ezingo
dira seme-alabetako bakoitzaren ospitaleratzeak metatu, epe horiek aldi
berekoak baldin badira.
Seme-alaba hiltzen bada edo fetuak 180 egun baino gehiago dituenean hilda
jaiotzen bada, nahiz eta fetuak ez bete nortasuna eskuratzea dakarren Kode
Zibileko 30. artikulua, diru-laguntzaren iraupena ez da murriztuko, non eta
erditzearen ondorengo 6 asteak bukatutakoan amak ez badu lanpostura bueltatzea
eskatzen. Kasu horretan, amak egindako aukera indargabetu egingo da, beste
gurasoaren mesederako


Beste gurasoaren aldeko aukera:


Atsedenaldia amak bakarrik hartu ahal izango du edo, amak eskatuta, beste
gurasoak, biek lan egiten badute, amak erditu ondoren nahitaezkoa duen 6 asteko
atsedenaldiari kalterik egin gabe.


Bi gurasoek lan egiten badute, beste gurasoak subsidioa jaso ahal izango du,
betiere, amak, atsedenaldiaren hasieran, beste gurasoak erditzearen ondorengo
atsedenaldiaren zati zehatz eta jarraia hartzea aukeratzen baldin badu, dela
amarekin batera, dela haren ondoren.


Beste gurasoak emandako atsedenaldiaz gozatzen jarrai dezake, ama lanera
bueltatzeko aurreikusitako unean aldi baterako ezintasun egoeran bada ere.
Amak aukera ezeztatu ahal izango du, berau aplikatzea ezinezko egiten duten
gertaerak jazoz gero, adibidez: beste gurasoa falta izatea, gaixo egotea edo
istripu bat eduki izana, familia utzi izana, banaketa, genero indarkeria edo
antzeko kausak.
Erditzeen kasuan, bi gurasoek atsedenaldia partekatzen badute, edoskitze
naturaleko arriskuagatik ez da subsidiorik onartuko, epe horiek erabat agortu
ez badira, jasotzen dituen gurasoa edozein izanda ere.


Kasu horretan, amak beste gurasoaren alde egindako aukera baliogabetu egingo da
eta amak hartu beharko du geratzen den atsedenaldi epea, baldin eta lanera
itzuli ondoren, edoskitze naturalean arriskua baldin badago eta horrek lan
harremana etenarazten badu.
Amak lan edo jarduera anitzak baldin badauzka, beste gurasoari ematen dion
atsedenaldiaren zatiak bat etorri beharko du, utzitako egun kopuruari
dagokionez, bi lanetan edo jardueretan.
Atsedenaldia aldi berean hartuz gero, haien batura ezingo da 16 astekoa edo
luzatuz gero dagozkion aste kopurua baino handiagoa izan.
Behin beste gurasoa benetan epeaz gozatzen hasita, bete baino lehen hilko
balitz, amak gehienezko iraupena arteko epeaz gozatu ahal izango du, nahiz eta
berau aurretiaz lanera bueltatu.


         1.  Iraupena adopzio edo harrera kasuetan




16 aste etenik gabe, luzagarria:
2 aste gehiago adingabeko bakoitzeko, bigarrenetik aurrera, adopzio edo harrera
anitza denean.
Bi aste gehiago, adoptaturiko edo harturiko adingabearen baliaezintasuna dela-
eta, baliaezintasun hori % 33koa edo goragokoa denan. Bi gurasoek lan egiten
badute, laguntza jasotzeko epe osagarria interesatuek aukeratu bezala banatuko
da, hau da, batera edo batak bestearen atzetik, eta betiere, bien artean etenik
egin gabe.


Aldi horiek lanaldi osoko edo partzialeko lanaldiaren erregimenean balia
daitezke, enpresariak eta langileak aurretiaz hala adostuta.


Bi gurasoek lan egiten badute, atsedenaldiak interesdunek aukeratu bezala
banatuko dira, hau da, batera hartu ahal izango dituzte edo batak bestearen
atzetik, betiere ez badago bien arteko etenik eta ezarritako iraupenak
errespetatzen badira.


Atsedenaldia hartzen hasi bagara laguntzaren onuraduna hura osatu baino lehen
hiltzen bada, adopzioa edo harrera egin duen beste kideak baliatu ahal izango
du geratzen den atsedenaldia gehieneko iraupenera iritsi arte, betiere eskatzen
zaizkion baldintzak betetzen baditu eta dagokion atsedenaldia hartzen badu.


Adoptatutako edo hartutako semea edo alaba hiltzen bada, laguntza ekonomikoa ez
da murriztuko, salbu eta adopzioa edo harrera egin dutenek ez badute lanera
joatea eskatzen. Kasu horretan, atsedenaldia adopzioa edo harrera gauzatu duten
bi kideen artean banatua bazegoen, bietako batek baliatu ez duen zatia ez zaio
erantsiko besteak baliatu beharreko aldiari.




         1.  Lanaldi partzialeko modalitatea




Lan kontratua amatasunagatik, adopzioagatik, harreragatik edo aitatasunagatik
lanaldi osoz edota lanaldi partzialean eten ahal izango da. Lanaldi partzialean
baliatu ahal izateko baldintzak hauek dira, bai amarentzat, bai aitarentzat:


Enpresariaren eta kaltedun langilearen arteko adostasuna ezinbestekoa izango
da. Aitaren kasuan, lan egingo duen aldi partziala ezingo da izan lanaldi
osoaren % 50 baino txikiagoa.


Akordio hori atsedenaldiaren hasieran nahiz beranduago egin ahal izango da, eta
atsedenaldi osora edo horren zati batera luzatu ahal izango da, hurrengo
puntuko bigarren paragrafoan dagoenari kalterik egin gabe.


Amatasun baimenaren eskubidea (nola lanaldi osoan, hala partzialean) bi
gurasoetako, adoptatzaileetako zein hartzaileetako edonork baliatu ahal izango
du, eta atseden aldia elkarrekin edota batak bestearen ondoan baliatu ahal
izango lukete. Erditze kasuan, amak ezingo du lehenengo 6 asteetan baimen mota
hori erabili, nahitaezko atsedenaldian egongo baita.


Amatasun eta aitatasun baimena lanaldi partzialean baliatzeko, hurrengo arauak
hartuko dira kontuan:


Baimenaren iraupena, egiten den lanaldiaren arabera luzatuko da.


Baimena etenik gabe gauzatu beharko da. Adostu ondoren, enpresaburuaren eta
langilearen arteko beste akordio baten bidez soilik aldatu ahal izango da,
langileak proposatuta eta bere edo haurraren osasunarekin zerikusia duten
arrazoiengatik.


Amatasun edota aitatasun baimenak lanaldi partzialean irauten duen bitartean,
langileek ezingo dute aparteko ordurik sartu, ezohikoak eta presakoak diren
ezbeharrak eta bestelako kalteak saihestu edo konpontzeko beharrezkoak direnak
izan ezik.


Langileak zerbitzuak partzialki eskaintzen dituen denbora benetako lan
denboratzat hartuko da, gainerakoan lan harremana etenda mantenduz. Ez dira
kasu horretan aplikatuko LEko 12. art. lanaldi partzialerako ezarritako arauak.


Langileak langabezian dagoelako kotizaziopeko prestazioa jasotzen badu
(kotizaziopekoa) eta lanaldi partzialeko lanarekin kontabilizatzen badu,
amatasun edota aitatasun egoerara igarotzean (nola lanaldi osoan, hala
partzialean) langabeziagatik jasotzen duen prestazioa eten egingo zaio. Hala
biltzen du LGSSko 222.3 artikuluak..


Aitatasun eta amatasun baimenak bateraezinak izango dira hurrengo kasu hauekin:


Langileak Langileen Estatutuko 37. artikuluko 4. eta 4. bis ataletan zehazten
diren eskubideak aldi berean baliatzen baditu, ezta artikulu horretako 5.
atalean aipatzen den legezko zaintzagatik lanaldiaren murrizketa aldi berean
jasotzen badu ere.
Esandako legeak 46.3 artikuluan erregulatzen duen moduan, familiako kideak
zaintzeko eszedentzia hartzen duenean.


   1.  Prestazio ekonomikoa / Zenbatekoa
         1.  Laguntza ekonomikoa




Prestazioa dagokion oinarri-arautzailearen %100aren pareko diru-laguntza da.


Erditze multiplearen eta adin txikiko bat baino gehiago aldi berean adoptatu
edo etxean hartzen diren kasuetan, haur bakoitzeko diru-laguntza berezia emango
da bigarrenetik aurrera, lehenengo haurragatik jasotzen denaren parekoa,
erditze ondorengo 6 asteetan, edota, adopzioa edo harrera kasuetan, harreraren
erabaki administratibo eta juridikoaren ondoren edo adopzioa onartzen duen
ebazpen judizialaren ondoren.


         1.  Oinarri-arautzailea




               1.  Arau orokorra:


Oinarri arautzailea (OA) gertakizun arrunten ondoriozko ABEko prestaziorako
ezarritakoaren baliokidea izango da, eta atsedenaren hasiera-data hartuko da
erreferentziatzat.


Bi guraso, adoptatzaile edo hartzaileek hartzen badute, aldi berean edo bata
bestearen ondoren, atsedenaldia, bakoitzari dagokion prestazioa bere OAren
arabera zehaztuko da.


               1.  Lanaldi partzialean kontratatutako langileen kasuan:


Hauxe izango da eguneko OA: gertaera eragilearen aurreko 12 hilabeteetan
enpresan ziurtatutako kotizazio-oinarrien batura zati 365.


Langileak enpresan duen antzinatasuna txikiagoa bada, hauxe izango da eguneko
OA: ziurtatutako kotizazio-oinarrien batura zati haiei dagokien egutegi-egun
kopurua.


Prestakuntzarako kontratuen edo ikaskuntza-kontratuen kasuan / prestatzen ari
diren ikertzaileen kasuan:


OA Erregimen Orokorreko gutxieneko kotizazio-oinarria izango da,
prestakuntzarako eta ikasteko kontratua duen langilea bada.
OA Erregimen Orokorreko 1. taldeari dagokion gutxieneko oinarria izango da,
prestatzen ari den ikertzailea bada.


Artisten eta zezenketako profesionalen kasuan:


Hauxe izango da OA: gertaera eragilearen aurreko 12 hilabeteetako kotizazio-
oinarrien baturaren eta 365en arteko zatiketaren emaitzak emandako eguneko
batez bestekoa, edo ziurtatutako kotizazio-aldiaren eguneko batez bestekoa,
kotizazio-aldia urtebete baino gutxiagokoa bada.


Eguneko batez bestekoaren hileko konputua ezingo da inola ere izan unean-unean
langilearen lan-kategoriari dagokion gutxieneko kotizazio-oinarria baino
txikiagoa.


Aurreko ataletan aipatutakoa gorabehera, diru-laguntza INSSren behin-behineko
ebazpen bidez aitortu ahal izango da, sistemaren datu-base korporatiboetan
agertzen den kotizazio-oinarria kontuan hartuta.


Atsedenaldiaren aurreko hileko kotizazio-oinarria ez balitz behin-behineko
ebazpenean erabilitakoa izango, berriz kalkulatuko da prestazioa eta behin
betiko ebazpena emango da. Oinarria ez balitz aldatuko, behin-behineko ebazpena
behin betiko bihurtuko litzateke, hura eman denetik gehienez 3 hilabeteko
epean.


Atsedenaldia lanaldi partzialean hartzen bada:


OA murriztu egingo da lanaldiak izan duen murrizketarekiko alderantzizko
proportzioan.


Enplegu-aniztasun edo jardueren aniztasun kasuetan:


OA kalkulatuko da enpresa edo jarduera bakoitzari dagozkion kotizazio-oinarriak
zenbatuz, eta kotizaziorako indarrean dagoen gehienezko muga aplikatuz.


Salbuespen gisa, OA aldatu egingo da kasu hauetan:


Langileari dagokion erregimenean aplikatu dakiokeen gutxieneko kotizazio-
oinarria aldatzen bada, haren zenbatekoa eguneratzeko gutxieneko oinarri berri
hori indarrean sartzen den datatik aurrera.


Kotizazio-onarria handitu egin bada, soldatak igo egin direlako eragin
ekonomikoak atsedenaldia hasi baino lehenagoko data batera atzera eramaten
dituen lege-xedapen, hitzarmen kolektibo edo epai bat betez.


Diru-laguntza kalkulatzeko sistemaren datu-baseetan ageri den azken kotizazio-
oinarria hartu bada, eta horren ondoren, egiaztatu bada oinarri hori ez
datorrela bat atsedenaldia hasi aurreko hileko gertakizun arruntei dagokien
kotizazio-oinarriarekin.




         1.  Ospitaleratzeagatiko subsidioa etetea eta berriz hastea




Garaia baino lehenagoko erditzeetan eta, beste edozein arrazoiren ondorioz,
jaioberriak jaio ondoren ospitalean jarraitu behar badu, diru-laguntza berriz
hasten denean, adingabeari ospitaleko alta ematen diotenean, eten aurretik
ematen zen zenbateko bera jasoko da , salbu eta beharrezkoa bada oinarri
erregulatzailea aldatzea legez aurreikusitako kasuren bat gertatzen delako.


         1.  Amatasuna, aldi baterako ezintasuna eta kontratua amaitzea




Amatasunagatik izandako atsedenaldia amaitu arren, erditzaren ondorioz osasun
asistentzia behar duen eta lanerako ezinduta dagoen onuraduna:


Aldi baterako ezintasun egoeratzat hartuko da (ABE) ohiko gaixotasunak
eragindakoa.


Egoera horri dagokion diru-laguntza jasotzen hasiko da une horretan bertan,
eskatutako baldintzak biltzen baditu eta jarraitu ezinik badago.


Erditzearen aurretik hasitako ABE, baldin eta interesdunak amatasun atsedena
aukeratu ez badu:


ABE laguntza erditze une arte mantenduko da, eta interesdunak amatasun atsedena
hautatzeko aukera salbu utziko da beti. Erditze datatik aurrera hasiko da
amatasunagatiko atsedenaldia. Epe hori amaituta aldi baterako ezintasunak
jarraitzen badu, etendako zenbaketari berrekingo zaio, kontratua amaitu bada
ere.


Interesduna ABE egoeraren ondorioek eragindako luzapen aldian badago,
amatasunagatiko diru-laguntza ere jaso ahal izango du, erditzearen egunetik
aurrera, eskatzen zaizkion baldintzak betetzen baditu, eta ondorioen luzapen
egoeraren zenbaketa etengo da eta berriz ekingo zaio, hala badagokio,
amatasunagatiko laguntza amaitzen denean.


Ohiko edo lan arriskuetatik eratorritako aldi baterako ezintasuna,
amatasunagatik hartutako atsedenaldian bat batean etorritakoa:


Amatasunagatik hartutako atsedenaldian, ez da onartzen aldi bateko
ezintasunagatik laguntza jasotzeko eskubidea. Hori bukatzean, interesdunak
osasun asistentzia behar badu eta lanerako ezinduta badago, dagokion aldi
baterako ezintasuna jarriko da martxan, betiere, eskatutako baldintzak betetzen
dituenean.


Hala ere, aldi baterako ezintasun prozesua amatasunagatik laguntza jasotzen ari
den unean bitartean hasten bada aldi baterako lanaldian:


Bi laguntzak aldi berean jaso ahal izango dira. Oinarri arautzailea
amatasunagatiko diru-laguntzarekin bateratzen den lanaldi partzialeko egunak
kotizatzeko oinarriaren gainean kalkulatuko da. Norberaren konturako langilea
bada, ABEarengatiko diru-laguntzaren oinarri arautzailea, kasu horretan, % 50
murriztuko da.
Amatasunagatik emandako laguntza bukatzean, langileak aldi baterako ezintasun
egoeran jarraitzen badu, egoera horrengatik laguntza jasotzen jarraitu ahal
izango du lanaldi osoaren erregimenari dagokion zenbatekoan. Iraupena eta
ehunekoa kalkulatzeko, lanaldi partzialeko erregimenean egindako lanean,
medikuak baja emandako eguna hartuko da erreferentziatzat.


Amatasun egoerara igaro delako ohiko edo laneko kontingentziengatiko ABE egoera
eten zaion langilearen kontratua amaitzea:


Amatasunagatik hartutako atsedenaldia hasi ondoren, kontratua amaitzea:


Amatasunagatik jasotzen duen laguntza egoera hori bukatu arte jasoko da.
Atsedenaldia lanaldi partzialaren erregimenean hartzen duenean, amatasunagatik
emandako dirua bere osotasunean jasoko du, lan kontratua amaitzen den egunetik.


Beste gurasoa dagoeneko atsedenaldia baliatzen ari bada, lanaldi osoko edo
partzialeko erregimenean, dagokion diru-laguntzari eutsi egingo zaio jasotzen
ari den baldintza beretan.


Behin amaren amatasun-atsedenaldia bukatutakoan, ABE egoeran jarraituko balu,
etendako zenbaketa berriro jarriko da martxan eta hari dagokion diru-laguntza
ordainduko zaio, LGSS222.1 artikuluak dioena beteaz.


Amatasunagatik atsedenaldia hartu aurretik kontratua amaitzea, nahiz eta
langilea langabezia totalaren egoerara pasa ez eta kontribuzio mailako laguntza
ekonomikorik jaso ez, edo kontratua, amatasun egoeraren aurretik izandako aldi
baterako ezintasun egoeran amaitu:


Langileak amatasunagatik laguntza jasotzeko eskubidea du atsedenaldiaren lehen
egunetik, aurreko aldi baterako ezintasun egoera eta egoera horri zegokion diru
laguntza etenez, eta horren ordez, amatasunagatik dagokion diru laguntza jasoz.


Amatasunagatik laguntza jasotzeko eskubidea izango du, medikuak alta
emateagatik, aldi baterako ezintasun egoeraren amaieraren, eta amatasun
egoeragatik hartutako atsedenaldiaren hasieraren artean jarraitasunik ez
dagoenean, bai aldi baterako ezintasun egoeraren mediku alta eta amatasunagatik
hartutako atsedenaldiaren hasiera egun bera direnean, eta baita azken hori
aurrekoaren hurrengo egunean hasten denean ere.


Aitaren edo amaren kontratua amatasunagatik hartutako atsedenaldia hasi baino
lehenago amaitzen bada, kasu bakoitzari dagokion diru-laguntza bere osotasunean
jasoko da, eta atsedenaldia ezingo dute biek batera hartu lanaldi partzialeko
erregimenean.


Zerbitzuaren prestazioa edota jarduera berriz hasi ostean hasitako ABE,
interesa duenak amatasun-subsidioa jasotzea etetea aukeratu duenean garaia
baino lehen erditutako kasuan eta jaioberriak erditzearen ostean ospitalean
jarraitu behar duenean:


Aldi baterako ezintasun egoera, haurrari ospitaleko alta ematean eteten da, eta
ondorioz, amatasunagatik diru laguntza jasotzen hasiko da berriz.


Amatasunagatik diru laguntza jasotzen amaitzean, aldi baterako ezintasun
egoerak jarraitzen badu, horri dagokion diru laguntza jasotzen hasiko da
berriro.


Langilea amatasun egoeran dagoela kontratua amaitzea:


Amatasunagatik dagokion diru-laguntza jasotzen jarraituko du egoera hori bukatu
arte, eta ondoren, legezko langabezia egoerara pasako da, eta, beharrezko
baldintzak betetzen baditu, dagokion diru laguntza jasoko du.


Kasu horretan, langabeziagatiko kontribuzio mailako laguntza jasotzeko aldiari
ez zaio kenduko amatasun egoeran emandako aldia.


Osoko langabeziagatik laguntza jasotzen ari den eta amatasun egoerara pasatzen
den langilea:


Langabeziagatiko prestazioa eta Gizarte Segurantzarako kotizazioa etengo zaio
eta aitatasunagatiko prestazioa jasotzen hasiko da, bere Erakunde kudeatzaileak
kudeatuta.


Amatasunagatiko prestazioa iraungita, berriro langabezikoa hasiko da, jasotzeko
falta zen eperako eta eten zenean zegokion zenbatekoarekin.
   1.  Ukatzea, baliogabetzea eta etetea / Iraungitzea
         1.  Ukatzea, baliogabetzea eta etetea




Diru-laguntzarako eskubidea ukatu, deuseztatu edo eten daiteke, onuradunak
ondokoa egiten badu:


Laguntza lortzeko edo horri eusteko iruzur egiten badu.


Atsedenaldiaren denboraldian norbere kontura edo besteren kontura lan egiten
badu, salbu; lanaldi partzialeko amatasun laguntza jasotzen badu edo enplegu-
aniztasun eta jarduera-aniztasun kasuetan.


Diru-laguntza jasotzeko epea atsedenaldi denboraldiarekin bat etorriko da.
Atsedenaldia, zehazki, lanaldi partzialetik edo diru-laguntzarik eragiten ez
duten lanetatik edo jardueretatik kanpokoa izango da.




         1.  Iraungipena




Atsedenaldien gehienezko epemugak pasatzean.


Atsedenaldia aitak edo amak "bakarrik" izaten duenean, atsedenaldi osoa bete
baino lehen, diru-laguntzaren onuraduna borondatez lanera itzultzean . Erditze
kasuan, ama ezingo da lanera itzuli derrigorrezko atsedenaldiko 6 asteak pasatu
arte.


Aitak eta amak atsedenaldia aldi berean edo batak bestearen jarraian hartzen
dutenean eta gurasoetako bat edo biak lanera borondatez itzultzean atsedenaldi
osoa bete aurretik . Erditze kasuan, ama ezingo da lanera itzuli derrigorrezko
atsedenaldiko 6 asteak pasatu arte.


Kasu horretan, iraupen osoa betetzeko geratzen den zatiak beste gurasoak duen
laguntzaren iraupena luzatuko du, seme-alaben edo etxean hartutako adingabeen
heriotzaren kasurako ezarritakoa gorabehera, eta amak, erditzearen kasuan eta
amatasunaren atsedenaldiaren hasieran eskubidea beste gurasoaren alde
baliatzeko duen premia gorabehera.


Onuraduna hiltzean, legalki edo erregelamenduz ezarritako baldintzen arabera,
bizirik dagoen beste gurasoak gelditzen den atsedenaldia izaten jarraitu
dezakeenean izan ezik.


Onuradunak erretiroagatiko edo behin betiko ezintasunagatiko egoera
eskuratzeagatik, geratzen den atsedenaldiaren zatia beste gurasoak baliatzeko
eskubideari kalterik eragin gabe.


   1.  Kudeaketa / Eskaerak
         1.  Kudeaketa




Prestazioaren kudeaketa Gizarte Segurantzaren Institutu Nazionalari (INSS) edo
Itsasoko Institutu Nazionalari (ISM) dagokio, Itsasoko Langileen Erregimen
Bereziko langileak direnean.


Ezintasun maila zehazteko eskumena Autonomia Erkidegoetako organo eskudunena
izango da, eta Migrazio eta Gizarte Zerbitzuen Institutuko (IMSERSO) probintzia
Zuzendaritzarena Ceutan eta Melillan.


Sei urtetik gorakoen gizarte eta familiako txertaketa arazoak zehazteko
eskumena, adopzio edo harrera kasuetan, adingabekoen babeserako Erakunde
publikoarena izango da.


Familia ugaria dela erabakitzeko, Familia Ugarien Babeserako azaroaren 18ko 40/
2004 Legean ezarritakoa beteko da.


         1.  Ordainketa




Erakunde kudeatzaileak zuzenean ordainduko dio diru-laguntza onuradun
bakoitzari, eta hala badagokio, amak eta aitak berariaz baliaturiko epeetan;
ordainketa epea betetakoan egingo da.
Erditze, adopzio eta harrera multipleagatiko diru-laguntza berezia ordainketa
bakar batean emango da, erditzearen ondorengo sei asteak igarotakoan edo
harreraren ebazpen administratibo edo judiziala edo adopzioa onartzen duen
ebazpen judiziala eman eta sei astetara.
Diru-laguntza jasotzerakoan, haren zenbatekoari hauxe kenduko zaio:
Gizarte Segurantzari, langabeziari eta lanbide heziketari kotizatu denaren
langilearen ekarpenen batura, dagokienean, TGSS an sartzeko. Enpresaburuak
Gizarte Segurantzan bere kargurako egindako kotizazioari dagozkion ekarpenak
eta hala izanez gero bilketa bateratuaren kontzeptuak baino ez ditu ordaindu
beharko.
PFEZrekin atxikitua.


         1.  Kuoten hobaria




Langile, langile-bazkide edo elkarte-kooperatibetako langile-bazkide edo
norbere konturako edo autonomoen kotizazioari, amatasun, adopzio, harrera,
aitatasun, haurdunaldia bitarteko arrisku edo edoskitze naturala arteko
arriskuagatiko atsedenaldiak direla eta ordezkatuak izan direnak, irailaren 4ko
11/1998 Errege Dekretuak aipamena egiten dien hobaritutako interinitate-
kontratuen bidez, ondoko hau aplikatuko zaio:


Gizarte Segurantzarako enpresa kuotetan, lan-istripu eta laneko gaixotasunenak
barne, eta bilketa-bateratuko kuoten enpresa-aportazioetan %100eko hobaria
izango dute, berezko inoren konturako Gizarte Segurantzaren erregimenean diren
langileek.
%100eko hobaria, dagokion gutxieneko oinarri edo oinarri finkoari, Gizarte
Segurantzaren langile autonomoen erregimenean diren langileentzat derrigorrean
ezarri kotizazio-tasari dagokion kuota aplikatuta atera emaitza izango da.


Hobari hau ondoko kasuetan baino ez da aplikatuko: epealdian arrazoi hauengatik
jarduera eteten denean eta ordezkoaren interinitate- kontratua ematen denean,
beti ere etetearen gehienezko epearen mugarekin.


         1.  Eskubidearen aitorpena




               1.  Prestazio-eskaera:


Eskubidea onartzeko prozedura interesdunak eskatuta hasiko da, dagokion
Erakunde kudeatzailearen Zuzendaritza Probintzialari zuzendutako eskaeraren
bidez kokapen erregimenaren arabera.


Eskaera araututako ereduetan egingo da eta Administrazio Publikoen Araubide
Juridiko eta Administrazio Prozedura Erkidearen azaroaren 26ko 30/1992 Legearen
art. Herri Administrazioen eta Administrazio Prozedura Erkidearen azaroaren
26ko 30/1992 Legearen 70. artikulua, beharrezko dokumentuekin batera, seme-
alaba edo hartutako adingabe beren aitatasunagatiko diru-laguntza izapidetzeko
entregatu direnak izan ezik.


Zuzenean, horretarako arrazoiak, hasierako data eta onuradun bakoitzaren
atseden aldiaren aurreikusitako banaketa izan beharko ditu, baita enpresekin
lotutako datuak ere, besteren konturako langileez ariko bagina.


Erditze goiztiarretan subsidioak eteteko eskaera eta erditu ostean jaioberriak
erietxean egon behar duen kasuetan, amari edo aitari eman behar zaio onuraduna
denaren edo izango denaren arabera, laneko kontratua eten izana edo jarduera
laga izana egiaztatuta, baita adingabea erietxean sartzea egiaztatuta ere,
ospitaleak igorritako dokumentuaren bitartez.
Erakunde kudeatzaileak ofizioz has dezake prestazioa onartzeko prozedura,
horretarako datu nahikoak dituenean, eta interesdunari jakinarazi beharko dio
egoera hori eragin duen gertakizunaren ondorengo egunetik zenbatzen hasita 15
eguneko epean.


               1.  Ebazpena eta jakinarazpena:


Erakunde kudeatzaileko probintziako zuzendari eskudunak, zeineta eskakizuna
aurkeztu den , emango du berariazko ebazpena eta interesdunari jakinaraziko dio
30 eguneko epean, interesdunaren eskaera jasotzen denetik zenbaten hasita.


Izan ere, diru-laguntza aldi baterako ebazpen bidez onar daiteke, sistemaren
korporazioaren datu-baseetako azken kotizazio-oinarriaren arabera.
Atsedenaldiaren aurreko hilaren kotizazio-oinarria behin behineko
ebazpenekoaren berdina ez balitz, prestazioa berriro kalkulatuko da eta behin
betiko ebazpena igorriko da. Oinarriak aldatu ez balu, behin behineko ebazpena
indarrean sartuko da igorri eta 3 hileko epean.


Salbuezpen gisa, gertatu aurreko hilean enpresak jarduerari hasiera eman balio,
beharrezkoa izango da enpresaren ziurtagiria, non kalkuluetarako erabiliko den
kotizazio-oinarria azaltzen den. Era berean, langilea lanaldi partzialerako
badago kontratatuta, eta oinarri arautzailea kalkulatzerik ez dagoenean, edo
TGSS ren baimena duten enpresen kasuan, kuotak hurrengo hilaren ondoren
ordaindu ahal izango dira.


               1.  Preskripzioa:


Prestazioak jasotzeko eskubidea 5 urteko epean preskribatuko da, prestazioa
eragin duen gertaera jazo ondorengo egunetik aurrera zenbatuta, alde batera
utzi gabe aitorpenaren ondorioak eskaera egin aurreko hiru hilabeteetatik
aurrera ematen badira.


         1.  Amatasun txostena




Haurdun den langilea artatzen duen Osasun Zerbitzu Publikoko medikuak amatasun-
txostena luzatuko du honako kasu hauetan:


    * Langileak atsedena erditze-data baino lehen hasten duenean.
    * Seme-alaba, gutxienez amaren sabelean ehun eta laurogei egunez egon
      ondoren, hiltzen denean.


Amatasun-txostenak jatorrizkoa eta hiru kopia izango ditu:


    * Jatorrizkoa langileari emango zaio enpresan zazpi eguneko epean
      aurkezteko kopia batekin (besteren konturako langilea bada).
    * Beste kopia bat Osasun Zerbitzuen Ikuskaritzari edo dagokion Osasun
      Zerbitzu Publikoko organo baliokideari aurkeztuko zaio.
    * Azken kopia medikuaren eskuetan geratuko da.


Langilea erditu aurretik aldi baterako ezintasun egoeran badago medikuak, aldi
berean, medikuaren alta-agiria egin beharko dio amatasun egoeraren
hasieragatik.


Osasun Zerbitzu Publikoak Erakunde kudeatzaileari bidaliko dio amatasun-
txostena eta medikuaren alta-agiria haiek igorri ondorengo 5 egun naturaleko
epean.


         1.  Eskariarekin batera aurkeztu beharreko agiriak






AMATASUNEKO-AITATASUNEKO IZAPIDEAK EGITEKO BEHAR DIREN DOKUMENTUAK


(Konpultsatzeko kopia edo fotokopia konpultsatua erantsita daraman jatorrizkoa;
nortasun agirientzat jatorrizkoa erakustea nahikoa izango da)




               1.  KASU GUZTIETAN:


Eskatzaileen eta, egotekotan, legezko ordezkariaren identifikazioa, honako
indarreko dokumentu hauen bidez:


Espainiarrak: Nortasun agiri nazionala (DNI).
Atzerritarrek: Pasaportea, eta hala badagokio, beren herrialdeetan indarrean
den nortasun agiria eta NIE (Atzerritarren Identifikazio Zenbakia). Zenbaki
hori AEATk eskatzen du ordainketarako.
Legezko ordezkaritzaren egiaztagiria, horrela badagokio.
Inoren konturako langileak: enpresa-ziurtagiria, amatasunagatiko/
aitatasunagatiko lan-etetearen eguna zehaztuz, enpresak RED Sistemaren bitartez
ziurtagiri hori bidali ez badu.
               1.  AMATASUNA DENEAN


Jaiotzagatik:


    * Amatasun-txostena, dagokion Osasun Zerbitzu Publikoak igorritakoa, honako
      kasu hauetan:
          o Langileak atsedena erditze-data baino lehen hasten duenean.
          o Seme-alaba, gutxienez amaren sabelean ehun eta laurogei egunezegon
            ondoren, hiltzen
          o denean.
          o Familia-liburua edo, horren ordez, seme-alaba inskribatu izanaren
            ziurtagiria, datuok Erregistro Zibilean automatizatuta ez
            daudenean. Atsedena erditze-data baino lehen hasi bada, dokumentu
            hauek seme-alabaren erregistroa egin ondoren aurkeztuko dira.
          o Amak beste gurasoari atsedenaren zati bat lagatzen badio, inprimaki
            honen 5. orria bete eta aurkeztu beharko da. Gainera, funtzionarioa
            izaki Gizarte Segurantzaren Erregimen Orokorrean sartuta ez badago,
            ziurtagiri bat aurkeztu beharko da, bere lantokiko pertsonaleko
            sailak igorritakoa. Bertan, langilea zein egoera administratibotan
            dagoen eta amatasunagatik zein epe dagokion adierazi beharko da.
          o Amak Gizarte Segurantzan alta egitera behartzen ez duen jarduera
            profesionalen bat burutzen badu eta mutualitate edo profesionalen
            elkargo bateko kide bada, ziurtagiri bat aurkeztu beharko da.
            Bertan egiaztatu beharko da erditzeagatik ez duela inolako
            prestaziorik edo kalte-ordainik jaso, edozein epekoa, zenbatekokoa,
            izaerakoa edo erregimenekoa dela ere.
Adopzioagatik, harreragatik edo tutoretzagatik:


Adopzioa gauzatzen deneko ebazpen judiziala, edo harrera ematen deneko ebazpen
administratiboa edo judiziala, adopzio aurretikoa zein behin betikoa edo
sinplea, betiere azken kasuan iraupena urte baino gutxiagokoa ez denean, eta
nahiz eta harrerak behin-behinekoak izan. Harrera sinpleen kasuan, baliozkotzat
emango da hura arautzen duten autonomia-erkidegoetako erakundeen jakinarazpena.
6 urtetik gorako adingabekoak adoptatu edo hartzen diren kasuetan,
desgaitasunen bat badute Adinduen eta Gizarte Zerbitzuen Institutuaren
(Imserso) edo dagokion autonomia-erkidegoko eskumeneko erakundearen ziurtagiria
aurkeztu beharko da, adoptatutako edo hartutako umeak ehuneko 33 edo gehiagoko
minusbaliotasuna duela ziurtatuz. Bestela, adingabeak babesteko eskumeneko
entitate publikoaren ziurtagiria, adoptatutako edo hartutako umeak, beren
egoera pertsonalagatik edo atzerritik etorri izanagatik, gizartean edo familian
integratzeko zailtasun bereziak dituela ziurtatuz.
Hala dagokionean, familia-liburua edo, horren ordez, seme-alaba inskribatu
izanaren ziurtagiria, datuok Erregistro Zibilean automatizatuta ez daudenean.
Bi gurasoek lan egiten badute, eteteko aldia interesdunek hautatu moduan
banatuko da, eta aldi berean edo batak bestearen ondoren gozatu ahalko dute,
etenik gabeko epeetan. Horretarako, eskaera-agiri honen 5. orria bete behar da.


Nazioarteko adopzioa edo harrera:


    * Nazioarteko adopzioa denean eta adoptatuaren jatorrizko herrialdera
      gurasoen aurretiazko joan-etorria beharrezkoa denean, autonomia-
      erkidegoko erakunde eskudunak luzatutako dokumentazioa aurkeztu beharko
      da. Bertan, adopziorako edo harrerarako izapideen hasiera egiaztatu
      beharko da.
    * Atzerriko herrialde batean egindako adopzioa eta Espainiako kontsul
      bulegoan inskribatutakoa: Erregistroko inskripzio-egiaztagiria edo
      adopzioaren eraketa egiaztatzen duen dokumentua eta haren erregistroa.
    * Adopzioa eta helburu gisa adopzioa duen tutoretza, atzerriko estatu
      batean eraturikoa eta Espainian inskribatu gabekoa:
    * Adopzioa edo tutoretza egiaztatzen duen ebazpen administratiboa edo
      judiziala.
    * Adingabekoaren alde Espainiako kontsul bulegoak luzatu bisatua.
    * Adopzio hartzailearen egokitasun ziurtagiria, ebazpena edo aitorpena,
      Espainiako autoritate eskudunak luzatutakoa.
    * Eskatzaileak adopzioa Espainian gauzatzeko izapideak hasiak dituela
      egiaztatzen duen agiria edo, hala badagokio, adopzioa Erregistro Zibilean
      inskribatuko denekoa.
               1.  AITATASUNAREN KASUAN


Jaiotzagatik:


Familia-liburua edo, horren ordez, seme-alaba inskribatu izanaren ziurtagiria,
datuok Erregistro Zibilean automatizatuta ez daudenean.
Adopzio edo harreragatik:


Adopzioa edo tutoretza gauzatzen deneko ebazpen judiziala, edo harrera emateko
ebazpen administratiboa edo judiziala, adopzio aurretikoa zein behin betikoa
edo sinplea, betiere azken kasuan iraupena urtebetekoa baino gutxiagokoa ez
denean, eta nahiz eta harrerak behin-behinekoak izan. Harrera sinpleen kasuan,
baliozkotzat emango da hura arautzen duten autonomia-erkidegoetako erakundeen
jakinarazpena.
               1.  BESTELAKO DOKUMENTAZIOA


Eskatzaileen eta seme-alaben desgaitasunaren/mendekotasunaren kasuan:
Desgaitasunaren ziurtagiria, % 33 edo gehiagoko maila dagoela dioena
(kotizazioaren araberakoa ez den amatasuna luzatzen den kasuetan izan ezik,
horietan % 65 edo gehiagokoa izan behar da), Imserso-rena edo dagokion
autonomia-erkidegoko eskumeneko erakundearena.


Seme-alaben edo hartutako adingabeen desgaitasunen kasuan (hiru urtetik
beherakoak), Imserso-ren edo dagokion autonomia-erkidegoko eskumeneko
erakundearen ziurtagiria aurkeztu beharko da. Bertan adierazi beharko da
desgaitasuna ehuneko 33koa edo gehiagokoa dela, edota mendekotasun-maila
zehazteko balorazioan gutxienez 1. maila ertainekoa dela ziurtatu dela, hiru
urtetik beherako adingabeentzat ezarritako eskalaren arabera. Minusbaliotasun-
gradua zehaztu ez bada, jaioberrien kasuan, nahikoa izango da Osasun Zerbitzu
Publikoak edo ospitale publikoko edo pribatuko medikuak (azken kasu horretan,
Osasun Zerbitzu Publikoaren bermea beharko du) minusbaliotasuna edo
minusbaliotasun posiblea txosten baten bidez adieraztea.
Familia ugarien kasuan: Familia ugariaren titulua edo hura eskatu izanaren
ziurtagiria.
Guraso bakarreko familia ziurtatuta egongo da familia-liburuan guraso bakarra
badago. Bi guraso badaude, beste gurasoaren heriotza-agiria edo familia
abandonatu izanaren ebazpen judiziala aurkeztuko da.
Erditu eta berehala jaioberria ospitalean barneratuz gero eta horrek
atsedenaldia luzatzeko eskubidea ematen badu, ospitaleak igorritako dokumentua,
barneratze hori ziurtatuz. Bertan adierazi beharko dira jaioberria barneratzera
eraman duten egoera eta arrazoiak, baita horren hasiera- eta bukaera-datak ere.
                     1.  Lanaldi partzialeko erregimenean atsedena izanez gero:


Besteren konturako langileen kasuan, amatasun/aitatasun-atsedena izateko
eskubidea biltzen duen enpresariaren eta langilearen arteko hitzarmena, lanaldi
partzialarekin.
Norbere konturako langileen kasuan, interesdunaren dokumentua, jarduera
partzialki egiteko baldintzak biltzen dituena.
Langabeziari dagokion ordaindutakoaren araberako prestaziorik jasotzen ez duten
aldizkako langile finkoak: Kanpainen arteko aldian egondako jaiotza, adopzio
edo harrerentzako baldintza hori ziurtatzen duen dokumentua, prestazioaren
sortzapenari eragin gabe jarduera berriz hasten denean.
Ordainketa zuzen bidez prestazio bat jasotzen ari bazara (aldi baterako
ezgaitasunagatik edo haurdunaldiko arriskuagatik) Gizarte Segurantzako
Mutualitate Laguntzaile baten eskutik erakunde kolaboratzailearen ziurtagiria
ere aurkeztu beharko da, oinarri arautzailearen kalkuluarekin eta sorospena
jasotzeari utzi zitzaion datarekin.
Langabeziagatiko prestazioa jasotzen ari bazara: Estatuko Enpleguaren Zerbitzu
Publikoaren Ziurtagiria, prestazioa eten zen egunarekin.
Langile Autonomoen Erregimen Bereziko langileek (Norbere Konturako
Nekazaritzako Langileen Sistema Berezian sartutakoak eta ekonomikoki mendekoak
diren langileak salbu) jardueraren egoeraren aitorpena aurkeztu beharko dute
erakunde kudeatzaileak hala eskatzen badu.


Dokumentazio hau Gizarte Segurantzaren Informazio eta Arretarako edozein
Zentrotan aurkez daiteke, eta, ziurtagiri digitala baduzu, Gizarte
Segurantzaren Egoitza Elektronikoaren bitartez ere bai.


                                                                             32

