           Aitatasuna Aitatasuna_1 1Babestutako_egoerak_1 2Onuradunak_/_baldintzak_3 2.1_Lanaldi_partzialean_kontratatutako_langileen_kasuan:_3 2.2_Jardueren_aniztasuneko_kasuetan:_4 2.3_Enplegu-aniztasuneko_egoeretan:_5 3Pertsona_onuraduna_zehaztea_5 3.1_Erditze_kasuan:_5 3.2_Adopzio_edo_harrera_kasuetan:_5 4Altaren_pareko_egoerak_6 5Eskubidea_martxan_jartzea_/_Iraupena_7 5.1Eskubidearen_sorrera:_7 5.2Iraupena:_8 6Prestazio_ekonomikoa_/_Zenbatekoa_9 7Aitatasuna,_aldi_baterako_ezintasuna_eta_kontratua_amaitzea_9 7.1ABEa_aitatasuna_eten_aurretik_hasi_bada:_10 7.2Aitatasunagatik_hartutako_atsedenaldia_hasi_ondoren,_kontratua_amaitzea:_11 7.3Kontratua_aitatasun_atsedenaldia_hasi_aurretik_agortzen_denean:_12 8Ezeztapena_eta_etena_/_Agorpena_13 9Kudeaketa_/_Ordainketa_13 9.1Kudeaketa:_13 9.2Ordainketa:_14 10Eskubidearen_aitorpena_14 10.1Prestazio-eskaera:_14 10.2Ebazpena_eta_jakinarazpena:_15 10.3Preskripzioa:_15    1.  Babestutako egoerak     Egoera horiek direla eta hartutako atsedenaldietan, egoera babestutzat hartzen dira honako hauek:       * Seme/alaba baten jaiotza.       * Adopzioa     * Adopzio aurreko bizikidetzarako zaintzailearen delegazioa     * Aldi baterako familia-harrera     * Familia-harrera iraunkorra   Hori guztia Autonomia Erkidegoetako Kode Zibil edo lege zibil erregulatzaileen arabera, baldin eta, aldi baterako familia-harreraren iraupena ez bada urtebete baino gutxiagokoa, eta nahiz eta harrera horiek behin-behinekoak izan, honako hauena:       * 6 urtetik beherakoak.       * 6 urtetik gorako eta 18 urtetik beherako adin txikikoak izan, eta       ezgaitasunen bat dutenak, edo, direla haien baldintza eta esperientzia       pertsonalak, dela atzerritik datozelako, gizartean eta familian       txertatzeko arazo bereziak dituztenak, betiere horretarako eskumena duten       gizarte-zerbitzuek behar bezala ziurtatuta. Xede horrekin, ezintasunak %       33koa edo gehiagokoa izan beharko du.   Ez da kontuan hartuko adin txikikoaren adina, Gizarte Segurantzaren Erregimen Orokorrean txertatutako eta EBEPen aplikazio-eremuaren barnean hartutako pertsonak badira.   Juridikoki parekagarritzat hartzen dira atzerriko ebazpen judizialen edo administratiboen bidez aitortutako erakunde juridikoak, xede eta efektu juridikotzat adopziorako eta adopzio aurreko behin betiko harrerarako zein harrera arrunterako aurreikusitakoak dituztenak, eta, edozein dela ere haien izena, urtebete baino gutxiago irauten ez dutenak.   Lehen aipatutakoak ez diren beste familia-harrerarako modalitateak ez dira parekagarri izango.   Adin txikiko baten tutoretza pertsona fisiko batek izendatuta, legedia zibilaren arabera adin txikikoa adopzioan hartu ezin duen senide bat bada tutorea, betiere tutorea eta tutoretzapekoa elkarrekin bizi badira, adopzioan edo harreran hartutakoak betetzen dituen adin-baldintza berdinetan.      1.  Onuradunak / baldintzak     Aurreko atalean adierazitako seme-alaben jaiotzagatiko, adopzioagatiko edo adin txikikoa harreran hartzeagatiko atsedenaldiak hartzen dituzten besteren eta norberaren konturako langileak, barnean hartuta prestakuntzarako eta lanaldi partzialean kontratatuak, betiere baldintza hauek betetzen badituzte:   Gizarte Segurantzaren sistemako erregimenen batean afiliatuta eta alta emanda edo altaren pareko egoeran egotea. Gutxieneko kotizazio-aldi bat beteta izatea:       * 180 egun etenaldia edo atsedenaldia hasi aurreko 7 urteetan edo,       txandaka,     * 360 egun bere langile-bizitzan, aipatutako data baino lehen   Benetako kotizazio-aldi gisa hartzea:   Lan-kontratuaren iraungitze-datari irauten dion aitatasun-atsedenaldia, edo langabezia-prestazioa jasotzean hasten dena, benetako kotizazio-alditzat hartuko da erretiroagatiko, ezintasun iraunkorragatiko, heriotza eta bizirauteagatiko, amatasunagatiko eta aitatasunagatiko Gizarte Segurantzaren dagozkien prestazioak jasotzeko orduan.            1.  Lanaldi partzialean kontratatutako langileen kasuan:   Eskatutako gutxieneko kotizazio-aldia ziurtatzeko, 2013-08-04tik aurrera 11/ 2013 Errege Lege Dekretuan, abuztuaren 2koan, zehaztutako arauak aplikatuko dira, eta partzialtasunaren koefiziente globala azken 7 urteen gainean kalkulatuko da, edo, hala behar balitz, langile-bizitza osoaren gainean.   Etxeko langileen sistema bereziko langileak badira, 2012 eta 2018 urteen bitartean, sistema horretan lan egindako benetako orduak zehaztuko dira kontuan hartuta 27/2011 Legearen 39. xedapen gehigarrian, 2. atalean, 1., 2. eta 3. zenbakietan aipatutako kotizazio-oinarriak zati LPGEk finkatutako Erregimen Orokorreko gutxieneko orduko oinarriaren zenbatekoa ekitaldi horietako bakoitzerako.   Xede horrekin, ABEko, haurdunaldiko edo amagandiko edoskitzeko arriskuko eta amatasun- edo aitatasun-atsedeneko aldiek, zeinetan lanaldi partzialeko kontratuak dirauen, bai eta langabezia-prestazioa jasotzeko aldiek ere, mota horretako lan-harreman bat eten edo iraungi izanak zehaztutakoek, medikuaren bajaren, atsedenaren, etenaldiaren edo kontratuaren iraungitzearen aurreko aldiaren maila bera izango dute, hurrenez hurren.   Legez kotizatuen parekoak diren aldien zenbaketa, lanaldi partzialean lan egindako aldien ondorengoa, lan egindako azken aldia zenbatu bezala egingo da.   Aldi berean jarduera bat baino gehiago egiten bada lanaldi partzialean, jarduera bakoitzean ziurtatutako kotizazio-egun teorikoak batuko dira, nola enplegu-aniztasuneko hala jardueren aniztasuneko egoeretan, elkarrekiko konputua aplikatu behar denetan.   Ezingo da inoiz zenbatu zerbitzuak lanaldi osoan eginez gero legokiokeen kotizatutako egun kopurua baino gehiago.   Berezitasun horiek ez zaizkie aplikatuko lanaldi osoan kontratatuta egon arren amatasun-atsedena lanaldi partzialean hartzen duten langileei.   Langileek zuzenean ordaindu beharreko kuoten ordainketa eguneratuta izatea, nahiz eta prestazioa besteren konturako langileen erregimen batean kotizazioen elkarrekiko konputuaren ondorioz aitortu.   Xede horrekin, 2530/1970 Dekretuan, abuztuaren 20koan, 28.2 art.-an aurreikusitakoa ordaintzera gonbidatzeko mekanismoa aplikatuko da, prestazioa eskuratzeko unean edo hura hasten denean interesatua Gizarte Segurantzaren edozein erregimenetan dagoela.          1.  Jardueren aniztasuneko kasuetan: Gizarte Segurantzaren erregimen guztietan jaso daiteke diru-laguntza, baldin eta eskatutako baldintzak betetzen badira. Langileek erregimen bakar batean ziurtatzen badituzte prestazioa eskuratzeko baldintzak, diru-laguntza bakarra aitortuko da, erregimen horretan soilik ordaindutako kotizazioak konputatuta. Erregimen batean ere ez badira baldintzak betetzen, guztietan egindako kotizazioen zenbatekoak guztira zenbat diren ikusiko da, betiere gainjartzen ez badira, eta kotizazio-egun gehien ziurtatzen dituen erregimenean emango da diru-laguntza.          1.  Enplegu-aniztasuneko egoeretan:   Langileak enplegu guztietan jaso ahal izango du diru-laguntza, baldin eta dagokion atsedenaldia hartzen badu.      1.  Pertsona onuraduna zehaztea              1.  Erditze kasuan:   Eskubidea beste gurasoari bakarrik dagokio, zehaztutako baldintzak betetzen baditu eta hari dagokion etete edo baimena hartu badu.   Amak ez balu bere jarduera etendakoan amatasun laguntzak jasotzeko eskubiderik, jarduera arautzen duten arauak jarraituz, beste gurasoak jaso ahal izango du aitatasun diru-laguntza, amatasunekoarekin bateragarria dena, biak jasotzeko baldintzak betetzen baditu eta haiei dagozkien atsedenaldiak hartzen baditu.            1.  Adopzio edo harrera kasuetan:   Guraso batek bakarrik edukiko du eskubidea, interesatuen aukeran.   Baina, amatasun etena edo baimenaren aldia guraso batek bakarrik hartu duenean, eta, ondorioz, dagokion diru-laguntza batek bakarrik jaso duenean, aitatasun laguntza bestearen alde izango da, bete behar dituen baldintzak betetzen dituenean.   Gurasoa bat bakarra denean, edo adoptatzen edo hartzen duena bat denean, amatasun dirulaguntza jasotzen badu, ezingo du aitatasunekoa ere jaso.   Amatasun atsedenaldiak edo baimenak bien artean banatzen badituzte, aitatasun diru-laguntzaren onuradun baldintza amatasun diru-laguntzarekin bateragarria da, eskatzen diren baldintza guztiak betetzen dituenean onuradunak.   Ama atzerrian bizi denean eta seme-alaba espainiatik kanpo jaio denean, beste gurasoak jaso ahal izango du aitatasun diru-laguntza, baldintzak betetzen baditu eta atsedenaldia hartzen badu.      1.  Altaren pareko egoerak     Kontribuzio-mailako prestazioa sorrarazi duen langabezi osoko legezko egoera.   Kargu publikoa, ordezkaritzako kargu publikoa edo eginkizun sindikal probintzial, autonomiko edo estatukoak utzi eta hurrengo hilabetea, kargu- uzteak nahitaezko eszendentziako egoera edo egoera baliokidea eragin duenean eta denboraldi horretan eskatu behar denean lanera itzultzea.   Enpresak langilea lurralde nazionaletik kanpo eramatea.   Zezenketako artista eta profesionalentzat, beren kotizazioa arautzen duten arauak aplikatzeagatik kotizatzen dituzten egunak; egun horiek kotizatutako eguna eta alta-egoerakoak izango dira, zerbitzuak ematekoekin bat ez etorri arren.   Kontratua amaitu baino lehen gozatu gabeko ordaindutako urteko oporrei dagokien aldian langileak zuen egoera.   Genero-indarkeriaren biktima diren besteren edo beren konturako emakumezko langileen benetako kotizazioko aldiak, adopzio- edo harrera-kasuetan, amatasunagatiko diru-laguntza beste bikotekideak jasotzen duenean.   Gorte Nagusietako diputatu eta senatarientzat eta Europako Parlamentuko diputatuentzat Gizarte Segurantzarekin sinatutako hitzarmen berezia eta Parlamentuetako eta Autonomia Erkidegoetako Gobernuetako kideentzat sinatutako hitzarmen berezia, urriaren 13ko TAS/2865/2003 Aginduaren 11. eta 12. artikuluetan araututakoak.   Kontribuzio-mailako langabeziagatiko prestaziorik jasotzen ez duten aldizkako langile finkoen kanpainen arteko aldiak, jarduerari berriro ekitean prestazioa sortzeari kalterik egin gabe.      1.  Eskubidea martxan jartzea / Iraupena          1.  Eskubidearen sorrera:   Diru-laguntza jasotzeko eskubidea izango da etenaldia edo dagokion atsedena hasten den unetik, kasuan-kasuan aplika daitekeen legedian xedatutakoaren arabera.   LEren aplikazio-eremuaren barnean hartutako langileak:     * Seme-alaben jaiotzagatik legez edo hitzarmenez aurreikusitako atsedenaren       amaieratik hasi, edo adopzioa ematen duen ebazpen judizialetik hasi edo       harreraren erabaki administratiboa edo judiziala ematen denetik hasi, eta       erditzeagatiko, adopzioagatiko edo harreragatiko kontratuaren etenaldia       amaitzen den arte, edo     * Etenaldi hori amaitu eta berehala, betiere, edozein kasutan, dagokion       benetako atsedenaldia hartu bada. Erregimen Orokorrean txertatutako edo EBEPen aplikazio-eremuaren barnean hartutako pertsonak:     * Jaiotzatik, harreraren erabaki administratiboa edo judiziala ematen       denetik edo adopzioa ematen duen ebazpen judiziala ematen den unetik,       betiere aplikatu beharreko legeak ez baditu aurreikusten atsedenaldia       hartzeko beste baldintza batzuk.     * Salbuespen gisa, haurra goiztiarra izanez gero edo beste edozein arrazoi       dela eta ospitalean geratu behar badu, haurrak ospitaleko alta hartzen       duenean hasi daitezke diru-laguntza jasotzen. Enplegu-aniztasun edo jardueren aniztasun kasuetan:   Aitatasuneko diru-laguntzak aurreko paragrafoetan adierazitako edozein unetan hasi daitezke jasotzen; hortaz, aldi berean, bata bestearen ondoren edo une desberdinetan jaso daitezke.   Erditze kasuan, amak ez balu eskubiderik jarduera eten eta amatasun-prestazioa jasotzeko, jarduera hori arautzen duten arauen arabera, beste gurasoak legez edo hitzarmenez dagokion atseden ordaindua bukatu eta berehala jasoko du aitatasun-laguntza, eta horren ondoren, amatasun-laguntza.   Erditze kasuan, amak lanik egiten ez badu eta amatasun-atsedenik ez badagokio, uste izango da aitatasun-atsedenerako atseden horiek egon direla; hortaz, aitatasun-atsedena ama amatasun-atsedena hartzeko eskubidea duen langilea balitz bezala hartu ahal izango da.   Atsedenaldiak luzea badagokio, aitatasun-laguntza aldi gehigarri horiek amaitzean hasiko da, edo horiek amaitu baino lehen.   Amatasun-laguntza lanaldi partzialean jasotzen bada, aitatasun-laguntza jaso ahal izango da nola amatasun-laguntza bere osotasunean jasotzen den aldian hala hura iraungi eta berehala.   Ez da laguntza jasotzeko eskubidea aitortuko, seme-alaba edo hartutako adin txikikoa etenaldia edo atsedena hasi aurretik hiltzen bada. Diru-laguntza aitortu ondoren, ez da iraungiko, nahiz eta seme-alaba edo hartutako adin txikikoa hil.            1.  Iraupena:   Hartutako atsedenaldiaren parekoa izango da, baldintza hauetan:       * Etengabeko 13 egutegi-egun, bigarren seme-alabatik aurrera beste 2 egunez       luzatu daitezkeenak seme-alabako, erditzea, adopzioa edo harrera       anizkoitzak badira, betiere LEren 48 bis artikulua aplikatzea dagokien       langileak badira. Aldi horiek gozatzeak ez du loturarik amatasun-       atsedenaldia partekatuta hartzearekin.       * Etengabeko 15 egutegi-egun, seme-alaba baten edo gehiagoren jaiotza,       harrera edo adopzioagatiko aitatasun-atsedenean, bat etorriz EBEPen 49 c)       artikuluan Erregimen Orokorrean Estatutu horretan xedatutakoa aplikatzea       dagokien pertsonei buruz aurreikusitakoarekin.       * Etengabeko 20 egutegi-egun, aplikatu daitekeen legedia edozein dela ere,       jaiotza, adopzioa edo harrera familia ugari batean gertatzen bada, edo,       hori dela eta, familia familia ugari bihurtzen bada, edo familian aurrez       % 33ko edo gehiagoko ezintasuna duen pertsona bat badago.   Erditzea, adopzioa edo harrera anizkoitzak badira, beste 2 egunez luzatuko da seme-alaba bakoitzeko, bigarren seme-alabatik aurrera.   Iraupenaren luzapena bakarra da, eta ez dira pilatuko, adierazitako bi baldintza edo gehiago aldi berean gertatzen badira.   Familia ugaritzat hartzeko, familia ugariak babesteko 40/2003 Legean, azaroaren 18koan, xedatutakoa hartuko da kontuan.   Familiako kidetzat hartuko dira bi gurasoak eta bien seme-alabak, elkarrekin izandakoak izan edo ez, haiekin bizi direnak.   Etengabeko 20 egutegi-egun, aplikatu daitekeen legedia edozein dela ere, baldin eta jaiotako edo adopzioan hartutako seme-alabak, edo harreran hartutako adin txikikoak % 33ko edo gehiagoko ezintasuna badu.   Lanaldi osoan edo lanaldi partzialean hartu ahal izango da.      1.  Prestazio ekonomikoa / Zenbatekoa   Prestazioa dagokion oinarri-arautzailearen %100aren pareko diru-laguntza da.      1.  Aitatasuna, aldi baterako ezintasuna eta kontratua amaitzea   Onuradunak aitatasunagatiko atsedenaldia agortu duenean eta lan egiteko ezindua badago:   Aldi Baterako Ezintasun (ABE) egoeran dagoela onartuko da, eta une horretatik hasita, baldintzak betetzen baditu eta jarraitutasuneko soluziorik gabe, kontingentzia berriari dagokion diru-laguntza, eta egoera horren iraupena kalkulatzeko, aitatasun atsedenaldiak kontuan izan gabe.   Aitatasunagatiko atsedenaldian lan kontratua agortu izan balitz, interesatuak aitatasuneko prestazioa jasotzen jarraituko du, LGSS 222.2 artikuluaren arabera, langabeziko lege-egoerara pasako da orduan, eta horri dagokion langabeziko prestazioa jasoko du, kasu horretan, aipaturiko legean zehaztutako ABE prestazioa ere.            1.  ABEa aitatasuna eten aurretik hasi bada:   LE aplikatzen den eremuan, ABE prozesuek atsedenaldia hasi arte bere baldintzekin jarraituko dute. Aitatasunagatiko diru-laguntza jasotaskoan, aurreko ABEarekin jarraitzen bada, etendako zenbaketarekin hasiko da berriz, eta kontingentzia horri dagokion diru-laguntza ordainduko da.   EBEP aplikatzen den eremuan, ABE prozesuak eten egingo dira eta aitatasun baimenak hasiko dira semea edo alaba jaio denetik, bere ospitaleko alta egunetik, edo adoptatutako haurren zein hartutakoen inguruko administrazioaren edo epailearen erabakitik edo adopzioa ezartzen duen ebazpenetik. Baimen horiek bukatutakoan, oraindik ere ABE horrek jarraitzen duenean, etendako zenbaketarekin jarraituko da, eta kontingentzia horri dagokion diru-laguntza ordainduko zaio.   Interesatua GSLO-aren 131 bis 3 artikuluak arautzen duen ABE eraginen luzapenean balego, horretarako beharrezkoak diren baldintzak betetzen baditu, aitatasun prestazioa jaso ahal izango du, eta luzapenaren egoeraren zenbaketa etengo da. Berriz hasiko da, behar duenean, aitatasunagatiko diru-laguntza agortutakoan.   Aurreko paragrafoetan adierazitako kasuetan, ez da ezintasun iraunkorra dagoela adierazteko efektuei hasiera eman bazaie, prozedura hori geldituko. Ezintasun horren ondoriozko pentsioa jasotzeko eskubideak aitatasunagatiko diru-laguntza agortuko du, pentsioaren eragin ekonomikoak finkatzeko, ABEagatiko diru- laguntzarekin zerikusia duten arauak aplikatzea saihestu gabe.   ABEa kontratuaren edo jardueraren etenean edo aitatasun baimenan zehar gertatu denean:   Hurrengo paragrafoko kasuan ezik, ez dira kontingentzia arrunten edo lan kontingentzien ABE gisa onartuko aldi horretan gertatutakoak.   ABE prozesua hasten denean, kontingentzia edozein delarik ere, aitatasunarengatiko diru-laguntza jasotzen den bitartean, lanaldi partzialeko erregimenean:   Bi prestazioak aldi berean jao ahal izango dira, aplikatu behar zaion araudi juridikoaren arabera. Oinarri arautzailea aitatasunagatiko diru-laguntzarekin zenbatzen ari den lanaldi partzialeko egunak kotizatzeko oinarriaren gainean kalkulatuko da. Besteen konturako langilea bada, ABEarengatiko diru-laguntzaren oinarri arautzailea, kasu horretan, %50 murriztuko da. Amatasunagatik emandako laguntza bukatzean, aitak edo amak aldi baterako ezintasun egoeran jarraitzen badu, egoera horrengatik laguntza jasotzen jarraitu ahal izango du lanaldi osoaren erregimenari dagokion zenbatekoan. Iraupena eta ehunekoa kalkulatzeko, lanaldi partzialeko erregimenean egindako lanean, medikuak baja emandako eguna hartuko da erreferentziatzat.   Iraupena eta ehunekoa kalkulatzeko, lanaldi partzialeko erregimenean egindako lanean, medikuak baja emandako eguna hartuko da erreferentziatzat:            1.  Aitatasunagatik hartutako atsedenaldia hasi ondoren, kontratua             amaitzea:   Aitatasunagatik jasotzen duen laguntza egoera hori bukatu arte jasoko da. Kontratua lanaldi partzialaren erregimenean hartzen duen atsedenaldian agortzen denean, aitatasunagatik emandako dirua bere osotasunean jasoko du, lan kontratua amaitzen den egunetik.   Aitatasunagatiko diru-laguntza bukatutakoan, ABE egoerak jarraitzen badu, etenik gabeko zenbaketarekin hasiko da berriz eta hari dagokion diru-laguntza ordainduko da, LGSSren 222.1 artikuluak dioenaren arabera.            1.  Kontratua aitatasun atsedenaldia hasi aurretik agortzen denean:   Langileak aitatasunagatik laguntza jasotzeko eskubidea du atsedenaldiaren lehen egunetik, aurreko ABE egoera eta egoera horri zegokion diru laguntza etenez, eta horren ordez, aitatasunagatik dagokion diru laguntza jasoz. Aitatasunagatik laguntza jasotzeko eskubidea izango du, medikuak alta emateagatik, aldi baterako ezintasun egoeraren amaieraren, eta aitatasun egoeragatik hartutako atsedenaldiaren hasieraren artean jarraitasunik ez dagoenean, bai aldi baterako ezintasun egoeraren mediku alta eta aitatasunagatik hartutako atsedenaldiaren hasiera egun bera direnean, eta baita azken hori aurrekoaren hurrengo egunean hasten denean ere.   Langilea aitatasunaz gozatzen ari bada eta egoera honetan denean lan-kontratua iraungitzen bada:   Aitatasunagatik dagokion diru-laguntza jasotzen jarraituko du egoera hori bukatu arte, eta ondoren, legezko langabezia egoerara pasako da, eta, beharrezko baldintzak betetzen baditu, dagokion diru laguntza jasoko du.   Kasu horretan, langabeziagatiko kontribuzio mailako laguntza jasotzeko aldiari ez zaio kenduko aitatasun egoeran emandako aldia.   Osoko langabeziagatik laguntza jasotzen ari den eta aitatasun egoerara pasatzen den langilea:   Langabeziagatiko prestazioa eta Gizarte Segurantzarako kotizazioa etengo zaio eta aitatasunagatiko prestazioa jasotzen hasiko da, bere Erakunde kudeatzaileak kudeatuta.   Aitatasun prestazioa iraungita, langabeziagatiko prestazioa berriro ere jasoko du. Berau, jasotzeko falta zen epean eta iraungipenaren unean zegokion zenbatekoan jasoko da.      1.  Ezeztapena eta etena / Agorpena Diru-laguntza jasotzeko eskubidea ukatu, ezeztatu edo eten ahal izango da amatasun laguntzarentzat zehaztutako arrazoi berberengatik.   Subsidioa ondoko arrazoiengatik buka daiteke:       * Zehaztutako epeak igaro direlako.     * Lanera nahi izan delako baimenak iraungi aurretik itzuli delako.     * Onuradunak erretiro pentsioa edo ezintasun iraunkorra hartu duelako.     * Onuraduna hiltzea     * Adopzioa edo harrera bukatu delako.   Seme-alaba edo hartutako adin txikikoa hiltzen bada diru-laguntza jasotzen den bitartean, ez da diru-laguntza etengo; etetea edo baimena hasi aurretik hiltzen bada, ez da lagutzarik jasoko.      1.  Kudeaketa / Ordainketa          1.  Kudeaketa:   Prestazioaren kudeaketa Gizarte Segurantzaren Institutu Nazionalari (INSS) edo Itsasoko Institutu Nazionalari (ISM) dagokio, Itsasoko Langileen Erregimen Bereziko langileak direnean.   Adopzio eta harrera kasuetan, 6 urte baino gutxiagoko haurren minusbaliatasun maila zehaztea jarduteko mugak eta minusbaliatasuna kalifikatzeko eginkizuna besterendu zaien erkide autonomoetako organo eskudunei eta Ceuta eta Melillako Migrazio eta Gizarte Zerbitzuetako (IMSERSO) zuzendaritza probintzalei dagokie, betiere adingabearen ohiko bizilekua zein den kontuan izanik.   6 urtetik gorakoen gizarte eta familiako txertaketa arazoen zehaztapena, adopzio edo harrera kasuetan, adingabekoen babeserako Erakunde publikoaren eskumena izango da.            1.  Ordainketa:   Erakunde kudeatzaileak egingo du, zuzenean, eta enpresen adetik kudeaketan kolaboratzeko modurik ez da egongo.   Ordainketa bakarrean ordainduko da, atsedenaldia edo hari dagokion baimena oraindik bukatu ez denean ere.   Diru-laguntza jasotzerakoan, haren zenbatekoari hauxe kenduko zaio:   Gizarte Segurantzari, langabeziari eta lanbide heziketari kotizatu denaren langilearen ekarpenen batura, dagokienean, TGSS an sartzeko. Enpresaburuak Gizarte Segurantzan bere kargurako egindako kotizazioari dagozkion ekarpenak eta hala izanez gero bilketa bateratuaren kontzeptuak baino ez ditu ordaindu beharko.   IRPFrekin atxikitua.      1.  Eskubidearen aitorpena          1.  Prestazio-eskaera:   Eskubidea onartzeko prozedura interesdunak eskatuta hasiko da, dagokion Erakunde kudeatzailearen Zuzendaritza Probintzialari zuzendutako eskaeraren bidez kokapen erregimenaren arabera. Eskaera eredu normalizatuetan formalizatu beharko da eta 1992ko azaroaren 26ko 30/1992 Legearen 70. art. xedatutako baldintzak eta datuak bildu beharko ditu eta beharrezko agiriekin batera aurkeztu beharko da. Aipatutako legea Administrazio Publikoen eta Administrazio Prozedura Komuneko Erregimen Juridikoarena da.   Haren arrazoia zehaztu beharko da, etena edo baimena zein egunetan hasi den, eta enpresaren datuak, besteen konturako langileen kasuan.   Eskakizunarekin batera eskatutako dokumentuak bidaliko dira, hartutako seme- alaben edo adin txikikoen amatasun diru-laguntza tramitatzeko erabili direnak ezik.   Erakunde kudeatzaileak ofizioz has dezake prestazioa onartzeko prozedura, horretarako datu nahikoak dituenean, eta interesatuari jakinarazi beharko dio egoera hori gertakizun kausatzailearen ondorengo egunetik hasita 15 eguneko epean.            1.  Ebazpena eta jakinarazpena:   Eskaera aurkeztu den Erakunde kudeatzailearen probintziako zuzendari eskudunak erabakiko du eta jakinaraziko du 30 eguneko epean, interesdunaren eskakizuna jaso zenetik zenbatzen hasita, diru-laguntza jasotzeko eskubidea duen edo ez.   Hala ere, diru-laguntza behin behineko ebazpen bidez onartu ahal izango da, sistemako enpresaren datu-baseetako kotizazio oinarriekin, atsedenaldiaren aurreko hilean kontingentzia arruntengatiko kotizazio oinarri berberetan sartu ez bada, eta orduan ebatziko da behin betiko.   Salbuezpen gisa, gertatu aurreko hiean enpresak jarduerari hasiera eman balio, beharrezkoa izango da enpresaren ziurtagiria, non kotizazio-oinarria azaltzen den, kalkuluetarako erabiliko dena. Era berean, langilea lanaldi partzialerako badago kontratatuta, eta oinarri arautzailea kalkulatzerik ez dagoenean, edo TGSS ren baimena duten enpresen kasuan, kuotak hurrengo hilaren ondoren ordaindu ahal izango dira.            1.  Preskripzioa:   Prestazioak jasotzeko eskubidea 5 urteko epean preskribatuko da, prestazioa eragin duen gertaera jazo ondorengo egunetik aurrera zenbatuta, alde batera utzi gabe aitorpenaren ondorioak eskaera egin aurreko 3 hilabeteetatik aurrera ematen badira.                                                                              15 
