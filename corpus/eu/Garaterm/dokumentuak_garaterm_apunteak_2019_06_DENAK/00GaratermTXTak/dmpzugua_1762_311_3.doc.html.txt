







   1. kontu-ikuskaritzari buruzko oinarrizko araudia
         1. Kontu-Ikuskaritzaren hastapenak.
                            1951.ko Sozietate Anonimoei buruzko Legea
Kontuen ikuskaritza independientea den auditore batek egina, 1951.ko Sozietate
Anonimoei buruzko Legean erregulatzen da lehenengo aldiz Espainian.
1951. ko Sozietate Anonimoei buruzko Legeak zioenez, bazkideen Batzar nagusiak
aukeratutako akziodunek egin behar zuten kontabilitatearen kontrola. “Kontuen
akziodun zentsoreak” deitzen zitzaien. “Kontuen akziodun zentsore” hauek, nahi
bazuten, kontabilitatean aditua zen pertsona baten laguntza eska zezaketen,
baina borondatezkoa zen. Kontuen zentsore izendatuak izateko bete behar
zituzten baldintzei dagokionez, administrazio kontseiluaren kide ez izatea
bakarrik galdatzen zitzaien (administratzaileak, sozietate baten
kontabilitatearen erantzuleak baitira. Ulergarria da kontuen zentsoreak,
kontrolatzaileak direnak, administratzaile ez izatea, azken hauek kontrolatuak
baitira). Baina ez zegoen beraien independentzia ziurtatuko zuen
bateraezintasun sistema bat eta enpresen kontabilitatean eta ekonomian
prestakuntza egoki bat ziurtatuko zuen akziodun horiek bete beharreko
baldintzarik (ez zuten zertan azterketarik gainditu behar eta ez zitzaien
prestakuntza teknikorik galdatzen).
Hala ere, guztiok ados egongo gara “kontuen akziodun zentsoreak” ez direla
benetako auditoreak. Sistema honek ez zuen gehiegi balio, ez bait zuen benetako
auditore batek izan behar duen seriotasuna, independentzia eta prestakuntza
ziurtatzen.
“Kontuen zentsore-juratua” izeneko profesional independiente baten izendapena
(gaur egungo benetako auditore baten izendapena), kontuen akziodun zentsoreen
izendapenean, bazkideen botua ahobatekoa ez zen kasurako, zegoen legean
aurrikusita. Gutxiengoak, kapital despoltsatuaren ehuneko 10a bazuen, “Kontuen
zentsore-juratua” izenda zezakeen.
1951. ko Sozietate Anonimoei buruzko Legea.- “Los accionistas censores, que no
podrán pertenecer al Consejo de Administración, serán designados en número de
dos propietarios y dos suplentes por la Junta general en que se aprueben las
cuentas del ejercicio anterior (…). Si el voto de los accionistas no fuese
unánime en la designación de los censores, podrán ser nombrados por la minoría
otro efectivo y su suplente, siempre que aquella minoría represente, al menos,
la décima parte del capital social desembolsado. Los nombramientos de estos
últimos censores, que se decidirán por el mayor número de votos dentro del
aludido grupo minoritario, habrán de recaer necesariamente en miembros del
Instituto de Censores Jurados de Cuentas, no accionistas (…).
“Kontuen zentsore juratua”-ren izendapena da Espainiako Zuzenbidean benetako
ikuskaritzaren sorrera. Sistema honi egin zaion kritikarik handiena, ohizkoa
izan beharko lukeena salbuespen bezala azaltzea da. Gainera, gutxiengoak
erabaki beharko du benetako auditore baten izendapena nahi duen ala ez eta,
gainera, gutxiengoa lortzea askotan oso zaila da.
                       VIII Direktiba espainiar Zuzenbidean sartzea, Kontu
                              ikuskaritzari buruzko Legearen bidez
Espainia Europako Erkidegoan sartu zenean, Espainiako legeriarentzat oso
garrantzitsua izan zen.
Europar Batasunak Sozietateen Zuzenbideari buruzko zenbait Direktiba egin
zituen, Europar Batasuneko kide diren estatu desberdinen sozietateei buruzko
legeak bateratzeko asmoz. Direktiba hauek, kontuen ikuskaritzaz arduratzen dira
zenbait alditan. Hauen artean, hurrengoak ditugu: IV Direktiba, urteko kontuei
buruzkoa, bere 51. artikuluan, urteko kontuak ikuskatzeko obligazioa jartzen
duelarik; VII. Direktiba (IV. Direktiba osatzen du), kontu bateratuei buruzkoa,
bere 37. artikuluan kontu bateratuak egitera behartuta dauden sozietate taldeen
kontuak ikuskatzeko obligazioa jartzen du; eta VIII. Direktiba, kontuen
ikuskaritzaz oso osorik arduratzen da.
Art. 51 de la IV Directiva de sociedades.- Las cuentas anuales de las
sociedades serán auditadas por una o varias personas habilitadas por los
Estados miembros para realizar auditorías legales de documentos contables
(...). Los auditores legales deberán además emitir una opinión respecto a la
concordancia o no del informe anual de gestión con las cuentas anuales del
mismo ejercicio.
Art. 37 de la VII Directiva de sociedades.- Las cuentas consolidadas de las
empresas serán auditadas por una o varias personas habilitadas por el Estado
miembro por cuyo derecho se rija la empresa matriz para realizar la auditoría
de documentos contables
Estatuek beren legerietan barneratu dituzte Direktibetako arauak. Honela,
lehenengo VIII. Direktiba 1988.ko Kontuen ikuskaritzari buruzko Legearen bidez
sartu zen espainiar zuzenbidean (Kontu-ikuskaritzari buruzko Legea, batez ere,
VIII. Direktiban inspiratuta dago).
Europar Batasuneko Estatuek legeri desberdinak dituzte. Direktiba bat egiten
denean, Batasuneko kide diren Estatuak beraien legeria Direktiba horretara
adaptatu behar dute eta beraien legeriak Direktiba berdinera adaptatzen
direnean, Estatu guztien arauak bateratu egiten dira.
            3.2. Kontuen ikuskaritzari buruzko oinarrizko arauak.
Espainian, kontuen ikuskaritzari buruzko oinarrizko araudia hurrengoa da:
    * Kontuen ikuskaritzari buruzkoTestu bateratuaonartzen duen, uztailaren
      1eko 1/2011 Dekretu Legegilea.KONTU IKUSKARITZARI BURUZKO LEGEA
    * Urriaren 31ko 1517/2011,Kontuen ikuskaritzari buruzko Testu bateratua
      garatzen duen Erreglamendua.KONTU IKUSKARITZARI BURUZKO LEGEA GARATZEN
      DUEN ERREGLAMENDUA
    * IKUSKARITZAKO ARAU TEKNIKOAK.
Ikuskaritzarako arau teknikoek auditoreak bere funtzioen jardueran nahitaez
jarraitu beharrekoprintzipio eta baldintzen multzoa osatzen dute, baita iritzi
teknikoa adierazteko burutu beharreko ekintzen oinarria ere. Bere lanak egitean
auditoreak jarraitu beharreko metodologia eta irizpideak dira. Arau tekniko
hauek ez dira, izatez, legezko arauak. Izaera profesionaleko arauak dira.
Auditoreek, ikuskaritzarako arau teknikoak bete behar dituzte obligazioz. Arau
tekniko hauen obligaziozko izaera hori, beste arau batzuren artean, Kontuen
ikuskaritzari buruzko Legearen 6. artikuluan dator. Artikulu honek dioenez,
ikuskaritza lanak ikuskaritzarako arau teknikoetan ezarritako baldintzak eta
formaltasunak kontuan hartuz egin beharko dira.
Ikuskaritzarako arau teknikoak Auditoreen errepresentagarri diren Korporazioek
eratu, egokitu eta berrikusiko dituztezten arren (beraien iniziatibaz edo
KKII.ak eskatuta) ez dute baliorik izango Kontabilitate eta Kontu-ikuskaritza
Institutuak bere aldizkariean (BOICAC) argitaratzen dituen arte (publikoari
ikusgai jarri ondoren Korporazioen eratutako arau teknikoaren aldaketak proposa
ditzazke.
Arau tekniko garrantzitsuena Kontabilitate eta Kontuen Ikuskaritza Institutuak
1991ko apirilaren 15ean onetsitakoa da. Institutuaren laugarren Aldizkarian
argitaratu zen. Hiru zati ditu:
1.- Izaera orokorreko arau teknikoak. Arau hauek auditorearen baldintza
pertsonalak eta profesionalak eta kontuen ikuskaritzan jardutean jarraitu
beharreko irizpideak erregulatzen dituzte (independentzia, prestakuntza
teknikoa, gaitasun profesionala, erantzukizuna, sekretua, ordainsariak...).
2.- Lanean jarduteko arau teknikoak. Berrikuspen objetu diren kontabilitate
egintzei aplikatu beharreko ikerketa teknikak erregulatzen ditu.
3.- Txostenei buruzko arau teknikoak. Ikuskaritza txostena egiteko kontuan izan
behar diren printzipioak adierazten ditu eta, kasu bakoitzean, egin beharreko
txosten mota.
Gainera auditoreek egiten dituzten lan berezietarako Arau teknikoak daude.
Europar Batasunaridagokionez, kontu-ikuskaritza gaian oinarrizko araua 2006.ko
maiatzaren 17koVIII DIREKTIBAda (Direktiba honek 1984.ko apirilaren 10eko
lehenengo VIII Direktiba derogatu zuen).
Momentu honetan, IV. eta VIII. Direktibak derogatuko dituzten urteko kontuei
eta kontu bateratuei buruzko Direktiba berri baten proposamena dago, bi gaiak
Direktiba bakar batean erregulatuko dituena. Interes publikoko entitateak
ikuskatzeko baldintzei buruzko Erreglamendu Proposamen bat martxan dago. Baita
ere, 2006.ko VIII. Direktiba aldatuko duen Direktiba proposamen bat.
         1. Kontuak ikuskatzera behartutako enpresak.
Kontuen ikuskaritza egitera behartuta dauden enpresa edo erakundeak hurrengo
egoeraren batean daudenak dira:
a) Merkatu erregulatuetan negoziagarriak diren baloreak jaulkitzen dituzten
entitateak.
b) Eskaintza publikoan obligazioak jaulki dituztenak.
Obligazioak sozietateak jaulkitako tituluak dira. Titulu horien harpidetzan
interesatuta dauden pertsonak titulu horiek harpidetu ditzakete eta jaulkipen
momentuan obligazioak duen prezioa ordaindu. Obligazioa harpidetu duen
pertsonak (obligazioduna deitzen zaio) sozietateari mailegu bat egin diola esan
daiteke, eta ordainean, pertsona horrek, interes batzu jasotzeko eskubidea eta
hitzartutako denboran obligazioen amortizaziorako (obligazioaren balioa
jasotzeko eskubidea) eskubidea izango du.
c) Enpresaren ohizko jarduera finantza bitartekaritza izatea eta finantza
enpresak (Bankuak, Aurrezki Kutxak, Baloreen Agentzia eta Sozieateak…).
d) Enpresaren objetu soziala Aseguruarekin erlazionatuta egotea.
e) Subentzioak edo laguntzak jasotzea, edo Estatuarentzat zein edozein erakunde
publikorentzat lanak, prestazioak, zerbitzuak burutu edo ondasunak hornitzea.
Honen helburua, diru publikoa jasotzen duten pertsonak kontrolatzea da.
Subentzio edo laguntzen kasurako, Administrazioarengandik edo Europar
Batasunarengandik 600.000 euroko subentzio edo laguntza jaso duten enpresek,
subentzioa jaso zuten ekitaldia eta subentzioak inbertitu zituen ekitaldiak
ikuskatu behar dituzte (Erreglamenduaren 2.º Xedapen gehigarria).
Administrazio publikoari 600.000 eurogatik obrak, hornidurak, kontsultoria edo
zerbitzuak egin dizkioten enpresak, kopuru horrek enpresaren urteko negozio
zifraren ehuneko 50a baino gehiago suposatzen duenean, bere kontuak ikuskatu
beharko ditu (Erreglamenduaren 3.º Xedapen gehigarria).
f) Balantze laburtua aurkeztu ezin dutenak. Balantze laburtua aurkeztu
dezakete, ekitaldia ixterakoan,bi urte jarraietan, gutxienez, ondoren
adierazitako baldintza horietako bi betetzen dituzten sozietateak:
- Aktiboaren kontusailek guztira 2.850.000 euro ez gainditzea.
- Negozioetako urteko zifraren zenbateko garbiak 5.700.000 euro ez gainditzea.
- Ekitaldian zehar enplegatutako langileen batazbestekoak 50 ez gainditzea.
Podrán formular balance abreviado respecto de las cuentas del segundo ejercicio
en el que se den estas circunstancias.
Balantzea laburtua aurkez dezakete, baldintza horiek betetzen dituzten bigarren
ekitaldiko urteko kontuei dagokionez.
Balantze laburtua, ohizko balantzea (legeak galdatzen dituen banakapen guztiak
dituen balantze osoa) baino balantze laburragoa eta sinpleagoa da. Banakapen
guztiak dituen balantze bat konplexuegia eta kostu gehiegikoa izan daiteke
sozietate txiki batentzat eta balantze laburtu bat, xehetasun gutxiago
dituenez, arinagoa izango da enpresa txiki batentzat.
Sozietate batek balantze laburtua aurkezteko posibilitatea izanik xehetasun
guztiak dituen balantze bat egiten badu, hala ere, ez ditu zertan bere urteko
kontuak ikuskatu behar, legeak dioenez, balantze laburtua
aurkeztudezaketenakbaitira ikuskaritzatik aske gelditzen direnak.Desberdina da
balantze laburtua aurkeztu ahal izatea eta ez aurkeztea.

4

