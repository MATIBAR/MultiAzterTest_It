              4. KONTUen AUDITORIAREN KONTZEPTUA ETA OINARRIAK.          1. 4.1. aurretiko gogarteak. Kontuen auditoriaren kontzeptua azaldu aurretik, interesgarria litzateke kontuen auditoriarekin babestu nahi diren interesak zeintzu diren jakitea.Interes hauek asko eta jatorri desberdinekoak dira. Laburpen gisa hurrengo interesak aztertuko ditugu:   1.- Sozietate ikuskatuarenbazkideeninteresak babestu nahi dira kontuen auditoriarekin. Bazkideek, batez ere sozietate handietan, ezin dute, pertsonalki, administratzaileek egiten dutena kontrolatu (administratzaileak dira kontuak formulatzen dituztenak eta, ondorioz, kontuen erantzuleak, eta beraien egintza edo eragiketak kontabilitatean erreflejatzen dira) ezta sozietatearen jardueren martxa jarraitu. Administratzaileek, kasu bakoitzean beharrezkoak diren erabaki egokiak hartzeko, nahiko botere dituzte. Bazkideentzat arriskutsua litzateke administratzaileen botere hau kontrola ezina izatea. Administratzaileek formulatutako urteko kontuak, geroago, bazkideen batzar nagusi batean onartuak izan behar dira. Urteko kontuei buruzkoauditoria txostenak (kontu horien fidagarritasunari buruzko elementu bezala), urteko kontuen onarpenari buruz egiten den bozketan, kontu horien kontra edo alde bozkatuko duten erabakitzeko balio die bazkideei.Gainera, bazkideek kontu horietatik kalkulatzen diren irabazietan parte hartzen dute. Ekitaldi bateko urteko kontuak, hurrengo ekitaldiaren lehenengo sei hilabetetan bazkideen batzar nagusian onartuak izan behar dira.   2.- Kontuen auditoriarekinetorkizuneko bazkide edo inbertitzaileeibabesten zaie. Auditoriarekin, inbertitu nahi duten sozietatearen kontuekiko segurtasuna eta konfidantza ematen zaie (etorkizuneko obligaziodunak, akziodunak...).   3.-Auditoriarekin, sozietate ikuskatuarenhartzekoduneninteresak babesten dira. Hartzekodunek, beren interesen defentsarako, beren zordunen ondare egoerari buruz, egoera finantzieroari buruz eta egoera ekonomikoari buruz informazio fidagarria behar dute.Kontuen auditoriarekin hori posible da.   4.- Kontuen auditoriaklangileeninteresei ere laguntzen die.Ez dugu ahaztu behar langileek benetako giza ekarpenak egiten dituztela eta, ondorioz, beren interesen defentsarako medio juridikoak beharrezkoak dira. Langileak, kontabilitatean eta auditoria txostenean interesatuta daude enpresariarekin modu zehatzago batean eztabaida bait dezakete enpresaren benetako egoera ezagutzen badute (ad. hitzarmen kolektiboari buruzko eztabaidan. Hitzarmen honek lan baldintzak, oporrak, kontratuaren iraupena, lansaioa, maila-igoerak, eszedentziak, etb. erregulatzen ditu).   5.- Administrazio publikoa (Estatua, Autonomi elkarteak...) ere oso interesatuta dago enpresen martxa eta garapenean, bai ekonomiaren elementu garrantzitsuenetako bat direlako, bai beren haziendentzat diru sarrera iturri garrantzitsuak direlako. Ondorioz, kontuenauditoria ikuskatutako sozietateari eta bere bazkideei egiten zaien zerbitzu bat da baina beraiei interesatzeaz gain sozietatearekin erlazioak mantentzen dituzten hirugarrenei ere interesatzen zaie, hartzekodunei, hornitzaileei, langileei, inbertitzaileei, Estatuari...Auditorearen iritziarekin, hauek guztiek, informazio ekonomiko- kontablearen kalitatea ezagutu bait dezakete.          1. 4.2. KontuENauditoriaren kontzeptua orokorrean “Kontuen auditoria, auditore izateko gaitua dagoen eta independientea den profesional batek egindako kontabilitate dokumentuen berrikuspena eta egiaztapena da. Helburutzat informazio ekonomikoaren fidagarritasunari buruzko txosten bat egitea du, txosten hori, hirugarrenek baloratu dezaten, estimagarria den baina esklusiboa ez den elementu bat bezala”. Kontuen auditoria egiten duen pertsona, auditoriak egin ahal izateko, baimendua eta gaitua egon behar da. Honetarako, prestakuntza teoriko bat eta prestakuntza praktiko bat izan behar ditu eta azterketa batzu gainditu. Gainera, auditorearen borondatea eta burua inpartzialak izan daitezen, bere jardueran independientea izan behar da. Auditoreak, ikuskatutako enpresarekin erlaziorik ez duten pertsonak izan behar dira eta ez dute, familia loturarik, lotura ekonomikorik ezta bestelako loturarik auditoriarekin kontrolatuak izango diren pertsonekin. Egia esan, bateraezintasun eta debekuen zerrenda bat dago eta auditorea suposamendu horietako batean badago ez du kargua onartu behar. Esan dugunez, kontuen auditoriaegiaztapenjarduera bat da. Egiaztapen hitzak gauza baten egia aztertzea eta konprobatzea esan nahi du. Kontabilitate dokumentuetaz ari garenean, ordea, azalpen bat egin behar da, zenbait egintza kontableen egia (zentzu hertsian) bilatzea oso zaila baita. Egintza kontable batzu ezin dira fisikoki konprobatu eta balio batzu estimatiboak eta kontingenteak dira (hornidurak, kontingentziak). Kasu hauetan, ezin da zenbatekoak izango diren ziurtatu eta estimazioak egiten dira). Beraz, zein da auditoreak bilatzen duen egia? Auditoreak kontabilitate dokumentuak aztertzen ditu, aplikagarriak diren finantz informazioari buruzko arauekin bat datozen ikusteko (Merkataritza Kodea, Kontabilitateko Plan Orokorra eta beste arau kontableak…). Auditoreak ez du dokumentu kontableen egia ziurtatzen, dokumentu horiek begiratu eta aztertu, eta bere fidagarritasunari eta sinesgarritasunari buruz iritzi teknikoa eman baizik, aplikagarriak diren finantz informazioarei buruzko arauak kontuan izanik. Kontabilitate dokumentuakespresioa oso orokorra da. Azterketa objetu diren dokumentuak kontuan izanik, kontuen auditoria jarduera hauetako bat izan daiteke: 1.- “Urteko kontuen auditoria”. Hau da ohizko suposamendua eta nabarmenena. 2.- “Bestelako dokumentu kontableen eta finantz agirien berrikuspen eta egiaztapen lanak”. Urteko kontuak osatzen dituzten dokumenturenbaten errebisioari dagokio (Balantzeari bakarrik, Galdu-Irabazi kontuari bakarrik edo Memoriari bakarrik…, ekitaldi osoari dagokionez) edo urteko kontuak osatzen dituzten dokumentu guztien errebisioa (Balantzea, galdu-irabazi kontua, memoria, ondare garbiaren aldaketen egoera-orria eta diru fluxuen egoera- orria), baina ekitaldia baino laburragoa den epearen erreferentzia hartuz. Auditoria dira baina ez urteko kontuena.   Badira beste lan batzu, auditoreek egiten dituztenak, nahiz eta kontuen auditoria ez izan. Egintza konkretu batzu konprobatzea, ziurtagiriak egitea edo legeak dioenez, auditoreek egin beharreko lanak. Lan hauek, Korporazioek eginiko Arau teknikoak kontuan izanik egin beharko dira. Honi buruzko adibide asko Kapitaleko Sozietateei buruzko Legean aurkitu daitezke:      1. Akzioak mortis causa eskuratzen direnean, akzio horien balio erreala       zehaztea (64.1 artikulua) (Kapitaleko Sozietateen Legearen 124.2 art.a).    2. Sozietate Anonimoa eta Erantzukizun Mugatuko Sozietatean, bazkideak       banantzean edo kanporatzean akzioen balioa zehaztea (Kapitaleko       Sozietateen Legearen 353.1 eta 354 artikulua).    3. Kapital gehikuntza kredituen konpentsazioz egiten denean, kredituak       zehatzak direla ziurtatzea Sozietate Anonimoan (Kapitaleko Sozietateen       Legearen 301.3 artikulua).    4. Erreserben kargura egiten den kapital gehikuntzaren oinarria den       balantzearen auditoria (Kapitaleko Sozietateen Legearen 303.5 artikulua).    5. Akzioen eta partizipazioen harpideratzarako lehentasun eskubidea kentzen       den kasurako, administratzaileen txostena zehatza dela eta akzioen balio       erreala zehaztea Sozietate Anonimoan eta Erantzukizun Mugatuko       Sozietatean (Kapitaleko Sozietateen Legearen 308.2 a) eta Kotizatzen       duten Sozietate Anonimoen kasuan, 505. artikulua).    6. Galerak konpentsatzeko edo legezko erreserba gehitu edo eratzeko egiten       den kapital murriztapenaren oinarria den balantzearen auditoria Sozietate       Anonimoan eta Erantzukizun Mugatuko Sozietatean (Kapitaleko Sozietateen       Legearen 323. eta 328. art.a).    7. Fusioari buruz akziodunentzat txostena (Merkataritza sozietateen       egituraren aldaketei buruzko 2009.ko Legearen 37. art.a).    8. Bereizketari buruz akziodunentzat txostena (Merkataritza sozietateen       egituraren aldaketei buruzko 2009.ko Legearen 73. artikulua).   Auditoria txostenaren helburu nagusia,hirugarreneiinformazio ekonomikoarenfidagarritasunariburuz iritzi bat ematea da, hirugarrenek informazio hori hobeto baloratu dezaten.          1. 4.3. Urteko kontuen auditoriaren kontzeptua. Auditoriari buruzko legearen lehenengo artikuluak eta Erreglamenduaren 4. artikuluak diotenez, urteko kontuen auditoria, ikuskatutako enpresaren edo erakundearen urteko kontuek enpresa horretako ondarearen, egoera finantzieroaren eta eragiketen emaitzenirudi fidelaerakusten duten egiaztatzean eta erabakitzean oinarritzen da, beti ere, aplikagarriak diren finantz informazioari buruzko arauak eta, bereziki, bertako irizpide kontableak kontuan izanik; gainera sozietateak gestio txostena egin beharko balu edo borondatez egingo balu, auditoreek,gestio txostena urteko kontuekin bat datorren aztertukodute. Urteko kontuak.- Balantzea, Galdu-irabazien kontua, ekitaldiko ondare garbiaren aldaketen egoera-orria, diru-fluxuen egoera-orria eta Memoria dira urteko kontuak osatzen dituzten elementuak. Finantz informazioari buruzko arauak hurrengoak dira:     * Kontu bateratuei buruzko Europar Batasuneko araudia, bere aplikaziorako       aurrikusitako suposamenduetan.     * Merkataritza Kodea eta gainontzeko merkataritza legedia     * Kontabiliteko Plan Orokorra eta adaptazio sektorialak     * Kontabiliteko Plan Orokorra garatzen duten Kontabilitate eta Kontuen       auditoria Institutuak onartutako arauak.     * Espainian aplikagarri diren beste arau kontableak (Kontuen auditoriari buruzko Legearen 2.1 art.a)   1.Irudi_fidela. Urteko kontuak argitasunez idatzi behar dira eta enpresaren ondarearen, finantz egoeraren eta emaitzen irudi fidela erakutsi behar dute (Merk. Kod.ko 34.2 art.a eta Kapitaleko Sozietateei buruzko Legearen 268. artikulua). Urteko kontuen eta beren auditoriaren funtsezko oinarria irudi fidela da. Lehen esan bezala, urteko kontuetaz ari garenean, ez da posible modu absolutu batean bere egiatasuna ziurtatzea. Balore kontable batzu estimatiboak dira (ez dira fisikoki konprobagarriak). Hori dela eta, ezin dugu egi absolutuetaz hitzegin. Badakigu, kontabilitatean, “hornidurak”, “kontingentziak” eta horrelako espresioak daudela, subjetibitate gradu batean oinarritutako irizpideetan sostengatuak daudelarik. Irudi fidelaz, zera ulertu beharko litzateke: urteko kontuek, aplikagarriak diren finantz informazioari buruzko arauekin bat etorriz, modu egoki eta arrazoizko batean sozietate horretako ondarearen egoera, finantz egoera eta eragiketen emaitzak erakustea. Urteko kontuek irudi fidela erakutsiko dute Orokorrean Onartutako Arau eta Printzipio kontableekin bat etorriz egin badira. Adibidez, ondasun higiezinak, Arau eta Printzipio Kontableek diotenez, eskuratutako prezioagatik azaldu beharko dira balantzean. Honela, sozietate batek hiritik urruti xamar dauden terreno batzu eskuratu ditu 100.000 eurogatik. Terreno horiek, behar den bezala azaltzen dira balantzean 100.000 eurogatik, hau da, eskuratutako prezioagatik. Urte batzu beranduago, asko eraikitzen da eta hiria terreno horietara hurbildu da, orain 2.000.000 euro balio dutelarik. Nahiz eta terrenoen balioa igo egin den, balantzean, terrenoen balioa 100.000 eurokoa dela badator, balantze hori irudi fidela erakusten egongo da, irudi fidela legezko arauak (orokorrean onartutako kontabilitate printzipio eta arauak) diotena jarraituz adierazten baita. Baina, kontable berri bat badator eta borondatez kontabilitatea aldatzen badu, terrenoei 2.000.000 euroko balioa jarriz, nahiz eta benetako balioa horixe izan, urteko kontuek ez dute irudi fidela erkusten, kontabilitate arauek eta printzipioek diotenez, terreno horiek eskuratutako balioagatik azaldu behar baitira (100.000 euro). 2._Gestio_txostena_eta_urteko_kontuak_bat_etortzea. Urteko kontuen auditoriak gestio txostena eta urteko kontuak bat datozen aztertzea barneratzen du.Urteko kontu horiekin gestio txosten hori egin daiteken ikusi behar da.Gestio txostena administratzaileek egindako txosten bat da eta urteko kontuekin bat etorri behar da. Ea urteko kontu horiekin posible den horrelako gestio txosten bat egitea aztertu behar du auditoreak. Adibidez, gestio txostenak Ikerketa eta Garapenean inbertitu dela adierazten badu, inbertsio horiek urteko kontuetan erreflejurenbat izan behar dute. Administratzaileek, gestio txostenarekin, urteko kontuekin zerikusirik ez duten beste gai batzuetan, sozietatearen martxaz informazioa ematen digute. Kapitaleko Sozietateei buruzko Legearen 262.artikulua. Gestio txostenaren edukia.- El informe de gestión habrá de contener una exposición fiel sobre la evolución de los negocios y la situación de la sociedad. Informará igualmente sobre los acontecimientos importantes para la sociedad ocurridos después del cierre del ejercicio, la evolución previsible de aquélla, las actividades en materia de investigación y desarrollo (...). Gestio txostena ez da enpresari guztientzat obligaziozkoa. Balantze laburtua aurkezten duten sozietateak ez daude gestio txostena egitera behartuta. Honekin, enpresa txiki eta ertainen izaera administratiboko dokumentazioa sinplifikatu nahi da. Enpresa handiek, aldiz, administrazio konplexuagoa dute eta gestio txostena egin beharko dute. Horregatik, gestio txostena eta urteko kontuak bat datozen, ikuskatutako enpresa gestio txostena egitera behartuta dagoenean edo gestio txostena borondatez egiten duenean bakarrik aztertu beharko da. Gestio txostenik ez dagoenean hau ezin da egin.          1. 4.4. Kontu bateratuen Auditoria. Bolumen batetik pasatzen diren sozietate taldeek, kontu bateratuak aurkeztu behar dituzte. Sozietate menperatzaileak, bere urteko kontuak aurkezteaz gain, sozietate taldearen urteko kontu bateratuak aurkeztu beharko ditu. Kontu bateratuak aurkeztu behar dituzten sozietate taldeak Galdu irabazi kontu laburtua aurkeztu ezin dutenak izango dira. Beraz, Galdu irabazi kontu laburtua aurkeztu dezaketen sozietate taldeek ez dituzte kontu bateratuak aurkeztu behar. Galdu irabazi kontu laburtua, ekitaldia ixterakoan, gutxienez, hurrengo baldintzetako bi betetzen dituztenek aurkeztu ahal izango dute:    1. Aktiboa 11.400.000 euro baino handiagoa ez izatea.    2. Urteko negozio zifra 22.800.000 euro baino handiagoa ez izatea.    3. Ekitaldian enplegatutako langileen bataz bestekoa 250 baino handiagoa       izatea. Sozietate talde bat egongo da, sozietate bat beste sozietate baten bazkide izanik, adibidez, sozietate horren botu eskubideen gehiengoaren titularra denean. Sozietate bat menperatzailea izango da eta bestea menperatua. Bazkideek, Batzar Nagusian akordioak hartzera joaten direnean, akordioak botuen gehiengoarekin hartuko dituzte eta, ondorioz, sozietate menperatzaileak, dominantzen dituen sozietateen gaineko erabakiak hartuko ditu. A %51 %51   B C A sozietateak, B sozietatearen eta C sozietatearen botuen gehiengoa dauka. Ondorioz, A sozietateak B eta C sozietateak menperatzen ditu zuzenean. Sozietate bakoitzak bere nortasun juridikoa du baina, sozietate guztiak, A sozietatearen zuzendaritza ekonomikoaren menpe daude.   Baterakuntza, kontu bakar batzuetan, taldeko sozietate guztien ondare datuak elkartzea da. Sozietate taldeak ez du taldea osatzen duten sozietateengandik nortasun juridiko desberdina. Sozietate menperatzailearen Batzar Nagusiak izendatuko ditu taldeko urteko kontuak eta gestio txostena ikuskatuko dituzten auditoreak. Auditoreek, gestio txostena kontu bateratuekin bat datorren aztertuko dute. Gainera, taldeko sozietate bakoitzak bere kontu propiak aztertuko dituen auditorea izenda dezake. Urteko kontu bateratuek, sozietate taldearen ondarearen, finantz egoeraren eta emaitzen irudi fidela erakutsi behar dute, kasu honetan aplikagarriak diren legezko arauak kontuan hartzen direlarik.             4.5 .- Urteko kontuen auditoria txostena. Auditoreak egindako lanak, aztertu dituen dokumentuen gaineko iritzi tekniko bat jasotzen duen, txosten bat eginaz bukatzen dira. Auditoria txostena, txostena erabiliko dutenen aurrean, auditoreak egiten duen lanaren zatirik garrantzitsuena da, egindako auditoria lanetatik azken emaitza baita. Hau dela eta, auditoreak txostenaren prestakuntza eta idazketa zaindu behar ditu. Espainian, auditoria txostena, txosten estandar bat jarraituz egin behar da. Txosten estandar hori Kontabilitate eta Kontu Auditoria Institutuak erabakitakoa da auditoriarako arau teknikoetan. Honela, urteko kontuen auditoria txosten eredu normalizatuak daude. Kontabilitate eta Kontu Auditoria Institutuak, auditorea orientatzeko bide bezala, komenigarritzat jo zituen eredu normalizatu horiek, honela auditoria txostenak uniformeagoak izango direlako eta txostenak erabiliko dituztenentzat ulergarriagoak. Kontuen auditoriari buruzko Legearen 3. artikuluak eta legea garatzen duen Erreglamenduaren 5. artikuluak, kontuen auditoria txostenean gutxienez adierazi beharreko datuak zehazten dituzte. Auditoria txostenei buruzko arau teknikoetan, ere, auditoria txostenaren edukia zein den zehazten da:             4.6. Urteko kontuei buruzko iritzi teknikoa. Auditorearen iritzi teknikoa txostenaren elementu nagusia da. Auditorearen iritzi teknikoak tratatu behar dituen arloak 1.Irudi fidela. Auditoreak, bere txostenean, modu argi eta zehatz batean, aztertutako urteko kontuek enpresaren ondarearen, egoera finantzieroaren edo ekitaldian lortutako emaitzen irudi fidela erakusten duten, eta horrela ez izatekotan, zergatia ere bai, adierazi beharko du, aplikagarriak diren arauak kontuan izanik. 2.Gestio txostena eta urteko kontuak bat datozen.Gestio txostena ez dago urteko kontuen barne baina txostenaren eduki kontablea urteko kontuekin bat etorri behar da. Auditorearen iritzian eragina izan dezaketen zirkunstantziak (salbuespenak) Auditorearen iritzian eragina izan dezaketen zirkunstantziak aipatuko ditugu. Zirkunstantzia nagusiak hurrengoak dira: 1.Auditoreak burututako lanaren eremuari oztopoak jartzea. Hau da, auditoreak bere lana egiterakoan, arau teknikoek galdatutako edo, auditoreak berak bere lanak egiteko beharrezkoak kontsideratzen dituen prozedurak aplikatu ezin dituenean. 3.4.2 Arau Teknikoak zenbait adibide zehazten ditu. Burutatako lanaren eremua, ikuskatutako enpresak berak edo egoera ezberdinek oztopa dezakete: a) Ikuskatutako enpresak berak jarritako oztopoen adibide bezala, saldoak egiaztatzeko gutunak bidaltzeari edo izakinen kontaketa fisikoa ikusteari ezezkoa ematea aipa ditzakegu. b) Egoera ezberdinen ondorioz sortutako oztopoen artean, auditoriarako beharrezkoak diren agirien ustegabeko desagerpena edo, izakinen kontaketa fisikoak ezin ikusi izatea auditorea kontaketak egin ondoren izendatua izan zelako, aipa ditzakegu.   2.Orokorki Onartutako Kontabilitate Printzipio eta Arauen ez betetzea. 3.4.7. Auditoriarako Arau Teknikoak adibide bezala hurrengoak aipatzen ditu: Orokorki onartutako printzipioak ez direnak erabiltzea; urteko kontuen eraketan akatsak, nahita edo nahigabe egindakoak (akats aritmetikoak, kontabilitate printzipio eta arauen aplikazio praktikoan akatsak eta gertaeren ulerkuntzan errakuntzak); urteko kontuek berauek ulertzeko beharrezkoa den informazio nahikoa ez biltzea (Memorian eskatzen diren bereizketetan akatsak egotea, urteko kontuen aurkezpen desegokia bai formatu, bai sailkapen desegokiengatik); ekitaldia ixten den dataren ondorengo gertaeren eragina urteko kontuetan ez zuzentzea edo, hala balegokio, Memorian behar bezala ez azaltzea.                                  Iritzi tekniko motak Aipatu ditugun zirkunstantzietako bat gertatzen bada, auditoreak salbuespendun iritzi bat, aurkako iritzi bat edo iritzi ukatua emango du. 1.Salbuespendun iritzia: honelako iritzia emateko, auditoreak, orain bertan esplikatu ditugun egoeratako bat edo batzu daudela pentsatu behar du, urteko kontuekiko esanguratsuak izan behar direlarik. Hala ere, egoera horiek, ez dira oztopo urteko kontuek irudi fidela erakus dezaten eta auditoreak beraiengan iritzi bat lortzea posible izan dezan. Salbuepen hauek txostenean jarriko dira. 2.Aurkako iritzia: horrelako iritzi bat emateko, auditoreak aurkitu dituen printzipio eta irizpide kontableen urrapen eta akatsak, informazioaren aurkezpen eta banakapena barne, urteko kontuekiko esanguratsuak izan behar dira. Kasu batzuetan, aurkitu diren kontabilitate printzipio eta arauen akatsak, hain garrantzitsuak izanik, bai bete ez diren arauen izaeragatik edo kopuruengatik, urteko kontuek ezin dute irudi fidela erakutsi. Horrelako kasuetan, auditoreak aurkako iritzi bat eman behar du eta honek zera esan nahi du: urteko kontuek ez dutela enpresaren ondarearen, finantz egoeraren eta eragiketen emaitzen irudi fidela erakusten. 3.Iritzi ukatua: auditoreak bere lanak bukatzen dituenean, oso garrantzitsuak edo esanguratsuak direnauditoriaren eremuan oztopoakdaudela eta, urteko kontuei buruzko iritzia eratzeko beharrezkoa den elementurik lortu ez duenean, txostenean urteko kontuei buruzko iritzirik ezin dezakeela eman adierazi behar du.Oztopoak esaguratsuak izan beharko dira auditoreak iritzi bat ez lortzeko. Auditoreak, bere iritzia ukatzearen arrazoiak azaldu beharko ditu. 4.Aldeko iritzia (txosten garbia): Auditoreak bere lana, inolako oztoporik gabe egin duenean, urteko kontuak finantz informazioaren araudia jarraituz egin badira eta, bereziki, kontabilitateko printzipio eta irizpideak errespetatuz, aldeko iritzia emango du.       4.7. Urteko kontuei buruzko txostenaren aurkezpena, gordailua eta       argitalpena.                                      Txostenaren aurkezpena Kontuen auditoriari buruzko Legeak eta bere Erreglamenduak ez diote txostena aurkezteko epeari erreferentziarik egiten. Kapitaleko Sozietateei buruzko Legea da, bere 270.1 artikuluan, gai hau erregulatzen duena. Arau honek dioenez, auditoreek, administratzaileek sinaturiko kontuak ematen zaizkienetik kontatzen hasita, gutxienez hilabeteko epea izango dute txostena aurkezteko. Sozietate ikuskatuaren administratzaileak, ekitaldi soziala ixten denetik hiru hilabeteko epean, urteko kontuak eta gestio txostena egitera behartuta daude (ekitaldia, normalean, abenduaren 31ean ixten da). Administratzaileek, urteko kontuak formulatu ondoren, kontu horiek auditoreari entregatu behar dizkiote. Momentu horretatik aurrera hasiko da kontatzen auditoreak auditoria txostena egiteko duen gutxieneko epea. Administratzaileek, esan bezala, hiru hilabeteko epea dute urteko kontuak formulatzeko baina hiru hilabete horiek igaro baino lehenago egin dezakete eta, ondorioz, urteko kontuak hiru hilabeteak igaro aurretik entregatuko dizkiote auditoreari. Kasu guztietan, auditoreek auditoria txostena egiteko duten hilabeteko epe minimo hori administratzaileek urteko kontuak entregatzen dizkienetik hasiko da kontatzen. Aipaturiko hilabeteko epea ezin da estatutu (ikuskatutako sozietatearen estatutuak) bidez laburtua izan eta bazkideen Batzarrak edo administratzaileek ere ezingo dute horrelakorik egin. Baina auditoreek, beren borondatez, txostena hilabeteko epea igaro aurretik aurkeztu dezakete. Txostena aurkezteko epea luzatua izan daiteke baina, kasu orotan, auditorearen txostena ohizkoBatzar nagusiaren deialdirakoigorria eta entregatua egon beharko da. Zergaitik? Sozietateetan, ekitaldi bakoitzaren lehenengo sei hilabetetan, ohizko Batzar nagusi bat ospatzen da, beste gai batzuren artean, aurreko ekitaldiaren urteko kontuen onarpenari buruz erabakitzeko (administratzaileek ekitaldia bukatu eta hiru hilabete dituzte itxitako ekitaldi horren urteko kontuak formulatzeko, hau da, urtarrilaren 1etik martxoaren 31rarte). Ohizko Batzar nagusi hori ekitaldi bakoitzaren lehengo sei hilabetetan ospatu behar da. Administratzaileek aurreko ekitaldiaren urteko kontuak formulatzen dituzte, ondoren, auditoreei entregatzen dizkiete, hauek auditoria txostena egin eta sozietate ikuskatuaren akziodunek, ohizko batzar nagusian urteko kontuen aprobazioaz tratatzen dutenean, beren botua urteko kontuen alde edo kontra bozkatzeko, auditoria txostena erabili dezakete. Ohizko Batzarra ospatu aurretik,batzar horren deialdia egin behar da (zenbait aldizkarietan iragarkiak jarriz) akziodunek ospatuko den batzar horren berri izan dezaten, ospakisun lekua, data, tratatuko diren gaiak, etb. Deialdia egiten denetik, gutxienez batzarra baino hamabost egun lehenago, urteko kontuak, gestio txostena eta auditoria txostena akziodunen eskura jarri behar dira. Kapitaleko Sozietateei buruzko Legearen 272.artikulua.- 1. Urteko kontuak akziodunen batzar orokorrak onartuko ditu. 2. Batzar orokorraren deialditik, edozein bazkidek eskuratu ahal izango ditu, berehala eta dohain, onartzeko aurkeztuko diren agiriak, eta hala balegokio, gestio txostena eta kontuen auditoreen txostena. Deialdian eskubide hau aipatuko da. Deialdian, bazkideek eskubide hau dutela aipatuko da. Beraz, txostena entregatzeko auditoreak duen epea sozietateak eta auditoreak egindako kontratuak zehaztu dezake, legezko arauak (administratzaileek auditoreei urteko kontuak entregatzen dizkienetik hilabeteko gutxieneko epea) errespetatzen diren bitartean eta, noski, ohizko batzar nagusiaren deialdia egiten den eguna gehienezko muga bezala. Praktikan, esan beharra dago, auditoreak azterketa eta egiaztapen lan asko administratzaileek urteko kontuak entregatu baino askoz lehenago egiten dituela, bai ikuskatu behar duen ekitaldian zehar eta, noski, hurrengo ekitaldiaren hasieran, nahiz eta urteko kontuak oraindik formulatuta ez egon. Hau da, admnistratzaileek urteko kontuak formulatuta auditoreei entregatu aurretik, auditoreak lan asko aurreratu ahal izan ditu. Auditoreek egindako hasierako txostenaren ondorioz administratzaileek urteko kontuak aldatu beharko balituzte, auditoreek bere txostena zabaldu (legeak zabaldu hitza erabilten du) eta egindako aldaketak jaso beharko dituzte eta horretarako epe berri bat izango dute. Kasu honetan ere, ohizko batzar nagusiaren deialdia izango da txostena entregatzeko muga. Egia esan, nahiz eta legeak txostena zabalduko dela dioen arren, ez dirudi zabaldu egiten denik, salbuespenak kentzeko asmoz zuzendu baizik. Kasu honetan, legezko epea beteko ez balitz (ohizko batzarraren deialdiarena) ez dirudi, luzapena administratzaileen errua edo kulpa izan denean, auditoreak errudun izan beharko liratekela. Auditorearen sinadurak, txostenaren igorpenerako azken egintza suposatzen du. Txostenaren originala ikuskatua izan den sozietateari entregatu behar zaio. Auditoreak, kontratua dela eta, txostena administratzaileei entregatu beharko die eta hauek bazkideen artean banatu beharko dute (Sozietate Anonimoei buruzko 212.artikulua).                        Auditoriatxostenaezegotearenefektuak Sozietate bat bereurteko kontuak obligazioz ikuskatzera behartuta dagoenean, auditoria txostenik ez egoteak, arau-hauste bat denez, urteko kontuen onarpenaren deuseztasuna sortzen du. Sozietate batean bere urteko kontuen auditoria obligaziozkoa denean, akziodun bati auditoria txostena eskuratzea eragozten bazaio, ohizko batzar nagusian urteko kontuak onartuz hartu zen akordioa aurka daiteke (epaileari akordio hori baliorik gabe utzi dezala eskatzea, hau da, urteko kontuen onarpenari buruzko akordioa).                    MerkataritzaErregistroLurraldetarreanurtekokontuengordailua Kapitaleko Sozietateei buruzko Legeak dioenez (279 art.a), urteko kontuak onartu eta hilabeteko epean, sozietateak helbidea duen Merkataritza Erregistroan (Gipuzkoan badu helbidea, Donostiako Merkataritza Erregistroan izango da), beste dokumentu batzuren artean, urteko kontuak eta, egongo balitz, auditoria txostena aurkeztuko dira, bertan uzteko. Auditoria txostena Merkataritza Erregistroan aurkeztu eta utzi beharko da, bai auditoria egitea obligaziozkoa zelako edo gutxiengoak auditoria bat egon zedila eskatu zuelako (gutxiengoak auditoria eskatzearen gaia beste ikasgai batean aztertuko dugu). Dokumentu guzti hauek, administratzaileek, sozietatearen egonguko Merkataritza Erregistroan depositatu beharko dituzte, onartuak izan zirenetik hilabeteko epean. Auditoria txostena ez da Merkataritza Erregistroan inskribatzen, urteko kontuekin batera Erregistroan utzi edo depositatu baizik. Dokumentu horiek Merkataritza Erregistrora eraman eta bertan uzten ez badira, sozietateari zehapen bat jarriko zaio (Merkataritza Erregistroari buruzko Erreglamenduaren 371.2 artikulua). Diruzko zehapen bat jarriko zaio eta arau- hausteak jarraitzen duen bitartean sozietateari ez zaio utziko bere beste dokumenturik inskribatzen (Kapitaleko Sozietateei buruzko 282 art.a).                           Auditoriatxostenarenargitalpena Lehen esan bezala, auditorearen txostena ez da Merkataritza Erregistroan inskribatzen, urteko kontuekin batera depositatu baizik. Hilabete bakoitzeko lehenengo lanegunean, Merkataritza Erregistratzaileek, aurreko hilabetean zehar urteko kontuak depositatzearen obligazioa bete duten sozietateen zerrenda Merkataritza Erregistro zentralera bidaliko dute. “Merkataritza Erregistroaren Aldizkariak” deposituaren obligazioa bete duten sozietateen zerrendaren iragarkia argitaratuko du. Urteko kontuak eta auditoria txostena ez dira argitaratzen, deposito obligazioa bete duten sozietateen zerrenda baizik. Honela, dokumentu horiek depositatuak daudela jakinik, edonork lortu dezake depositatutako dokumentu guztiei buruzko informazioa (Merkataritza Erregistroa publikoa da eta edonork du bertan sartu eta han inskribatuta edo depositatuta dagoena ikusteko eskubidea). Merktal Erregistro Lurraldetarretan, probintzia bakoitzeko hiriburuan kokatuta, nagusiki, enpresarien eta beraiei buruzko egintzen inskripzioak egiten dira. Funtzio horretaz gain, urteko kontuak jasotzen dituzte (bertan uzten edo depositatzen baitira), batzutan auditoreak izendatzen dituzte, etb. Merkataritza Erregistro Zentralean, Madrilen kokatuta, Merkataritza Erregistro Lurraldetarretan egin diren funtsezko inskripzioak jasotzen dira eta, beste gauza batzuren artean, Merkataritza Erregistroaren Aldizkariaren argitalpenaz arduratzen da. Merkataritza Erregistroa publikoa da eta edozeinek du bertan sarrera nahi dituen datuak kontsultatzeko. Adibidez, urteko kontuak, auditoria txostena, etb.                             Auditoria txostenaren sinadura Kontuen auditoria egin duena auditore pertsona fisiko bat bada, auditoria txostena, lanaren zuzendaritza eraman duen auditoreak sinatuko du. Nahiz eta normala izan auditoreak bere lana laguntzaileren batekin egitea, txostena auditore titularrak siñatu behar du eta txostenagatik erantzukizuna berea izango da, nahiz eta akatsak laguntzaileak egin. Auditoria lanak auditoria sozietate batek egin baditu, bere izenean bazkidea den auditorea batek edo auditoria lana egin eta txostena siñatzeko izendatua izan den auditoreak sinatuko du txostena (Kontu auditoriaren Legearen 10. art.a eta 3.2.8 Arau Teknikoa). Auditoria txostena zenbait auditorek batera egin badute, auditore pertsona fisikoak edo auditoria sozietateak, guztiek sinatu beharko dute txosten bakarra, guztiak txostenaren edukiaren erantzule bihurtzen direlarik (Erreglamenduaren 9. art.a). 11 
