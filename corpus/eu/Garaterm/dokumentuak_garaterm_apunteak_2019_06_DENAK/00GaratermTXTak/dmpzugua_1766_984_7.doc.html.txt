







   1. IKASGAIA.- KONTUEN AUDITORIA SOZIETATEAK.
            7.1. Kontuen auditoria sozietateei buruzko orientabideak.
Auditoria Sozietateek, bolumen eta negozio zifra oso altuak dituzten eta oso
konplexuak diren enpresen auditoria egiteko, egitura profesional moderno eta
efikazak dituzte.
Enpresa txikien eta ertainen auditoriak oso ongi egiten dituzten auditore
pertsona fisikoen kasuan, ordea, zaila izango da pertsona bakar batek efikazia
berdinarekin oso handia den enpresa baten auditoria egitea.
Zaila izango da auditore bakar batek sozietate handien edo sozietate taldeen
auditoria egitea. Honelako auditoriak pertsona talde handi batek egin behar
izaten ditu eta, gainera, lan hori egiteko, zenbait hilabete beharko dira.


Auditoria Sozietateen abantailak:
1.- Auditoria lanak egiteko gaitasuna izanik, bulego batek suposatzen dituen
gastuei aurre egiteko ahalmena ez duten pertsonak biltzen ditu. Auditoria
sozietateek ekipamendu hobea izan dezakete eta pertsonal gehiago.
2.- Lan banaketarentzat mesedegarria da.
3.- Langileak gaixo jartzen direnean edo beste ezbehar edo arazorenbat
gertatzen denean, langileak ordezteko posibilitatea dago.


Abantaila hauek direla eta, enpresa handien auditoriak egiteko, gero eta
gehiagotan, Auditoria Sozietateak kontratatzen dira.
Nahiz eta enpresa handien auditoria egiteko auditoria sozietateen abantailak
argiak izan, auditore pertsona fisikoek ere beren garrantzi eta abantailak
dituzte. Auditore pertsona fisikoek, beren jardueran, arintasun handia dute,
egintzen batasun bat dago, burokrazia aurrezten da, auditore berak auditoria
eragiketa nagusietan zuzenean parte hartu dezake, egiturazko gastu gutxiago
dago, etb. Arrazoi guzti hauek direla eta, auditore pertsona fisikoak enpresa
txikien eta ertainen auditoria egiteko oso egokiak izan daitezke, beren lanak
oso onak izanik eta, askotan, auditoria sozietate handien kostuak baino
bajuagoak.


         1. 7.2. Auditoria Sozietateak eratzeko baldintzak.
Kontuen Auditoriari buruzko Legearen 7. artikuluak dioenez, kontuen auditoria
jarduera, Auditoreen Erregistro Ofizialean inskribatu ahal izateko baldintzak
betetzen dituzten pertsona fisikoek edo juridikoek egin dezakete. Auditore
pertsona fisikoen kasuan bezala, auditore pertsona juridikoek (auditoria
sozietateek) kontuen auditoria egiteko fidantza bat jarri behar dute, beren
jardueran izan ditzaketen erantzukizunen berme bezala.
Legearen 10. artikuluakAuditoria Sozietate bat eratzeko zein baldintza bete
behar diren zehazten dute.Baldintza horiek hurrengoak dira:
   1. Auditoria sozietatearen izenean txostenak sinatzen dituzten pertsona
      fisikoak Espainian auditoria jarduera egiteko baimenduak egotea, hau da,
      auditores jardunlari izatea.
Botuen gehiengoa, Europar Batasuenean auditoriak egiteko baimenduak dauden
auditoreen eta auditoria sozieateen esku egotea.
Auditoria Sozietatearen bazkide kopuruari dagokionez, sozietate forma bakoitza
erregulatzen duen legeriak zehaztutako zifra hartuko da kontuan. Adibidez,
auditoria sozietatea sozietate anonimo bat bada, bazkide kopuru minimoa batekoa
izango da. Auditoria sozietatea sozietate kolektibo bat bada, bazkide kopuru
minimoa bikoa izango da, etb. Kopuru masimoari dagokionez, ez dago mugarik.
Baldintza honekin, auditoria sozietatea auditore jardunlari diren bazkideek
kontrolatzea nahi da. Botuen gehiengoa auditoreen esku egotea galdatzen da,
sozietate anonimo bat bada boturik gabeko akzioak egon bait daitezke.
Akziodunen Batzar nagusian akordioak botuen gehiengoaren bidez hartzen dira
(Batzarrean emandako botuen erdia gehi bat). Normalean, kapitalaren gehiengoa
duenak, botuen gehiengoa ere izaten du baina, gutxi batzutan, sozietate anonimo
batean, akzio batzuk boturik ez izatea gerta daiteke eta, kasu horretan,
auditore diren bazkideek Batzar Nagusiaren bozketan gehiengoa gal dezakete,
auditoria sozietatearen kontrola galtzen dutelarik.
   1. Administratzaile gehienak Europar Batasunean auditoriak egiteko
      baimenduak dauden bazkide auditoreak (auditore jardunlari) edo auditoria
      sozietateak izatea.Bi administratzaile badira, beraitako batek,
      gutxienez, baldintza hauek bete beharko oditu.
Inskripzio hori eskatzeko, auditoria sozietateak orain arte aipatutako
baldintzak bete dituela frogatu beharko du. Gainera, legeak galdatzen duen
fidantza jarri beharko da. Auditoreen Erregistro Ofiziala Erregistro bakarra da
baina bi atal ditu, bata, pertsona fisikoei buruzkoa eta, bestea, pertsona
juridikoei buruzkoa.
Auditoria Sozietatea inskribatzeaz gain, jardunlariak diren auditore bezala
inskribatu beharko da bazkideen gehiengoa. Hauek, auditoria sozietatea
inskribatu aurretik inskribatu behar dira, auditore diren eta jardunlari bezala
inskribatuta dauden bazkideak bazkideen gehiengoa izan behar baitira eta
baldintza hau auditoria sozietatea eratzeko baldintza baita.
Auditoria Sozietateetan auditoria lanen zuzendaritza eta sinadura bazkide
auditore jardunlari batek edo batzuk egingo dute edo Espanian auditoria
jarduera egiteko baimenduak egonik, auditoria egiteko eta ekitaldiko txostena
sinatzeko auditoria sozietateak izendatu dituen auditoreak.
         1. 7.3. Erregimen juridikoa.
Auditoria sozietateek edozein merkataritza sozietateren forma har dezakete.
Sozietate Anonimoa, Erantzukizun Mugatuko Sozietatea, Sozietate Kolektiboa,
Sozietate Komanditario sinplea eta Akziozko Sozietate Komanditarioa.
Kooperatibak eta sozietate zibilak ere onartu behar dira.
Gaur egun, gehienak, Erantzukizun Mugatuko Sozietateak dira.
Auditoria Sozietatearen objetua edo jarduerari dagokionez, auditoria jarduera
egitearena izango da.
Hala ere, hau ez da Auditoria sozietateak egin dezaken jarduera bakarra.
Auditore pertsona fisikoek kontu auditoriatik desberdinak diren beste jarduera
batzu egin ditzakete, beti ere, kasu bakoitzean, legeak galdatutako titulazioa
eta kolegiazio baldintzak betetzen badira. Hauxe bera auditoria sozietateei
aplikatzen bazaie, auditoria sozietateei ere onartuko zaie, pertsona fisikoei
bezalaxe, beste jarduera profesional batzu egitea, beti ere, bazkideek,
beharrezkoak diren titulazio eta kolegiazio baldintzak betetzen badituzte.
Auditore eta auditoria sozietateek, auditoria jardueraz gain beste jarduera
batzu egingo dituzte, beste arrazoi batzuren artean, auditoria lanak soilik
egitea oso zaila baita. Kasu guztietan, noski, legeak zehaztutako
bateraezintasunak errespetatu beharko dira.
                      Independentzia printzipioa eta bateraezintasun arauak
Kontuen auditoriari buruzko Legea, independentziari eta bateraezintasunei buruz
erregulatutako guztian, Auditoria Sozietateei ere aplikagarria izango zaie.
Legearen 13. artikuluan xedatutakoa Auditoria Sozietateei aplikatuko zaie,
Sozietate bera bateraezintasun egoeran dagoenean eta Sozietateko bazkideren bat
bateraezintasun egoeran dagoenean.
Gainera, Kontabilitate eta Kontuen Auditoria Institutuaren kontsultek diotenez,
Auditoria Sozietate bateko bazkide baten bateraezintasunak Auditoria
Sozietateko beste bazkideei transmitituko zaizkie.
Kontabilitate eta Kontuen Auditoria Institutuak kontsulta baten erantzunean
dioenez (1991.ko urtarrileko Institutuaren Aldizkarian argitaratuta, 4.
Aldizkaria), auditoria sozietate bateko bazkide baten bateraezintasunak
sozietateari transmititzen zaizkio eta, ondorioz, bazkide bat enpresa batekiko
bateraezintasunean dagoenean beste bazkide batek ezin ditu auditoria
sozietatearen izenean enpresa horren urteko kontuak ikuskatu. Honetaz gain,
Auditoria Sozietate horretako edozein bazkidek ere ezingo du bere kontura
independiente moduan (ez auditoria sozietatearen izenean) enpresa horren
kontuen auditoria egin. Beraz, Auditoria Sozietate bateko bazkide bat enpresa
batekiko bateraezintasunean badago, bateraezintasuna Auditoria Sozietateari
transmititzeaz gain, beste bazkideei ere transmitituko zaie.

Badago Institutuari egindako beste kontsulta bat (1991.ko maiatzekoa,
Institutuaren 5. Aldizkarian) gai honi buruzkoa: Auditoria Sozietate baten
bazkide bat enpresa batean gerentea zen. Institutuari, Auditoria Sozietatearen
beste bazkide batek bere kontura (ez auditoria sozietatearen izenean) enpresa
hori ikuskatu zezakeen kontsultatu zitzaion. Institutuak zera erantzun zuen:
enpresa horren urteko kontuak ezingo ditu, noski, bere gerenteak ikuskatu, ezta
auditoria sozietate horrek (gerentea auditoria sozietatearen bazkide zen), ezta
auditoria sozietatearen beste bazkideek indibidualki ere, guztien artean lotura
hertsia baitago.
****** Fidantza ******


Auditoria Sozietateek, auditore pertsona fisikoek bezala, fidatza bat jarri
behar dute auditoria lanak egin ahal izateko, beren lanaren ondorioz sor
daitezken kalteetaz erantzuteko berme bezala. Fidantza hori ez jartzeak
Auditoreen Erregistro Ofizialetik baja suposatzen du.

Kontabilitate eta Kontuen Auditoria Institutuari egindako kontsulta batean, ea
Auditoria Sozietate baten bazkidea den auditore bat, Auditoria Sozietateak
jarritako fidantzarekin, indibidualki (ez Auditoria Sozietatearen izenean,
norberaren izenean eta kontura baizik) aritu daiteken galdetu zitzaion:

“Auditoria Sozietate batean bazkide den auditore batek indibidualki egiten
dituen lanetaz Auditoria Sozietateak inolaz ere erantzuten ez duenez, Auditoria
Sozietateak jarritako fidantzak ez ditu auditore horrek bere kontura egin
dituen lanek sortutako kalteak estaltzen. Ondorioz, lan horietaz erantzuteko
berme bezala, auditore horrek fidantza bat jarri beharko du (auditore pertsona
fisikoek jartzen dutena). Auditoria Sozietate bateko bazkide den auditore
batek, indibidualki bere kontura auditoria lanak egin ahal izateko, auditore
pertsona fisiko horrek fidantza jarri beharko du, nahiz eta Auditoria
Sozietateak ere bere fidantza jarri duen”.
















4

