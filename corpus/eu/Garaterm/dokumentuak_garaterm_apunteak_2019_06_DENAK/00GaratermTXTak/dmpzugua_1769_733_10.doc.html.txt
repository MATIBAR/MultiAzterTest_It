







   1. IKASGAIA.- ARAU-HAUSTEAK ETA ZEHAPENAK.

10.1.- Aurretiazko hausnarketak.

Kontuen Auditoriari buruzko Legean zehaztutako auditoreen obligazio
profesionalak urratzen direnean, erantzukizun administratiboa jaiotzen da.
Zigortzeko ahalmena Kontabilitate eta Kontuen Auditoria Institutuari dagokio.

10.2.- Arau-hausteak.

Kontuen auditoreek eta Auditoria Sozietateek beraien funtzioen jardueran egin
ditzaketen arau-hauste administratiboak, oso larriak, larriak edo arinak izan
daitezke.

Arau-hausteoso_larriakhurrengoak dira:

1.- Auditoria txostenaren edukia, auditoreak lanean lortutako ondorioekin bat
ez datorrenean, beti ere dolua edo arduragabekeria larria egon bada.

2.- Independentzia eta bateraezintasunei buruzko arauak ez betetzea, dolua edo
arduragabekerri larria egon denean.

3.- Auditoreak, eskatu zaizkion informazio eta dokumentuak Kontabilitate eta
Kontuen Auditoria Institutuari ez bidaltzea honek informazioaren eskaera hori
bere kontrol funtziotan egin dionean.

4.- Sekretua gordetzearen obligazioa ez betetzea.

5.- Bere lanetik lortutako informazioa norberaren edo beste batzuren onurarako
erabiltzea.
6.- Kontuen auditoriari buruzko dokumentazioa ez zaintzea, laneko paperak
barne.

Arau_haustelarriakhurrengoak dira:

1.-Auditorea epaileak edo erregistratzaileak izendatu dutenean, kontratatua
dagoen kontuen auditoria ez betetzea auditoreari leporagarria denean.Baita ere,
auditoreari leporagarriak diren arrazoiengatik, auditoreak txostena jaulki badu
baina bere datagatik, ez du balio bere helburua betetzeko.

2.-Auditoria arauak ez betetzea, bere lanaren emaitzean eta, ondorioz, bere
txostenean efektu garrantzitsua izan badezake.

3.-Independiente ez izatea, dolu edo arduragabekeria larririk egon ez bada.
Auditoria lanak bukatu eta hurrengo bi ekitaldietan, auditoreak ezingo dira
ikuskatutako enpresa edo erakundean zuzendari edo administratzaile izan, eta
ezingo dute bertan lanposturik izan.Gainera, auditoreak hasierako epe konkretu
baterako kontratatuko dira.Kontratazio epeak ez betetzea edo txostena sinatu
duen auditorearen errotazio arau zazpi urte igorotzean ez betetzea.
4.- Auditoreak, aldizka edo zirkunstantzialki bidali behar dizkion informazioak
(legeak edo erreglamenduak galdatutakoak) Kontabilitate eta Kontuen Auditoria
Institutuari ez bidaltzea hiru hilabete pasa badira bidaltzeko epea bukatu
zenetik edo informazio hori bidaltzea baina hutsuneak ditu (ez dago osorik) edo
akatsak ditu.

5.- Kontuen auditoriarako arau teknikoetan xedatutakoarekin bat etorriz, behar
bezala egin dezaken lana baino gehiago onartzea.

6.- Kontuen Auditoria lanak egitea Kontu Ikuskarien Erregistro Ofizialean
jardunlari bezala inskribatuta egon gabe.

7.- Auditoreei ez dagokien lanetan auditore bezala identifikatzea.

8.- Independentziarekiko dauden mehatxuei babesik ez jartzea, edo nahikoak ez
izatea.
9.- Auditoreari kalitateko kontrola egiten zaionean, egin zaizkion eskaera
dagokion epean ez betetzea.
10.- Urtero egin beharreko transparentzia txostena ez egitea edo egindako
txostenak akatsak edo hutsuneak izatea.
11.-Auditoreek kalitate barne kontrolik ez egitea.
12.- Auditoreen Erregistroanjardunlari bezala inskribatuta egoteko eta
auditoria sozietate bezala inskribatuta egoteko beharrezkoak diren baldintzak
betetzen ez badira, Erregistroari egoera hori jakinarazi gabe, eta beren
jardueran jarraitu dutelarik.
13.- Etengabeko prestakuntza ez egitea.
14.- Auditoria sozietate baten izenean, auditoria txostena siñatzeko izendatua
izan ez den auditore batek siñatzen duenean.
15.- Auditore berri bat izendatzen denean, aurreko auditoreak ez dionean
auditore berriari ikuskatutako enpresari buruzko dokumentazioa erakusten.


Arau-hauste_arinakhurrengoak dira:

1.- Arau-hauste larrien atalean eta oso larrien atalean aipatu ez diren
auditoriarako arauen ez betetzea.

2.- Auditoreak, aldizka edo zirkunstantzialki bidali behar dizkion informazioak
behar den epean Kontabilitate eta Kontuen Auditoria Institutuari ez bidaltzea,
beti ere, hiru hilabete pasa ez badira..



10.3.- Zehapenak (santzioak).

Zehapenak, Auditoreen Erregistro Ofizialetik behinbetiko baja edo behinbehineko
baja, isun bat edo modu pribatuan kargu-hartzea izan daitezke.

Arau-haustea auditoria sozietate batek egin badu, zehapena auditoria-
sozietateari eta sozietatearen izenean txostena sinatu duen auditoreari jarriko
zaie.

Arau-hauste oso larria edo larria egiteagatik zehatua izan den auditore edo
auditoria sozietateak, ikuskatutako enpresaren urteko kontuak ikuskatzeko
bateraezintasuna izango du hurrengo hiru ekitaldietan.

Arau-hausteak oso larriak eta larriak direnean, Kontabilitate eta Kontuen
auditoria Institutuaren Aldizkarian argitaratuko dira (BOICAC).

Arau-hausteak arinak direnean, kargu-hartze pribatuaren kasua ezik, Auditoreen
Erregistro Ofizialean inskribatuko dira (Legearen 38. art.a).

****** Zehapenak aplikatzeko irizpideak ******

Arau-hausteengatik kasu bakoitzean aplikagarriak direnzehapenakondorengo
irizpideenarabera erabakiko dira:

1.- Arau-haustearen izaera eta garrantzia.
2.- Arau-hausteak sortu duen edo sortaraz ditzakeen kalteen garrantzia.
3.- Arau-haustea egiteko asmoa egotea (intentzioa).
4.- Ikuskatutako sozietatearen garrantzia (aktiboko partidak, urteroko
negozioen kopurua edo langileen zenbatekoaren arabera neurtuko dena).
5.- Nazioko ekonomian izan ditzaken ondorio kaltegarriak.
6.- Arau-haustea egin dutenen aurretiko jokabidea.
7.- Auditoreak arau-haustea ezabatzeko edo bere ondorioak gutxitzeko bere kabuz
ekintzarik egin duen.
8.- Erakunde publikoen kontrolpean dauden entitateak (finantz entitateak,
aseguru konpainiak...) izatea edo burtsan kotizatzen duten sozietateak izatea.

3

