           1. IKASGAIA.- KONTABILITATE ETA KONTUEN AUDITORIA INSTITUTUA ETA AUDITOREEN       ERAKUNDE PROFESIONALAK.          1. 11.1 Kontabilitate eta Kontuen Auditoria Institutua. Kontabilitate eta Kontuen Auditoria Institutua, izaera administratiboa duen Erakunde bat da. Ekonomia eta Ogasun Ministerioaren menpe dago. Legeak kontuen auditoria jardueraren kontrol eta antolamenduan paper nagusia ematen dio.                      KontabilitateetaKontuenAuditoriaInstitutuarenfuntzioak Kontabilitate eta Kontuen Auditoria Institutuak, kontuen auditorian eta kontabilitatearen eremuan, gehienezko eskuduntzak ditu. Kontuen Auditoriaren eremuan dituen funtzio nagusiak hurrengoak dira: 1.- Auditoreen Erregistro Ofiziala gestionatzen du. Erregistro hau Institutuaren menpe dago (Legearen 7. art.a). 2.- Unibertsitateek eta Auditoreen errepresentagarri diren Korporazioek egiten dituzten prestakuntza teorikoko prestakuntza kurtsoak Institutuak homologatu beharko ditu, berak jarriko dituelarik kurtso horien ezaugarri eta baldintzak zeintzu izan behar diren. Subsidiarioki, Institutuak kurtso horiek antolatuko ditu. Auditore izateko azterketak deialdi bakar baten bidez egingo dira, hiru Korporazioek batera proposatzen dutelarik azterketa hori eta, subsidiarioki, Institutuak egin dezake, honek, kasu orotan, azterketen deialdiak onartuko dituelarik. Gainera programaren edukia zein den Institutuak erabakiko du (37. art.a). Prestakuntza teorikoaren eta azterketaren lehenengo zatiaren dispentsak Institutuak erabakiko ditu BOICACean argitaratuko duen erabaki baten bidez. 3.- Auditoreek jarri beharreko fidantzaren kontrola (Erreglamenduaren 55.5 art.a). 4.- Korporazioek egiten dituzten auditoriarako arau teknikoen, arau etikoen eta kalitatearen barne kontrolerako arauen homologazioa eta argitaratzea. Auditoriarako arau teknikoa: auditoreek, auditoria lanak egiterakoan kontuan izan behar dituzten printzipio eta baldintzak dira, iritzi tekniko independiente bat eman dezaten. Arau etikoak: auditoreek, beren jardueran,hurrengo printzipio etikoak hartu behar dituzten kontutan; gaitasun profesionala, behar den ardura, zintzotasuna eta objektibitatea. Kalitatearen barne kontrolerako Arauak: auditoreek eta auditoria sozieteek beren kalitatearen barne kontrol bat egitekorakoan jarraitu beharreko printzipio eta baldintzak ezartzen dituzte arau hauek. Honen helburua, auditoria jarduera, Kontuen auditoriari buruzko Legeak, Legea garatzen duen Erreglamenduak eta Auditoriarako Arau Teknikoek diotena jarraituz egiten dela ziurtatzea da. 5.- Auditoria jardueraren kontrola egitea. Kontrol hau bi motakoa izan daiteke: alde batetik,kalitatearen kontrola,auditoria jardueraren zenbait aspekturi buruzkoa eta, bestetik,kontrol teknikoaauditoria lan konkretu batzuri zuzendua, lana bere osotasunean edo zati batzu aztertuz (Legearen 27 eta 28 art.ak eta Erreglamenduaren 61 eta hurrengo art.ak). Institutuak, urtero, auditoria jardueraren kontrolerako plan bat egingo du (kalitate kontrola eta kontrol teknikoa). Kontrol teknikoaren helburua, auditoreek eta auditoria sozietateek egindako lana, kontuen auditoriari buruzko legean, erreglamenduan eta arau teknikoetan xedatutakoarekin bat etorriz egin den egiaztatzen da. Kontrol honen ondorioz, Institutuak kontrol teknikoaren jarduera amaitutzat jotzea edo prozedura zehatzaile bat hastea erabaki dezake arau-hausterenbat egon dela uste badu. Kalitate kontrolaren bitartez, auditoreak eta auditoria sozietateak aldiro kontrolatuak dira, beren lanen kalitatea hobetzeko helburuarekin, hobekuntza eskakizunak eginaz. Kalitate kontrolak, gutxienez, auditoreen kalitatearen barne kontrola eta jarraitutako prozedurak aztertuko ditu, kontrol sistema horren efizientzia konprobatzeko. Interes publikoko entitateen kontuak ikuskatzen dituzten auditore jardunlari guztiak eta auditoria sozietateak, gutxienez, hiru urtean behin eta beste auditoreak eta auditoria sozietateak sei urtetik behin kontrolatuak izango dira. Auditoreek eta Auditoria Sozietateek, Institutuari, bere funtzioak bete ditzan, beharrezkoak dituen informazioak eman behar dizkiote. Informazio horiek lortzeko edo egiazkoak diren konfirmatzeko, Institutuak beharrezkoak jotzen dituen ikerketak egin ditzake. Auditoreek, eskatutako liburuak, dokumentuak, programa informatikoak, etb. eman beharko dizkiote Institutuari. Ikerketa lan horiek hurrengo lekuetan egin ditzake, bere aukerara Institutuak:    1. Auditorearen edo auditoria sozietatearen bulegoetan.    2. Kontabilitate eta Kontuen Auditoria Institutuaren lokaletan bertan. Kontabilitate eta Kontuen auditoria Institutuak kalitate kontrola Korporazioekin egitea erabaki dezake, Institutuak gainbegirale bezala jokatuko duelarik. Institutuak akordio hori beste hirugarren batzurekin ere lor dezake, azken hauek baldintza konkretu batzu betetzen badituzte behintzat (Legearen 3. Xedapen gehigarria eta Erreglamenduaren 74.3 art.a). 6.- Auditoreak zehatzeko ahalmena. 7.- Nazioarteko kooperazioa. Institutuak Europar Batasunean auditoria jarduerarengan baimen, kontrol eta disziplina eskuduntzak dituzten autoritateekin kolaboratzea, auditoreei buruzko informazioa trukatzea eta ikertzea, beste Estatu bati ikerketa horiek egitea eskatzea… 8.- Kontabilitate eta Kontuen Auditoria Institutuaren Aldizkariaren (BOICAC) argitalpena. 9.- Auditoria txosten bakoitzari dagokion tasaren kobrua.          1. 11.2. kontabilitate eta kontu-auditoria institutuaren tasa. Auditoreen Erregistro Ofizialean inskribatuta dauden auditoreek eta Auditoria Sozietateek, jaulkitako auditoria txosten bakoitzagatik ordaindu beharreko tasa bat da, Institutuaren kontrol lanek suposatzen dituzten gastuei aurre egiteko. Tasa hori 91,90 eurokoa izango da jaulkitako txosten bakoitzagatik. Jaulkitako auditoria txostenagatik 30.000 euro baino gehiago irabazi badira, tasaren zenbatekoa 183,80 eurokoa izango da. Tasa hori ordaintzeko obligazioa, hiruhilabeteko bakoitzaren azkenengo egunean sortuko da.          1. 11.3. Korporazioak. Auditore izateko, Kontabilitate eta Kontuen Auditoria Institutuaren menpe dagoen, Kontuen Auditoreen Erregistro Ofizialean inskribatu behar da. Baina posible da auditorea izatea eta auditoria lanetan aritzea korporazio bateko kide izan gabe. Hala ere, auditoreak edo auditoria sozietateak, aldiberean, Korporazio bat baino gehiagoko kide izan daitezke.                       Kontuen auditoreen errepresentagarri diren Korporazio                                            konkretuak - Kontuen Azterlari Zineginen Institutua (Instituto de Censores Jurados de Cuentas de España).www.icjce.es - REA+REGA Auditoreak, Ekonomisten Kontseilu Orokorrekoakhttp://www.rea- rega.economistas.es/                               Korporazioen funtzioak Orokorrean, bere kideak laguntzea dute funtzio bezala eta, bereziki, ikuskatutako enpresen eskubideen babesa. Zehazki bere funtzioak hurrengoak dira: 1.- Auditoriarako arau teknikoak, etika arauak eta kalitatearen barne kontrolari buruzko arauak eratzea, egokitu eta berrikusi bai bere kabuz, bai Kontabilitate eta Kontuen Auditoria Institutuak eskatuta. 2.- Gaitasun profesionalaren azterketa egitea guztiek batera. 3.- Irakaskuntza teorikoko ikastaroak antolatzea eta ematea, Insitutuak homologatu ondoren. 4.- Korporazioko kideek burutu behar dituzten etengabeko prestakuntzaren antolaketa. Auditoreak. 5.- Korporazioko kideak gaitasun azterketan eskatzen den prestakuntza praktikoan partehartzea bultzatzea, praktikaren betetzea kontrolatuz. 6.- Kideen jarduera profesionalaren kalitate kontrola egitea. 7.- Korporazioko arau deontologikoak betetzen direla aztertzea. 8.- Kontabilitate eta Kontuen Auditoria Institutuari zehapen-prozeduraren hasiera proposatzea. 9.- Kontabilitate eta Kontuen Auditoria Institutuarekin elkarlanean aritzea eta auditoreen eta auditoria sozietateen gaineko kalitate kontrola egitea Insitutuarekin horrela erabakitzen duenean. 10.- Korporazioko estatutuetan ezarrita daukaten bestelako edozein funtzio, helburua Kontuen Auditoriari buruzko Legean eta Erreglamenduan xedatutakoa hobe betetzea bada.  4 
