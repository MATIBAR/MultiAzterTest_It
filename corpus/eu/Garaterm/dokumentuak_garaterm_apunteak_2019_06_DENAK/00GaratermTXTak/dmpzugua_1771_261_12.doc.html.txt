







   1. IKASGAIA.- KAPITALEKO SOZIETATEEI BURUZKO LEGEA.
         1. 12.1. Urteko kontuak eta gestio txostena auditore batek
            berrikusteko obligazioa. Arau orokorra eta salbuespenak.
Kapitaleko Sozietate buruzko Legeak 263. artikuluan dioenez, “urteko kontuak
eta gestio txostena kontuen auditoreek berrikusi beharko dituzte. Balantze
laburtua aurkez dezaketen sozietateak betebehar horretatik kanpo daude”.
         1. 12.2. Auditoreak izendatzeko legezko suposamendu desberdinak.
                              Auditorea Batzar Nagusiak izendatzea
Auditoria burutuko duten pertsonak Batzar nagusiak izendatuko ditu ikuskatu
behar den ekitaldia itxi aurretik. Kontuen auditoreen Erregistro Ofizialean
inskribatuta dauden profesional bat edo batzu izendatuko dira.
Batzarrak pertsona fisiko nahiz juridiko bat edo gehiago izenda ditzake, hauek
batera arituko direlarik. Izendatu direnak pertsona fisikoak direnean, Batzar
nagusiak auditore titularren adina ordezko izendatu beharko ditu.
Batzarraren izendapen akordioak, zein pertsona auditore izango diren
erabakitzeaz gain, karguaren iraupena, ordainsaria, etb... erabakiko ditu.
Batzar nagusiak ezin ditu auditoreak bidezko kausarik gabe errebokatu izendatu
ziren epea bete baino lehen.
Auditorea errebokatzeko bidezko kausak Legea edo Auditoria Kontratua urratzea
izango dira.
Bidezko kausen adibideak:
- Auditoreak lortutako frogekin bat ez datorren txostena egitea.
- Sekretu profesionala ez gordetzea.
- Informazio pribilegiatua norberaren probetxuan erabiltzea.
Gainera, auditoria kontratuan auditorea errebokatzeko bidezko kausak zehaztu
daitezke.


                        AuditoreaMerkataritzaErregistratzaileakizendatzea
1.-Sozietate bat ikuskatua izan behar denean, Batzar nagusiak ez baditu
auditoreak izendatu ikuskatu beharreko ekitaldia itxi baino lehen, edo
izendatutako pertsonek ez badute kargua onartzen edo ezin badituzte funtzioak
bete, administratzaileek, obligaziodunen sindikatuko komisarioak nahiz edozein
akziodunek, sozietatearen egonguko Merkataritza Erregistratzaileari auditoria
burutu beharko duten pertsonak izendatzea eska diezaioke.


2.-Sozietate bateko urteko kontuak auditore batek ikuskatuak izan behar ez
direnean, sozietate horretan gutxienez kapital sozialaren ehuneko 5a duten
akziodunek, sozietatearen egonguko Merkataritza Erregistratzaileari, ekitaldi
zehatz bateko urteko kontuen berrikuspena egingo duen auditore baten izendapena
egitea eska diezaiokete, ekitaldi horren itxieratik hiru hilabete igaro ez
badira.
Auditorearen ordainketa, sozietatearen kargura izango da eta ekitaldi horretako
urteko kontuak bakarrik ikuskatuko ditu.
                                Auditorea epaile batek izendatzea
Bidezko kausa bat egonik, sozietatearen administratzaileek eta auditorearen
izendapena eskatzeko legitimazioa duten pertsonek, sozietatearen egonguko
Epaileari, Batzar nagusiak edo Merkataritza Erregistratzaileak izendatutakoaren
errebokazioa eta beste baten izendapena eska diezaiokete.
Epailearen izendapena posible izateko, Batzar nagusiak edo Merkataritza
Erregistratzaileak izendatu duen auditorea errebokatzeko bidezko kausa bat egon
beharko da.
Auditoreen errebokazioa, hasiera batean, Sozietatearen Batzar nagusiari
dagokio. Batzarrak, bidezko kausa bat egonik, ez badu auditorea errebokatzen,
administratzaileek eta pertsona legitimatuek sozietatearen egonguko epaileari,
auditore horren errebokazioa eta beste baten izendapena eska diezaiokete.

         1. 12.3. Merkataritzako Kodea.
Enpresari guztiak beraien enpresaren urteko kontuak ikuskatzera behartuta
egongo dira dagokion Auzitegiak horrela erabakitzen badu, bidezko interesa
frogatzen duenaren eskaera oinarritua onartzen badu.
Kasu honetan, Auzitegiak, auditoria gastuei aurre egiteko dagokion fidantza
eskatuko dio eskatzaileari, berrikusitako urteko kontuetan akats edo
irregulartasunik ez dagoenean bere kontura joango baitira.Honetarako,
auditoreak, burututako txostenaren kopia bat utziko du Auzitegian.

2

