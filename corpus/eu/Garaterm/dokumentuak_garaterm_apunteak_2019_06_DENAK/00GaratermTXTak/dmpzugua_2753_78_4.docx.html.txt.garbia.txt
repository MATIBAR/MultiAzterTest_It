           4. AUDITORIA TXOSTENA                                                                      Aurkibidea     * Helburuak     * Urteko kontuen auditoria txostena     * Urteko kontuei buruzko iritzi teknikoa     * Urteko kontuei buruzko txostenaren aurkezpena, gordailua eta argitalpena     * Glosategia 4.1. HELBURUAK Bigarren ikasgaian ikusi dugunez, auditoreak, bere berrikuspen eta egiaztapen lanen ondoren, ikuskatu dituen kontuen fidagarritasunari buruzko bere iritzia jasotzen duen txosten bat egiten du. Egia esan, sozietate ikuskatuak, auditoria txosten bat egin dezan kontratatzen du auditorea. Auditoreak, auditoria txostenean, kontu horien fidagarritasunari buruzko iritzia ematen du. Hirugarren ikasgai honetan, auditoria txostenaz arituko gara. Auditoria txostenaren edukia zein den aztertuko dugu, iritzi teknikoak tratatu beharreko arlo garrantzitsuak, auditorearen iritzian eragina izan dezaketen zirkunstantziak eta auditore batek eman ditzaken iritzi mota desberdinak. Auditoreak txostena egiteko dituen epe maximoa eta minimoa eta, publikoak orokorrean, txosten hori nola lor dezaken Merkataritzako Erregistroaren bitartez. Hirugarren ikasgai hau bukatzean, ikasleak hurrengo gaiak ezagutuko ditu:     * Nola prestatzen den auditoria txosten bat     * Zein zirkunstantzia hartu behar dituen kontuan auditoreak auditoria       txostena egiten duenean     * Zeintzuk diren auditorearen iritzian eragina izan dezaketen       zirkunstantziak     * Auditorearen iritzi mota desberdinak     * Zein den auditore batek txostena egiteko duen epea     * Nola ematen zaion publizitatea auditoria txostenari   4.2. URTEKO KONTUEN AUDITORIA TXOSTENA.   Auditoreak egindako lanak, aztertu dituen dokumentuen gaineko iritzi tekniko bat jasotzen duen, txosten bat eginaz bukatzen dira. Auditoria txostena, txostena erabiliko dutenen aurrean, auditoreak egiten duen lanaren zatirik garrantzitsuena da, egindako auditoria lanetatik azken emaitza baita. Hau dela eta, auditoreak txostenaren prestakuntza eta idazketa zaindu behar ditu. Espainian, auditoria txostena, txosten eredu bat jarraituz egin behar da. Estandar hori “Auditoria txostenen prestakuntzari buruzko” NIA-ES 700en dago. NIA horrek, espainiar araudira egokitutako auditoria txostenen adibideak eta ereduak ditu. Auditorea orientatzeko bide bezala, komenigarritzat jo izan dira eredu normalizatu horiek, honela auditoria txostenak uniformeagoak izango baitira eta txostenak erabiliko dituztenentzat ulergarriagoak. Kontuen auditoriari buruzko Legearen 3. artikuluak eta legea garatzen duen Erregelamenduaren 5. artikuluak, kontuen auditoria txostenean gutxienez adierazi beharreko datuak zehazten dituzte. Nazioarteko Auditoria Arauek (NIA), bereziki, ere auditoria txostenaren edukia zein den zehazten dute. Txostenaren eduki zentrala auditorearen iritzia izango da. Auditoria txostenaren beharrezko edukia Auditoria txostenei buruzko NIA 700en, auditoria txostenaren edukia zein den zehazten da: 1.- Txostenaren izena edo identifikazioa. Txostena “Urteko kontuen auditoria txosten independentea” bezala aurkeztuko da. Honen helburua, Kontuen Auditoriari buruzko Legean erregulatzen diren bestelako agiri edo dokumentuen berrikuspen eta egiaztapen lanei buruzko txostenetatik bereiztea da. 2.- Lana nori zuzenduta dagoen (normalean akziodun edo bazkideak) eta, desberdinak izango balira, lana nork enkargatu duen. Txostenaren hartzaileak zeintzuk diren ere jaso behar da. Sozietate Anonimoak direnean, txostenaren hartzaileak, normalean, akziodunak izango dira, akziodunak baitira urteko kontuen onarpenerako egiten den bozketan, auditoria txostena, kontuen alde edo kontra bozkatzeko erabiliko dutenak. Auditorea, bazkideen Batzarrak, Merkataritzako Erregistratzaileak edo Epaile batek izenda dezakete. Sozietate batek bere urteko kontuak, obligazioz, ikuskatu behar dituenean, normalean, bazkideek Batzar batean izendatuko dute auditorea. Baina, kasu batzuetan, auditorearen izendapena Merkataritzako Erregistratzaileak edo Epaileak egin dezake. Auditoriaren izendapenari buruz, ikus ezazu 12 ikasgaia. Auditoria txostena nork enkargatu duen ere azaldu behar da. Enkargua egin zutenak eta txostenaren hartzaileak pertsona berdinak direnean, arrazoizkoa dirudi, kasu horretan, lana nork enkargatu duen ez adieraztea, sujetu berdinak izatean, jakintzat eman daitekeelako. Honela, adibidez, Sozietate Anonimo baten akziodunei zuzendutako txosten batean, Batzar Nagusiak urteko kontuen aprobazioa egin dezan, badirudi ez litzatekeela beharrezkoa izango txostena nork enkargatu zuen adieraztea eta nori zuzenduta dagoen errepikatzea, auditorearen izendapena akziodunen Batzar Nagusiak egin duenean. Auditorearen izendapena, ordea, Merkataritzako Erregistratzaileak edo Epaileak egin izan balu, izendapena egin duena eta txostenaren hartzailea desberdinak izanik, txostena nork enkargatu duen eta nori zuzenduta dagoen adieraziko da. INFORME DE AUDITORÍA INDEPENDIENTE DE CUENTAS ANUALES A los accionistas de ABC, S.A.     4.3. URTEKO KONTUEI BURUZKO IRITZI TEKNIKOA. Auditorearen iritzi teknikoa txostenaren elementu nagusia da. Auditorearen iritzi teknikoak tratatu behar dituen arloak 1.Irudi fidela. Auditoreak, bere txostenean, modu argi eta zehatz batean, aztertutako urteko kontuek enpresaren ondarearen, finantza egoeraren edo ekitaldian lortutako emaitzen irudi fidela erakusten duten, eta horrela ez izatekotan, zergatia ere bai, adierazi beharko du, aplikagarriak diren arauak kontuan izanik. 2.Gestio txostena eta urteko kontuak bat datozen.Gestio txostena ez dago urteko kontuen barne baina txostenaren eduki kontablea urteko kontuekin bat etorri behar da. Auditorearen iritzian eragina izan dezaketen zirkunstantziak (salbuespenak) Auditorearen iritzian eragina izan dezaketen zirkunstantziak aipatuko ditugu. Zirkunstantzia nagusiak hurrengoak dira: 1.Ebidentzia nahikoa eta egokia lortzeko ezintasuna edoauditoreak burututako lanaren eremuari oztopoak jartzea. Hau da, auditoreak bere lana egiterakoan, arau teknikoek galdatutako edo, auditoreak berak bere lanak egiteko beharrezkoak kontsideratzen dituen prozedurak aplikatu ezin dituenean. NIA-ES 705ek dionez, ebidentzia nahikoa eta egokia lortzeko ezintasunak zenbait jatorri izan ditzake: a) Ikuskatutako enpresaren kontroletik kanpo dauden zirkunstantziak: auditoriarako beharrezkoak diren agirien ustekabeko desagerpena edo aginte publikoak denbora mugagabe baterako agiri kontableak konfiskatu dituenean; b) Auditorearen lana egiten den momentuarekin erlazionatutako zirkunstantziak: izakinen kontaketa fisikoak ezin ikusi izatea auditorea kontaketak egin ondoren izendatua izan zelako, etb.; c) Ikuskatutako enpresaren zuzendaritzak berak jarritako oztopoak: saldoak egiaztatzeko gutunak bidaltzeari uko egiten zaionean edo izakinen kontaketa fisikoa ikusteari ezezkoa ematea. 2.Urteko kontuetan akats garrantzitsuak NIA-ES 450 dioenez, akatsak zera dira: erakusten den kopuru, sailkapen, aurkezpen edo informazioa ez izatea finantza informazioaren marko aplikagarriaren arabera izan beharko lukeena. Adibidez, aukeratutako politika kontableak ez etortzea bat aplikagarria den finantza informazioaren markoarekin edo urteko kontuek ez erakustea enpresak egin dituen transakzio edo egintzak irudi fidela erakusteko moduan; urteko kontuek berauek ez jasotzea legediak galdatzen duen informazioa edo aurkeztutako informazioa ez izatea arauek galdatzen duten moduan aurkeztua edo urteko kontuek ez dute irudi fidela erakusteko beharrezkoa den informazioa erakusten.                                Iritzi tekniko motak Aipatu ditugun zirkunstantzietako bat gertatzen bada, auditoreak salbuespendun iritzi bat, aurkako iritzi bat edo iritzi ukatua emango du. 1. Salbuespendun iritzia: honelako iritzia emateko, auditoreak, orain bertan esplikatu ditugun egoeratako bat edo batzuk daudela pentsatu behar du, urteko kontuekiko esanguratsuak (materialak) izan behar direlarik. Suposamenduak hurrengoak izan daitezke: a)Nahiz eta ebidentzia nahikoa eta egokia lortu duen, akatsak materialak (garrantzitsuak) dira baina ez dute urteko kontuengan, oro har hartuta, eragina; b) Auditoreak ezin izan du ebidentzia nahikoa eta egokia lortu etaaurkitu ez dituen akatsak garrantzitsuak izan daitezken arren, egongo balira, ez lukete urteko kontuengan, oro har hartuta, eragina. Hori dela eta, egoera horiek, ez dira oztopo urteko kontuek irudi fidela erakutsi dezaten eta auditoreak beraiengan iritzi bat lortzea posible izan dezan. Egoera horiek ez dute urteko kontuengan, oro har hartuta, eragina. Salbuespen hauek txostenean jarriko dira. 2.Aurkako iritzia: horrelako iritzi bat emateko, auditoreak aurkitu dituen printzipio eta irizpide kontableen urrapen eta akatsak garrantzitsuak dira eta urteko kontuengan, oro har, eragina dute. Kasu batzuetan, aurkitu diren kontabilitate printzipio eta arauen akatsak, hain garrantzitsuak izanik, bai bete ez diren arauen izaeragatik edo kopuruengatik, urteko kontuek ezin dute irudi fidela erakutsi. Horrelako kasuetan, auditoreak aurkako iritzi bat eman behar du eta honek zera esan nahi du: urteko kontuek ez dutela enpresaren ondarearen, finantza egoeraren eta eragiketen emaitzen irudi fidela erakusten. 3.Iritzi ukatua: auditoreak bere lanak bukatzen dituenean, oso garrantzitsuak edo esanguratsuak direnauditorearen lanaren eremuari oztopoakdaudela eta, urteko kontuei buruzko iritzia eratzeko ebidentzia nahikoa edo egokia lortu ez duenean, txostenean urteko kontuei buruzko iritzirik ezin dezakeela eman adierazi behar du, aurkitu ez dituen akatsak, egongo balira, garrantzitsuak direla eta urteko kontuengan, oro har hartuta, eragina izateko gai izan daitezkeela uste badu, bere iritzia ukatuko du. Auditorearen lanari oztopoak daudela eta, auditoreak, aurkitu ez dituen akatsak garrantzitsuak izan daitezkeela pentsatzen badu, salbuespendun iritzi bat emango du, beti ere, urteko kontuengan ez badu, oro har hartuta, eragina. 4.Aldeko iritzia (txosten garbia): Auditoreak bere lana, inolako oztoporik gabe egin duenean, urteko kontuak finantza informazioaren araudia jarraituz egin badira eta, bereziki, kontabilitateko printzipio eta irizpideak errespetatuz, aldeko iritzia emango du. Salbuespendun edo aurkako iritzia (opinión modificada) sortzen duen egintzaren auditorearen iritzia izaera                                                                          zirkunstantzia horiek                                                                                 urteko kontuengan efektu                                                                                 orokorrak dituzten ala ez                                                                                 edo zein efektu dituen                                                                                 esanaz                                                                                 Garrantzitsua Garrantzitsua                                                                                   baina ez    eta orokorra                                                                                   orokorra Urteko kontuek akats garrantzitsuak dituzte                                     Salbuespendun    Aurkako                                                                                    iritzia       iritzia Ebidentzia nahikoa eta egokia lortzeko ezintasuna                               Salbuespendun    Iritzia                                                                                    iritzia       ukatzea   4.4. Urteko kontuei buruzko txostenaren aurkezpena, gordailua eta argitalpena.                      Txostenaren jaulkipena eta aurkezpena Txostenaren jaulkipen data, auditoreak auditoria lanak bukatzen dituenean izango da, hau da, urteko kontuei buruz iritzi bat izateko beharrezko prozedurak bukatu direnean. Kontuen auditoriari buruzko Legeak eta bere Erregelamenduak ez diote txostena aurkezteko epeari erreferentziarik egiten. Kapitaleko Sozietateei buruzko Legea da, bere 270.1 artikuluan, gai hau erregulatzen duena. Arau honek dioenez, auditoreek, administratzaileek sinaturiko kontuak ematen zaizkienetik kontatzen hasita, gutxienez hilabeteko epea izango dute txostena aurkezteko. Sozietate ikuskatuaren administratzaileak, ekitaldi soziala ixten denetik hiru hilabeteko epean, urteko kontuak eta gestio txostena egitera behartuta daude (ekitaldia, normalean, abenduaren 31ean ixten da). Administratzaileek, urteko kontuak formulatu ondoren, kontu horiek auditoreari entregatu behar dizkiote. Momentu horretatik aurrera hasiko da kontatzen auditoreak auditoria txostena egiteko duen gutxieneko epea. Administratzaileek, esan bezala, hiru hilabeteko epea dute urteko kontuak formulatzeko baina hiru hilabete horiek igaro baino lehenago egin dezakete eta, ondorioz, urteko kontuak hiru hilabeteak igaro aurretik entregatuko dizkiote auditoreari. Kasu guztietan, auditoreek auditoria txostena egiteko duten hilabeteko epe minimo hori administratzaileek urteko kontuak entregatzen dizkienetik hasiko da kontatzen. Aipaturiko hilabeteko epea ezin da estatutu (ikuskatutako sozietatearen estatutuak) bidez laburtua izan eta bazkideen Batzarrak edo administratzaileek ere ezingo dute horrelakorik egin. Baina auditoreek, beren borondatez, txostena hilabeteko epea igaro aurretik aurkeztu dezakete. Txostena aurkezteko epea luzatua izan daiteke baina, kasu orotan, auditorearen txostena ohizkoBatzar nagusiaren deialdirakoigorria eta entregatua egon beharko da. Zergatik? Sozietateetan, ekitaldi bakoitzaren lehenengo sei hilabetetan, ohizko Batzar nagusi bat ospatzen da, beste gai batzuen artean, aurreko ekitaldiaren urteko kontuen onarpenari buruz erabakitzeko (administratzaileek ekitaldia bukatu eta hiru hilabete dituzte itxitako ekitaldi horren urteko kontuak formulatzeko, hau da, urtarrilaren 1etik martxoaren 31rarte). Ohizko Batzar nagusi hori ekitaldi bakoitzaren lehengo sei hilabetetan ospatu behar da. Administratzaileek aurreko ekitaldiaren urteko kontuak formulatzen dituzte, ondoren, auditoreei entregatzen dizkiete, hauek auditoria txostena egin eta sozietate ikuskatuaren akziodunek, ohizko batzar nagusian urteko kontuen aprobazioaz tratatzen dutenean, beren botoa urteko kontuen alde edo kontra bozkatzeko, auditoria txostena erabili dezakete. Ohizko Batzarra ospatu aurretik, batzar horren deialdia egin behar da (zenbait aldizkarietan iragarkiak jarriz) akziodunek ospatuko den batzar horren berri izan dezaten, ospakizun lekua, data, tratatuko diren gaiak, etb. Deialdia egiten denetik, gutxienez batzarra baino hamabost egun lehenago, urteko kontuak, gestio txostena eta auditoria txostena akziodunen eskura jarri behar dira. Kapitaleko Sozietateei buruzko Legearen 272.artikulua.- 1. Urteko kontuak akziodunen batzar orokorrak onartuko ditu. 2. Batzar orokorraren deialditik, edozein bazkidek eskuratu ahal izango ditu, berehala eta dohain, onartzeko aurkeztuko diren agiriak, eta hala balegokio, gestio txostena eta kontuen auditoreen txostena. Deialdian eskubide hau aipatuko da. Deialdian, bazkideek eskubide hau dutela aipatuko da. Beraz, txostena entregatzeko auditoreak duen epea sozietateak eta auditoreak egindako kontratuak zehaztu dezake, legezko arauak (administratzaileek auditoreei urteko kontuak entregatzen dizkienetik hilabeteko gutxieneko epea) errespetatzen diren bitartean eta, noski, ohizko batzar nagusiaren deialdia egiten den eguna gehienezko muga bezala. Praktikan, esan beharra dago, auditoreak azterketa eta egiaztapen lan asko administratzaileek urteko kontuak entregatu baino askoz lehenago egiten dituela, bai ikuskatu behar duen ekitaldian zehar eta, noski, hurrengo ekitaldiaren hasieran, nahiz eta urteko kontuak oraindik formulatuta ez egon. Hau da, administratzaileek urteko kontuak formulatuta auditoreei entregatu aurretik, auditoreak lan asko aurreratu ahal izan ditu. Auditoreek egindako hasierako txostenaren ondorioz administratzaileek urteko kontuak aldatu beharko balituzte, auditoreek bere txostena zabaldu (legeak zabaldu hitza erabiltzen du) eta egindako aldaketak jaso beharko dituzte eta horretarako epe berri bat izango dute. Kasu honetan ere, ohizko batzar nagusiaren deialdia izango da txostena entregatzeko muga. Egia esan, nahiz eta legeak txostena zabalduko dela dioen arren, ez dirudi zabaldu egiten denik, salbuespenak kentzeko asmoz zuzendu baizik. Kasu honetan, legezko epea beteko ez balitz (ohizko batzarraren deialdiarena) ez dirudi, luzapena administratzaileen errua edo kulpa izan denean, auditoreak errudun izan beharko liratekeela. Auditorearen sinadurak, txostenaren igorpenerako azken egintza suposatzen du. Txostenaren originala ikuskatua izan den sozietateari entregatu behar zaio. Auditoreak, kontratua dela eta, txostena administratzaileei entregatu beharko die eta hauek bazkideen artean banatu beharko dute (Sozietate Anonimoei buruzko 212.artikulua).                    Auditoria txostena ez egotearen efektuak Sozietate bat bereurteko kontuak obligazioz ikuskatzera behartuta dagoenean, auditoria txostenik ez egoteak, arau-hauste bat denez, urteko kontuen onarpenaren deuseztasuna sortzen du. Sozietate batean bere urteko kontuen auditoria obligaziozkoa denean, akziodun bati auditoria txostena eskuratzea eragozten bazaio, ohizko batzar nagusian urteko kontuak onartuz hartu zen akordioa aurka daiteke (epaileari akordio hori baliorik gabe utzi dezala eskatzea, hau da, urteko kontuen onarpenari buruzko akordioa).        Merkataritza Erregistro Lurraldetarrean urteko kontuen gordailua Kapitaleko Sozietateei buruzko Legeak dioenez (279 art.a), urteko kontuak onartu eta hilabeteko epean, sozietateak helbidea duen Merkataritza Erregistroan (Gipuzkoan badu helbidea, Donostiako Merkataritza Erregistroan izango da), beste dokumentu batzuen artean, urteko kontuak eta, egongo balitz, auditoria txostena aurkeztuko dira, bertan uzteko. Auditoria txostena Merkataritza Erregistroan aurkeztu eta utzi beharko da, bai auditoria egitea obligaziozkoa zelako edo gutxiengoak auditoria bat egon zedila eskatu zuelako (gutxiengoak auditoria eskatzearen gaia beste ikasgai batean aztertuko dugu). Dokumentu guzti hauek, administratzaileek, sozietatearen egoitzako Merkataritza Erregistroan gordailuan utzi beharko dituzte, onartuak izan zirenetik hilabeteko epean. Auditoria txostena ez da Merkataritza Erregistroan inskribatzen, urteko kontuekin batera Erregistroan gordailuan utzi baizik. Dokumentu horiek Merkataritza Erregistrora eraman eta bertan uzten ez badira, sozietateari zehapen bat jarriko zaio (Merkataritza Erregistroari buruzko Erregelamenduaren 371.2 artikulua). Diruzko zehapen bat jarriko zaio eta arau- hausteak jarraitzen duen bitartean sozietateari ez zaio utziko bere beste dokumenturik inskribatzen (Kapitaleko Sozietateei buruzko 282 art.a).                          Auditoria txostenaren argitalpena Lehen esan bezala, auditorearen txostena ez da Merkataritza Erregistroan inskribatzen, urteko kontuekin batera gordailuan utzi baizik. Hilabete bakoitzeko lehenengo lanegunean, Merkataritzako Erregistratzaileek, aurreko hilabetean zehar urteko kontuak gordailuan uztearen obligazioa bete duten sozietateen zerrenda Merkataritza Erregistro zentralera bidaliko dute. “Merkataritzako Erregistroaren Aldizkariak” gordailuaren obligazioa bete duten sozietateen zerrendaren iragarkia argitaratuko du. Urteko kontuak eta auditoria txostena ez dira argitaratzen, gordailu obligazioa bete duten sozietateen zerrenda baizik. Honela, dokumentu horiek gordailuan utzita daudela jakinik, edonork lortu dezake gordailuan utzitako dokumentu guztiei buruzko informazioa (Merkataritza Erregistroa publikoa da eta edonork du bertan sartu eta han inskribatuta edo gordailuan utzita dagoena ikusteko eskubidea). Merkataritza Erregistro Lurraldetarretan, probintzia bakoitzeko hiriburuan kokatuta, nagusiki, enpresarien eta beraiei buruzko egintzen inskripzioak egiten dira. Funtzio horretaz gain, urteko kontuak jasotzen dituzte (bertan gordailuan uzten baitira), batzuetan auditoreak izendatzen dituzte, etb. Merkataritza Erregistro Zentralean, Madrilen kokatuta, Merkataritza Erregistro Lurraldetarretan egin diren funtsezko inskripzioak jasotzen dira eta, beste gauza batzuen artean, Merkataritza Erregistroaren Aldizkariaren argitalpenaz arduratzen da. Merkataritza Erregistroa publikoa da eta edozeinek du bertan sarrera nahi dituen datuak kontsultatzeko. Adibidez, urteko kontuak, auditoria txostena, etb.                         Auditoria txostenaren sinadura Kontuen auditoria egin duena auditore pertsona fisiko bat bada, auditoria txostena, lanaren zuzendaritza eraman duen auditoreak sinatuko du. Nahiz eta normala izan auditoreak bere lana laguntzaileren batekin egitea, txostena auditore titularrak sinatu behar du eta txostenagatik erantzukizuna berea izango da, nahiz eta akatsak laguntzaileak egin. Auditoria lanak auditoria sozietate batek egin baditu, bere izenean bazkidea den auditore batek edo auditoria lana egin eta txostena sinatzeko izendatua izan den auditoreak sinatuko du txostena (Kontu auditoriaren Legearen 10. artikulua eta NIA-ES 700). Ondorioz, auditoria zuzendu eta auditoria lanak egiten dituen auditoreari dagokio sinadura, honek, auditoria sozietatearen izenean sinatuko du. Auditoria lana egin eta zuzentzen duen auditoreari dagokio auditoria txostena sinatzea eta, honek, auditoria sozietatearen izenean sinatuko du (NIA-ES 700). Auditoria txostena zenbait auditorek batera egin badute, auditore pertsona fisikoak edo auditoria sozietateak, guztiek sinatu beharko dute txosten bakarra, guztiak txostenaren edukiaren erantzule bihurtzen direlarik (Erregelamenduaren 9. art.a). 4.5. GLOSATEGIA Estatutuen arau hausteak Estatutuetako klausula bat haustea litzateke. Sozietatearen estatutuetan bere ezaugarriak, funtzionamendua eta antolakuntza zehazten dira. Gutxiengoaren eskaera Bere urteko kontuak ikuskatzera behartuta ez dagoen sozietate batean, gutxienez, kapitalaren ehuneko 5.a duten akziodunek, Merkataritzako Erregistratzaileari, sozietatearen kargura, ekitaldi zehatz bateko urteko kontuen berrikuspena eska diezaiokete, ekitaldi horren itxieratik hiru hilabete igaro ez badira (Sozietate Anonimoei buruzko Legearen 205. artikulua). Nazioarteko Auditoria Arauak IFAC-ek egindako arauak dira eta espainiar korporazioek itzuli eta espainiar araudira egokitu dituztenak. Bere jardueran behar bezalako iritzi bat adierazi dezan, auditoreak kontuan hartu beharreko printzipio eta baldintzak erregulatzen ditu. Arau hauek, beste gauza batzuen artean, auditoreak bete beharreko baldintzak, bere jardueran izan behar duen portaera eta auditoria txostenak nola egin behar diren erregulatzen dute.                                                                              11 
