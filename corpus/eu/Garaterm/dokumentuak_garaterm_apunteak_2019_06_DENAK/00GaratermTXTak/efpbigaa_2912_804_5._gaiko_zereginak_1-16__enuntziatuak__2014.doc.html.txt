








2013-2014 FINANTZA-MATEMATIKA: BANKU- ETA BURTSA-ERAGIKETAK
Alberto BILBAO GARZON
                                                                              3
                                    5. GAIA
1._ariketa

Inbertitzaile batek 30 € nominaleko 300 akzio erosi ditu %130an kotizatzen ari
diren unean. Gastu hauek izan ditu: artekari-gastuak %0,25, banku-komisioa
%0,15 eta poliza 25 €. Atera itzazu:
   1. Eskudiruzko zenbatasuna.
   2. Benetako truke-tasa.

2._ariketa

Inbertitzaile batek 20.000€ du burtsan inbertitzeko. Bera joaten den
bankuagatik aholkatuta X enpresaren akzioak erosiko du; une honetan %125ean
kotizatzen ari dira. Akzioen nominala 30€-koa da. Eragiketa honegatik
inbertitzaileak gastu hauek ordainduko ditu: artekari-gastuak %0,15, banku-
komisioa %0,1 eta gastu finkoa 30 €. Atera ezazu inbertitzaileak erosiko dituen
akzio-kopurua.

3._ariketa

Inbertitzaile batek enpresa zehatz baten 2.000 akzio erosi nahi ditu. Bere
balio nominala 12€ da eta une honetako kotizazioa %90. Gastuhauek izango ditu:
artekari-gastuak %0,3 eta gastu finkoa 25 €.

Behar duen kapitala ez duenez, mailegua eskatuko du eta lortu ere, hain zuzen,
erosketaren zenbatasunaren %60ekoa. Eragiketaren azkenean itzultzeko
konpromisoa hartu du, hau da, 90 egun barru urteko %7ko benetako interes-tipoa
aplikatuz. Irekierako gastuak %1,00 dira. Atera ezazu erosketaren benetako
kostua eta truke-tasa.

4._ariketa_(3._ariketaren_jarraipena)

90 egun igaro ondoren, tituluen kotizazioa %95ean jartzen da. Saltzeko agindua
ematen da; eta bitartekariak %0,3ko komisioa kobratu du eta gastu finkoa 20 €
da. Atera ezazu lortu den benetako irabazia.

5._ariketa

Partikular batek 42.000 € inbertitu nahi ditu X enpresaren akzioetan,
norberaren ekarpenaren kontzeptuan. Akzioen balio nominala 50€ da eta merkatuan
une honetan %140ean kotizatzen dute. Partikularrak mailegua eskatu du
inbertsioaren %60a finantzatzeko urteko benetako %8ko interes-tipoan 3
hilabeterako.

Maileguaren irekierako komisioa %0,75 da eta erosketa- zein salmenta-komisioa
kotizazio-balioaren %0,5a da. Gastu finkoak 30 € dira.

Partikularrak ez du akzioan bere zorroan mantendu mahi eta horregatik
bitartekariari akzioak saltzeko agindua eman dio. Atera ezazu partikularrak
eragiketari atera dion emaitza saltzeko unean akzioak %145ean kotizatzen
bazuten.
6._ariketa

Z enpresaren akzioak 6 euroko balio nominala dute, eta une honetan burtsan
%120ean kotizatzen dute. Z enpresak kapital-handitzea egitea erabaki du
proportzioa honetan titulu berri bat 6 titulu zaharrengatik, eta %105ean.
   1. Handitzearen ostean titulu guztien eskubideen artean berdintasuna badago,
      atera itzazu handitzearen ostean kotizazioaren balio teorikoa, doiketa-
      koefizientea, eta harpidetza-eskubidea.
   2. Akzio berriak ez badute parte hartzen 6 hilabete barru banatuko diren
      nominalaren gain %5eko dibidenduetan. Atera itzazu 1. apartatuko
      faktoreak.

7._ariketa

Enpresa baten akzioak 25 euro nominalekoak burtsan %140an kotizatzen dute.
Enpresaburuak erabaki du kapital-handitzea egitea parean, hau da, nominalean,
titulu berri bat 8 titulu zaharrengatik. Atera itzazu:
   1. Akzio zaharren balio teorikoa handitzearen ostean.
   2. Harpidetza-eskubidearen balioa.

8._ariketa

Enpresa elektrika baten kapital sozialak 20 euro nominaleko 150.000 akzio ditu;
eta une honetan burtsan %180an kotizatzen dute. Enpresa kapital-handitzea
burutu nahi du parean titulu berri bat ematen bederatzi titulu zaharrengatik.
Jakinik laster nominalaren %3ko dibidendua emango dela; baina, akzio berriak ez
dutela dibidendu horretan parte hartuko. Atera itzazu:
   1. Akzio zaharren kotizazioaren balio teorikoa handitzearen ostean.
   2. Harpidetza-eskubidearen balioa.

9._ariketa

Sozietate baten akzioak 100.000 akzio dira, 30 € nominalekoak, eta une honetan
burtsan %160an kotizatzen dute. Sozietateak kapital-handitzea dohain egin nahi
du 1 berri 6 zaharrengatik proportzioan. Laster nominalaren gain %4ko
dibidendua emango bada, baina akzio zaharrei bakarrik. Atera itzazu:
   1. Akzio zaharren kotizazioaren balio teorikoa handitzearen ostean.
   2. Akzioen harpidetza-eskubidearen balioa.

10._ariketa

Enpresa batek 600 euro nominaleko akzioak ditu, une honetan burtsan 1.320
eurotan kotizatzen dutenak. Enpresa horrek kapital-handitzea egingo du 2 x 5
proportzioan (2 berri 5 zaharrengatik) eta %100ekojaulkipen-sariaz. Atera
ezazu:
   1. Harpidetza-eskubideen balioa.
   2. 400 akzio dituen akziodun batek harpidetuko lituzkeen akzio berrien
      kopurua.

11._ariketa_(10._Ariketaren_jarraipena)

Demagun lehengo adibidean 400 akzio zeuzkan akziodunak eragiketa zuria egin
nahi duela. Atera ezazu: a) Saltzeko eskubideen kopurua.
12._ariketa

Enpresa baten kapital sozialak 40 euro nominaleko 500.000 akzio ditu; eta une
honetan burtsan %70ean kotizatzen dute. Enpresak titulu-kopurua murriztu nahi
du bere akzioen kotizazioan igoera eragiteko .

Kotizazioa parera heltzea erabaki da. Atera ezazu une honetan zirkulazioan
dagoen akzio-kopurua gutxitu behar duen titulu-kopurua.

13._ariketa

Z enpresaren kapital sozialak 30 euro nominaleko 300.000 akzio ditu. Azken
boladan Z sozietateari ez zaio oso ondo joan, eta une honetan burtsan bere
balio nominalaren %65ean kotizatzen dute. Kapital soziala osatzen duten akzioen
%30 murriztu nahi da, bere akzioen kotizazioan igoera eragiteko . Atera itzazu:

   1. Tituluen kotizazioa kapital-gutxitzea egin ondoren.
   2. Tituluak parean kotizatzea nahi bada, zein izan beharko zen kapital-
      gutxitzean gutxitu behar duen titulu-kopurua.

14._ariketa

Inbertitzaile batek hurrengo eragiketak egiten du:

   1. Apirilaren 1ean, enpresa bateko 2.000 akzio erosi du 9 eurotan,
      eragiketaren efektiboaren gain %0,5eko komisioa ordainduz.
   2. Ekainaren 30ean, 0,5 euro/akzio bakoitzeko dibidendua kobratu du.
   3. Irailaren 15ean, enpresaren kapital-handitzea egin da. Harpidetza-
      eskubideak saldu ditu 1,3 euro/akzio bakoitzeko.
   4. Urriaren 30ean, Split-a burutu da hiru akzio berri akzio zahar
      bakoitzeko, akzioen balioa 3 eurotara gutxituz.
   5. Azaroaren 30ean, akzioak 3,5 eurotan saldu du, eragiketaren efektiboaren
      gain %0,5eko komisioa ordainduz.

Dibidenduak %21eko atxikipena dute. Eskubideak ez dute atxikipenik, sarrerak
era geroratuan ordainduko dira gainbalioak bezala, sei hilabete geroago. Tipo
marjinala %33. Aztertu eragiketaren errentagarritasuna.

15._ariketa

Inbertitzaile batek, iaz, hurrengo eragiketak egiten zituen:
   1. Maiatzaren 12ean, 400 akzio erosi zituen burtsan 12,00 euro/akzio
      bakoitzeko prezioan.
   2. Ekainaren 30ean, 0,30 euro/akzio bakoitzeko dibidendua kobratu zuen.
   3. Azaroaren 12an, burtsaren igoera batez baliatuz, akzioak saldu zituen
      13,00 euro/akzio bakoitzeko.

Kontuan hartu behar da, erosketaren unean eta salmentaren unean, Brokerrak
(bitartekariak) %0,5eko komisioa kobratu ziola eragiketaren efektiboaren gain.

Atera ezazu eragiketaren emaitza. Dibidenduak %21eko atxikipena dute.
16._ariketa

Inbertitzaile batek ezagutzen du X sozietateak dibidenduak ordainduko dituela
azaroaren 12an; eta horregatik sozietate horren 1.000 akzio erosi ditu hilaren
5ean. Akzio bakoitzeko 20 euro ordaindu du. Eta hilaren 12an 0,60 €/akzio
bakoitzeko dibidendua hartu du. Hilaren 15ean akzioak saltzea erabaki du
akzioak 19,5 eurotan kotizatzen zutenean.

Erosketa-komisioa eta salmenta-komisioa hurrenez hurren %0,5ekoak dira
efektiboaren gain.

 Fiskalitate ikuspegitik aztertzeko, dibidenduak %21eko atxikipena dute. Atera
ezazu eragiketan ateratako errentagarritasuna.
