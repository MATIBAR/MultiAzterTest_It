    14   5. GAIA. NAHASTE PERFEKTUKO ERREAKTORE JARRAITUA Jario etengabea duen erreaktore hau (CSTR ere deitua, hots, ingelesezko Continuously Stirred Tank Reactor izenaren hasierako hizkiak) ondo irabiaturiko ontzia da eta fase likidoan egiten diren erreakzio homogenoetarako erabiltzen da batez ere, biskositate txikiko likidoekin erraz samar lortzen baita ia nahaste perfektua. Pantailak edo bafleak ere erraz sar daitezke nahasketa hobea izan dadin eta jariakin elementuek azarezko ibilbideak izan ditzaten. Baldintza hauetan, nahaste perfektura hurbil daiteke pistoi jarioaren kasuan baino errazago.  NAHASTE PERFEKTUAREN HIPOTESIA Nahaste perfektuko erreaktoreak propietate uniformeak ditu erreaktorearen barruko puntu guztietan, hots, kontzentrazioak balioa bera du edozein puntutan eta gauza bera tenperaturaren kasuan. Gainera, egoera egonkorrean ez dira aldatzen denboran zehar. Erregimen ideal honetan, honako berezitasun hauek betetzen dira:    1. Jariakin elementuek erabateko zirkulazioa dute birzirkulaziodun pistoi       jarioko erreaktorean ikusi zen moduan .    2. Kontzentrazioak jauzia egiten du sarreratik erreaktore barrura (1.       Irudia), sarrerako balioa CAe izatetik erreaktorekoa (baita irteerakoa       ere) CAi izatera pasatzen baita (CAi = CAs). Gauza bera gertatzen da       emaria errekatore batetik irten eta hurrengora sartzen denean serien       jarritako tankez osoturiko baterian.   13. Irudia. Emaria ateratzeko metodo grafikoa, bateria eskuragarri dugunean eta nahi dugun kontzentrazioa jakina denean.
