    12   6. GAIA. ERREAKTOREAREN HAUTAKETA ETA DESEINU EGOKIENA ERREAKZIO BAKUNETARAKO Gai honetan eta hurrengo hiruretan, aurreko gaietan deskribaturiko diseinurako kontzeptuak eta erramintak aplikatuko dira., hots, materia eta energia balantzeak eta eurak ekuazio zinetikoaz bastera askatzea. Helburua erreaktore motarik egokiena aukeratzea eta operaziorako baldintzarik hoberenak ezartzea da. Gai honetan erreakzio bakunetarako eta hurrengoan konplexuetarako, ekuazio zinetikoaren kontzentrazioaren menpeko gaia aztertuko da erreakzio isotermoetarako. Hurrengo gai bietan, ekuazio zinetikoaren tenperaturaren gaiari (8. Gaian) eta operazio autotermikoan duen erabilpenari (9. Gaian) ekingo zaio.  ERREAKTOREA AUKERATZEKO ERIZPIDEAK Edozein prozesutarako erreaktorearen edo erreaktore sistemaren hautuan hainbat aukera izan behar dira kontuan: 1) Jario erregimena (jarriatua edo ez- jarraitua, nahaste perfektua edo pistoi jariokoa); 2) Tenperatura erregimena (isotermoa, adiabatikoa, bero transferentzia duena); 3) Erreaktore multzoa; 4) Zenbait estrategia ezartzea (birelikadura, elikadura etapatan banatzea, etapa artean berotu edo hoztu egitea, etabar). Xehetasun eta alde ugari izan behar dira kontuan:     * Erreakzio mota (faseak, ekuazio zinetikoa, aktibazio energia,       itzulgarritasuna, hedapena, erreakzio beroa, osagaien sentikortasuna,       etabar).     * Ekoizpen maila.     * Selektibitatea (nahi den emaitza lortzeko erreakzioantzaileak hobekien       aprobatxatzea).     * Egonkortasuna (egoera egonkor bat baino egotea, kontrola) eta malgutasuna       (prozesuaren aldagaiak aldatzeko ahalmena).     * Alde ekonomikoak:           o Erreaktorea egitearen kostua baita osagarriena ere (ponpak,             eragingailuak, bero trukagailuak, emariak, tenperaturak eta             presioak neurtzeko eta kontrolatzeko instrumentazioa).           o Operazio, eskulan eta amortizazio kostuak.     * Segurtasun eta inguramen aldeak. Faktore hauek aspaldi izan dira       garrantzitsuak zenbait prozesutan (lehergaienetan eta produktu kimiko edo       biokimiko arriskutsuetan), baina legedia gero eta gogorragoa da eta       gizartea gero eta kontzientziatuagoa dago inguramen arazoei dagokienez. Gai honetan ezin dakieke alde hauei guztiei oratu. Beraz, ekoizpenari dagozkion alde bi aztertuko dira. Erreakzio bakunetan, produktuen banaketa finkoa denez (formazioaren eta desagerpenaren arteko lotura estekiometriak ematen du), bolumena (minimoa) edo ekoizpeana (maximoa) optimizatuko dira. Erreakzio kponplexuetan, emaitza jakinaren selektibitatea da arazoa, 7. Gaian ikusi den moduan.  ERREAKTOREEN ALDERAKETA Txandakako erreaktorearen eta pistoi jariokoaren arteko alderaketa 4. Gaian ikusi den legez, pistoi jarioko erreaktoreak eta txandakakoak antzeko materia balantzea dute (denbora espazialaren ordez denbora). Geldialdia arbuiagarria balitz, biak bolumen bera behar izango lukete konbertsio berdina lortzeko eta lortutako ekoizpen abiadura ere (batez besteko ekoizpen abiadura txandakakoaren kasurako) berdina izango litzateke. Praktikan, zenbat eta geldialdia handiagoa den erreaktorearen bolumena ere handiagoa da. Nahaste perfektukoaren eta pistoi jariokoaren arte alderaketa Demagun honako ekuazio zinetiko orokorra dugula:  (30) 6c eta 6d Irudietako erreaktore konbinazioetan ez da betetzen (28) ekuazioa eta konbertsio berdina lortzeko (FA0)1 eta (FA0)2 balioak balantzeetatik atera behar dira. 
