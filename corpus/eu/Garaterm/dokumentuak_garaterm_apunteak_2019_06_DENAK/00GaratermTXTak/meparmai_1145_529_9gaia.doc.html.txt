







9. gaia Bariantz analisia

****** 9. BARIANTZ ANALISIA ******
***** 9.1. SARRERA *****
Seigarren gaian, bi populazio askeren batezbestekoak konparatzeko teknikak
azaldu dira, t banaketa erabiliz. Orain, gai horretan garatutako metodo hura bi
populazio baino gehiagora hedatuko dugu, F banaketa erabiliz bariantz analisia
deitzen den teknikaren bitartez. Teknika estatistiko honen izena erantzunaren
aldakortasun osoa jatorri ezberdin eta ezagunei loturik dauden osagarri
ezberdinetan zatitzeari dagokio. Bariantz analisia oso analisi-metodo ahaltsua
eta sendoa da. Erantzuna deituko diogun aldagai jarraikiaren batezbestekoa,
faktorea deituko diogun aldagai diskretuaren modalitatean zehar ezberdina den
aztertzea da bariantz analisiaren helburua. Seigarren gaian aurkeztutako
metodoa honen kasu berezia da, faktorearen modalitate-kopurua hain zuzen bi
denean. Bariantz analisia datuak aztertzeko modu egokia izateko behar diren
baldintzak erantzuna banaketa normalari darraion aldagaia izatea eta
erantzunaren bariantza faktorearen modalitate ezberdinetan zehar berdina
izatea. Hain zuzen, faktorea populazioaren azpitaldeak egiteko modura ulertzen
bada, bariantz analisiaren helburua bariantza berdineko populazio normalen
batezbestekoen berdintasuna konparatzea da. Kasurik sinpleena faktore bakar
bateko bariantz analisia deritzona da eta hauxe da, hain zuzen, gai honetako
bigarren atalean garatuko duguna. Erantzunaren batezbestekoa faktore bat baino
gehiagoren menpe aztertu nahi denean, faktore bi edo gehiagoko bariantz
analisiaren aurrean gaude, eta helburu hau apunte hauetatik kanpo geratzen da.
***** 9.2. FAKTORE BAKARREKO BARIANTZ ANALISIA *****
Atal honetan faktore bakar bateko edo baita sailkapen bakuneko bariantz
analisia deritzona garatuko dugu. Lehendabizi metodo honekin aztertu beharko
genukeen kasu praktiko bat aurkeztuko dugu adibide gisa.
9.1. adibidea: Acne-ren tratamendurako hiru terapia-metodoren eraginkortasuna
konparatzeko esperimentua egiten da. Erabilitako hiru metodoak ondokoak dira:
   i. Eguneko 250 mg tetraziklina erabiltzeaz gain, polietilenozko eskuilaz eta
      xaboi urratzaile batekin egunean birritan garbitzea.
  ii. Tretinoina-krema ematea, eguzkia saihestea, ura eta xaboi
      emultsionatzaile batekin egunean birritan garbitzea eta, baita egunean
      birritan, 250 mg tetraziklina erabiltzea.
 iii. Ura saihestea, lipido gabeko garbigarri batekin egunean birritan
      garbitzea eta tretinoina-krema eta bentzoilo-preoxidoa ematea.
Hiru metodo hauek acne daukaten pazienteengan lesio-kopurua murrizteko beren
eraginkortasunaren arabera konparatzen dira. Esperimentuan 35 pazientek parte
hartzen dute eta 10, 12 eta 13 tamainako hiru taldetan zoriz banatzen dira,
talde bakoitzari tratamendu bat esleituz. Hamasei aste pasa ondoren, paziente
bakoitzaren lesio-kopuruaren hobekuntza portzentaia neurtu zen.
Adibide honetan, N = 35 acne pairatzen duten paziente eta k = 3 tratamendu
daude konparatzeko. Pazienteak n1 = 10, n2 = 12 eta n3 = 13 tamainetako
taldeetan zoriz sailkatzen dira. Talde bakoitzak tratamendu ezberdina jasotzen
du eta neurtzen den erantzuna 16 aste pasa ondoren, behaturiko lesio-kopuruaren
hobekuntza portzentaia da. Hiru taldeak, I, II eta III tratamenduak jasotzen
dituzten populazioetatik ateratako zorizko laginak kontsidera daitezke,
hurrenez hurren. Lorturiko datuetan oinarriturik ondokoa kontrastatu nahi dugu:
H0:1=2=3
(hiru tratamenduen arteko diferentziarik ez dago batezbesteko erantzunean)
H1:ijietajbatzuentzat(gutxienez tratamendu baten batezbesteko erantzuna
besteekiko ezberdina da)
Faktore bakarra esatearen arrazoia esperimentu bakoitzean faktore edo ezaugarri
bakar baten eragina aztertzea da. Aipaturiko adibidean interesa daukan faktorea
tratamendua da. Esperimentua faktorearenkmailatan oinarritzen da, aurreko
adibideank= 3 tratamendutan. Baita, askotan erabiltzen den, guztiz zorizkoa
izatearen arrazoiaklaginak elkarrekiko askeak izatea da. Kontuan hartutako
datuak modu honetara adierazten dira taula batean:
                              Faktorearen maila
     1           2           3              ...                   k
    X11         X21         X31              …                 Xk1
    X12         X22         X32              …                 Xk2
    X13         X23         X33              …                 Xk3
     …         …         …             …                  …
                                             …
Halaber,i.populaziotik ateratako laginaren tamainanida,N= erantzunaren kopuru
osoa da etaXijfaktoreareni.mailarij.alearen erantzuna da,noni= 1, 2,
...,ketaj=1, 2, ...,nidiren.
Lagineko datuak kalkulatzen direnean ondoko estatistikoak kalkulatzen dira:
Ti·= =i.mailako erantzunen batura osoa (i= 1, 2, ...,k)
=i.mailako erantzunen batezbestekoa (i= 1, 2, ...,k)
T··= = Erantzunen batura osoa
= Erantzunen batezbestekoa
= Erantzun bakoitzaren karratuen batura
Idazkera honetan, puntuak batukariak eragina duen azpiindizea adierazten du.
Bariantz analisia erabiliz kontrastatu nahi dugun hipotesia, populazioko
batezbestekoen arteko berdintasuna da.
Eredua formalki idazteko ondoko idazkera erabiliko dugu:

i=
i.mailan itxarotako erantzuna edo batezbesteko teorikoa (i= 1, 2, ...,k)
= i. populazioaren batezbestekoa (parametro ezezaguna)
= Itxarotako erantzuna edo batezbesteko teorikoa, faktorearen maila kontuan
hartu gabe
= ipopulazioak bakar baten bilduz lortutako batezbestekoa (parametro ezezaguna)
Beraz, faktorearen mailak erantzunean eraginik ez balu,1,2,
...,kbatezbestekoak berdinak eta-ren berdinak izango lirateke; ordea,
faktorearen mailak erantzunean eraginik balu batezbestekoak ezberdinak izango
lirateke, batzuk gutxienez. Ondorioz,i.mailako batezbestekoa eta batezbesteko
osoaren arteko diferentzia,i, faktoreareni.mailak erantzunean daukan
eraginaren adierazlea da, baldin eta eragina badu. Baita, nahiz
etai.populazioko ale bakoitzak tratamendu berdina jasotzen duen, zorizkotasuna
dela medio, erantzunak zerbait ezberdinak izango direla. Hau da, populazio
bakoitzean zorizkotasunaren araberako aldakortasun naturala dago
batezbestekoarekiko. Erantzun zehatz baterako,Xij, aldakortasun honen
adierazleaXijida, diferentzia honi zorizko errorea deitzen zaio. Aurreko
guztia kontuan harturik, faktore bakar bateko bariantz analisiaren eredua
ondoko erara adierazten da:
Xij=+ (i) + (Xiji)i= 1, 2, ..,k
j
= 1, 2, …,ni
Eredu matematiko honen atzean dagoen ideia, erantzun bakoitza hiru osagaitan
modu honetara zatitu daitekeela da:
j.ale esperimen-talaren  = Batezbesteko + Batezbesteko          + i.batezbestekoarekiko
erantzunai.tratamenduari   erantzun       osoarekiko              zorizko desbiderapena
                           osoa           desbiderapenai.trata-
                                          mendua jasotzeagatik
         (Xij)                 ()             (i)           (Xiji)
Aurreko gaietan ikusi dugun era berean, hipotesi-kontrastea burutzeko
estatistiko bat aukeratu behar dugu. Estatistiko honen aukerak zentzuzkoa izan
behar du, baina baita, hipotesi nulua egia balitz,kpopulazioetako
batezbestekoak berdinak balira alegia, bere probabilitate-banaketa ezaguna izan
behar du. Estatistiko hau burutzea posible izateko, laginak atera diren
populazioei buruzko hainbat baldintza ezarri behar dira, hain zuzen:
   1. k populazio zehatzetan 1, 2, ..., k parametro ezezaguneko
      batezbestekoak dituen erantzunetik ateratako k laginak, zorizko laginak
      dira.
   2. Erantzunak banaketa normalari darraiok populazioetan.
   3. Erantzunak bariantza berdina du k populazioetan, hain zuzen 2.
Baldintza hauek, seigarren gaian bi populazio askeen batezbestekoen konparazioa
t banaketaren bidez egiteko ezarri diren baldintzen berdinak dira.
Orain arte, eredu teorikoa definitu dugu. Praktikan, batezbesteko teorikoak
beraien estimatzaileen bidez ordezkatzen dira eta ondoko eredua lortzen dugu:
Xij= + () + (Xij)i= 1, 2, ..,k
j
= 1, 2, …,ni
(Xij  ) batugaia hondarra deitzen da eta ereduaren zorizkotasuna adierazten
du.
Ereduaren adierazpen honetatik abiatuz, aldakortasunaren deskonposaketa deitzen
den adierazpena ateratzen da, hain zuzen,
adierazpen honetan hiru batugai daude:

= Batezbesteko osoarekiko behaketen desbiderapen karratuen batura
= Datuen aldakortasun osoaren neurria
= Karratuen batura totala = KBT
= Batezbesteko osoarekiko tratamendu edo maila bakoitzaren batezbestekoaren
desbiderapen karratuen batura haztatua
= Maila edo tratamenduari dagokion aldakortasunaren neurria
= Tratamenduaren karratuen batura = KB(Tr)
= Tratamendu edo maila bakoitzaren batezbestekoarekiko behaketen desbiderapen
karratuen batura.
= Tratamendu berdinaren pean edo maila berean dauden aleen arteko
zorizkotasunari dagokion aldakortasunaren neurria.
= Hondar edo erroreen karratuen batura = EKB
Idazkera hau erabiliz, aurreko berdintasuna modu honetan geratzen da:
                              KBT = KB(Tr) + EKB
Ondoko hipotesi-kontrastea burutzen da:
H0:1=2= ... =k
H1: Batezbestekoren bat ezberdina da
Hipotesi-kontraste hau gauzatzeko erabiltzen den estatistikoa hauxe da
                                      Fp=
H0egia denean, estatistikoaren banaketak– 1 etaN–kaskatasun gradutakoFbanaketa
da.Eta balio honi dagokionp-balioa,p=P(Fk– 1;N–k>Fp) da.
Azkenik,  adierazgarritasun-maila zehazten da eta ondoko erara arrazonatzen
dugu:
    * pp-balioa zoriz agertua izateko txikiegia dela uste
      duguadierazgarritasun-mailaz H0hipotesia errefusatuko dugu.
    * p>ezberdintasunak zoriz agertuak izan ditzakeadierazgarritasun-mailaz
      ez dago H0errefusatzeko nabaritasunik.
Beraz,Fp-ren balio handien esanahia faktoreak azaltzen duen aldakortasuna
zorizko aldakortasunarekiko handia dela da, eta ondorioz H0errefusatzera
garamatza; aldiz,Fp-ren balio txikiak faktorearen bidez azaldutako
aldakortasuna gutxi dela eta ondorioz faktoreak erantzunean eragin txikia
(estatistikoki ez adierazgarria) duela esan nahi du.
9.2. adibidea: Aurreko 9.1. adibidean azaldu den esperimentuan, ondoko taulan
agertzen diren datuak bildu dira. Gogora dezagun, behaturiko erantzuna, hamasei
asteko tratamendu ostean,acne-ren lesio-kopuruan pazienteak izan duen
hobekuntza portzentaia dela.

*** Tratamendua ***
I         II        III
48.6 50.8 68.0 71.9 67.5 61.4
49.4 47.1 67.0 71.5 62.5 67.4
50.1 52.5 70.1 69.9 64.2 65.4
49.8 49.0 64.5 68.9 62.5 63.2
50.6 46.7 68.0 67.8 63.9 61.2
          68.3 68.9 64.8 60.5
                    62.3
Behaturiko estatistikoen balioak ondoko hauek dira
T1·= I tratamenduari erantzunen batura = 48.6 + … + 46.7 = 494.6
T2·= II tratamenduari erantzunen batura = 68.0 + … + 68.9 = 824.8
T3·= III tratamenduari erantzunen batura = 67.5 + … + 60.5 = 826.8
= I tratamenduari batezbesteko erantzuna = = 49.46
= II tratamenduari batezbesteko erantzuna = = 68.73
= III tratamenduari batezbesteko erantzuna = = 63.60
T··= Erantzunen batura osoa = 2146.2
= batezbesteko erantzun osoa = = 61.32
Behaturiko batezbestekoek nolabaiteko ezberdintasunak erakusten dituzte
batezbesteko erantzunean, batez ere I tratamenduarenak beste biekiko (%49.6 vs.
%68.73 eta %63.60). Ikus dezagun behaturiko diferentzia hauek estatistikoki
adierazgarriak diren. Bereziki, ea datu hauek erakusten duten batezbesteko
hobekuntza portzentaia tratamenduaren menpekoa dela (H1); edo, ordea,
batezbesteko hobekuntza portzentaia tratamenduarekiko askea den (H0).
Datu hauek erakusten duten aldakortasunaren deskonposaketa ANOVA taula deritzon
itxura honetako taulan erakusten da:
      Iturria     Askatasun graduak       KB            F            p
      Tratamendua         2             2133.66       262.12       < 0.01
      Errorea             32            130.30
      Totala              34            2263.96
Taula honek, p < 0.01 denez, %5eko adierazgarritasun-mailaz batezbestekoen
berdintasuna errefusatzera garamatza. Ondorioz, acne-ren lesio-kopuruan
pazienteak izan duen batezbesteko hobekuntza portzentaia tratamenduaren
menpekoa dela esan dezakegu %5eko adierazgarritasun-mailaz.
Bariantz analisia erabiltzeko ezarri diren baldintzei buruzko hausnarketa txiki
bat egitea merezi du. Erantzunaren banaketa normala eta bariantza berdinekoa
suposatu da k populazioetan. Baldintza hauek egiaztatzeko metodoak daude.
Normaltasuna kontrastatzeko, zortzigarren gaian garatu den doikuntz egokitasuna
deritzon teknika erabil daiteke. Bariantzen berdintasuna konparatzeko,
seigarren gaian bi populaziorako erabili den hipotesi-kontrastearen parekoa
existitzen da baita, bi baino populazio gehiago dauden kasurako; nahiz eta
apunte hauetan hipotesi-kontraste hau ez dugun garatuko. Kontuan izan behar den
azken gauza bariantz analisia erabiltzerakoan metodo estatistiko sendoa dela
da. Metodo estatistikoa sendoa izateak, baldintzak ez betetzearen ondorioak ez
direla larriak esan nahi du. Batez ere, bariantzen berdintasuna edo
erantzunaren normaltasuna ez betetzearen ondorioak ez dira larriak, baldin eta
taldeen tamainak antzekoak badira. Beraz, taldeak pareko tamainakoak izatea
komenigarria da; ez bakarrik metodoaren sendotasunagatik, baizik eta baita
ondoren definituko diren kontrasteak batezbestekoen arteko diferentziak
daudenean non dauden jakiteko, tamaina bereko edo antzeko kasuetarako garatuak
daudelako.
***** 9.3. BARIANTZ ANALISIA SPSS-REN BITARTEZ *****
Bariantz analisiaren emaitzak lortzeko egin beharreko eragiketa-kopurua nahiko
handia da. Praktikan, emaitzak estatistikarako diseinaturiko software-aren
bidez lortzen dira, esate baterako SPSS erabiliz, gure helburua ondorioak
ateratzeko beharrezkoak diren emaitzak lokalizatzea eta interpretatzea izaten
delarik.
Modu honetara, SPSSren bitartez bariantz analisia egiteko erabili behar den
agindua >Analizar >Comparar medias >ANOVA de un factor da. Agertzen zaigun
leihatilan, zein aldagai jarraikian egin nahi den batezbestekoen diferentzia
eta zein den taldeak egiteko erabili behar den faktorea adierazten dugu.
Prozedura hau aurrera eramateko, faktorea zenbakizko aldagai modura definituta
egotea derrigorrezkoa da, bestela aldagaiaren berkodifikazioa beharrezkoa
izango da.
9.3. adibidea: Berriro 9.1. adibideko datuak erabiliz, ikus dezagun nola egingo
genukeen analisia SPSS erabiliz eta zein ondorioak aterako genituzkeen.
Erantzuna adierazten Taldeak finkatzen
duen aldagai jarraikia dituen faktorea
Halaber, Opciones botoia sakatuz, eskatzen den analisiari emaitza gehigarriak
eska diezaiokegu. Esate baterako, estatistiko deskribatzaileak eta bariantzen
arteko berdintasunerako kontrastea eska daitezke.
Lehiatila honetan ere, batezbestekoen adierazpide grafikoa eska daiteke eta
faltako balioen azterketa zein izan behar duen agindu daiteke.
SPSSk eskeintzen dizkigun emaitzak ondoko taulatan agertzen dira:
Lehenengo taulan, estatistiko deskribatzaileak batzuk agertzen dira, tratamendu
bakoitzerako eta denak batera. Ikusten denez, laginak 35 ale ditu, hiru
tratamendutan banatuta, 10, 12 eta 13 gizaki bakoitzean, hurrenez, hurren.
Tratamendu bakoitzerako, hobekuntza portzentaiaren batezbestekoa, %95eko
konfiantza-tartea, desbiderapen estandarra, errore estandarra, baliorik baxuena
eta altuena agertzen dira. Baita, tratamendua kontuan hartu gabe, talde osorako
balio hauek ere azken lerroan daude.
Bigarrenik ANOVA taula agertzen zaigu. Taula honetan, tratamenduen arteko
batezbesteko hobekuntza-portzentaiaren berdintasunerako hipotesi-kontrastearen
emaitzak daude. Taula hau eta 9.2. adibidean eskuz egin denaren arteko
berdintasuna ikus daiteke. Aurreko adibidean ikusi den era berean, p < 0.0001
denez, batezbestekoen berdintasuna errefusatzen dugu. Ondorioz, acne-ren lesio-
kopuruan pazienteak izan duen batezbesteko hobekuntza portzentaia
tratamenduaren menpekoa dela esan dezakegu (p < 0.0001).
Azkenik, hirugarren taulan bariantzen berdintasunaren hipotesi-kontrastearen
emaitzak ikusten dira. Kasu honetan, p = 0.616 > 0.05 denez, bariantzen
berdintasuna ez dugu errefusatzen eta beraz bariantz analisia erabiltzea
arrazonagarria dela esan dezakegu.
***** 9.4. KONPARAKETA ANITZAK *****
Demagun behin populazioko k batezbestekoren arteko berdintasuna kontrastatzeko
bariantz analisia erabili eta gero H0 errefusatu egiten dela. Ondorioz, k
batezbestekoen artean ezberdintasun adierazgarriak daudela erakusten dute
emaitzek. Kasu honetan, datuen analisia hasi baino ez da egin, ezberdintasun
hauek zein populazioen artekoak diren zehaztasunez ezagutzeko ikertzen
jarraitzea funtsezkoa baita.
Behin k batezbestekoren arteko berdintasuna errefusatu denean, batezbesteko
hauen arteko diferentziak antzemateko metodo ugari daude. Hemen ez dira metodo
hauek garatuko, ez eta guztiak deskribatuko, hauetariko batzuk soilik aipatu
egingo dira irakurleak ideia orokorra izan dezan. Bai aipatzekoa da SPSSk
honetariko hainbat erabiltzen dituela eta guzti hauek manualetan deskribaturik
agertzen direla. Apunte hauetan, adibideen bidez eta SPSS erabiliz metodo
hauetariko batzuen erabilgarritasuna erakutsiko da.
Orokorrean bi motatako kontraste anitzak daude. Heinen proben bitartez,
elkarrekiko ezberdinak ez diren batezbestekoen talde homogenoak izendatzen
dira. Binakako konparaketa anitzak, populazio bikote bakoitzeko batezbestekoen
arteko diferentziak kontrastatzen dituzte. Bigarren metodo hauen emaitza
matrize erara adierazten denp-balio mordoa da, marka baten bitartez= 0.05-eko
adierazgarritasun-mailaz adierazgarriak diren diferentziak markatzen direlarik.
SPSSerabiliz eskuragarri ditugun heinen probakTukey b,S-N-K(Student-Newman-
Keuls),Duncan,R-E-G-W(Ryan-Einot-Gabriel-Welsch) etaWaller-Duncandira.
Konparaketa anitzak egitekoSPSSeskaintzen dituen aukeratariko
batzukBonferroni,Tukey-ren diferentzia oneski
adierazgarria,Sidak,Gabriel,Hochberg,DunnettetaScheffédira. Azken hauetariko
batzuk bi gauzak egiten dituzte, heinen proba eta konparaketa anitzak, hain
zuzenTukey,Gabriel,HochbergetaSchefféprobak. Azkenik, bariantzen berdintasuna
errefusatu egiten denean espreski erabiltzeko probak ere eskaintzen dituSPSSk,
hain zuzenTamhane-nT2,Dunnett-enT3etaCetaGames-Howell.
Praktikan, metodo bakoitzaren egokitasuna eta abantailatan oinarrituz,
ikertzaileak zein metodo erabili aldiz aurretik finkatzea gomendatzen da. Behin
metodoa aukeratuz, beronek ematen dituen emaitzak solik interpretatzen
direlarik. Emaitza adierazgarrien bilaketan murgilduz metodo bat eta bestea
erabiltzea, baten batek emaitza adierazgarriak erakutsi arte, kontraste
anizkoitzen filosofia berberaren kontra doa. Hipotesi-kontraste ugari burutzen
direnean, zoriaren fruitu soilik diren erlazio adierazgarriak aurkituko dira
(%5 hain zuzen). Kontraste anizkoitzen bidez, hauxe ekiditen saiatzen gara.
Baina, metodo bat baino gehiago erabiliz arazo hau konpondu baino areagotu
egiten da. Halaber, adibideren baten bidez erakutsiko dugu nola metodo bat
baino gehiago aukeratzeak kontradikziora eraman genezakeen.
**** 9.4.1 BONFERRONI-ren METODOA ****
Metodorik kontserbadoreena da, garatzen lehenengotarikoa izan zen eta oso
logikoa dirudi. Oinarrian, bikote bakoitzerako kontrastea egiterakoan  = T/
m adierazgarritasun-maila aukeratzean datza, non m egin beharrezko kontraste-
kopurua eta T osotasunean izan nahi den adierazgarritasun-maila diren. Egin
behar den kontraste-kopurua, m, handia baldin bada, kontraste bakoitzerako
eskatutako adierazgarritasun-maila oso txikia izango da eta diferentziak
antzematea ea-ea ezinezkoa bihurtuko da. Metodo hau teorian oso ona da, baina
praktikan laguntza gutxikoa izaten da.
**** 9.4.2. TUKEY-ren METODOA ****
Tukey-k proposaturiko metodoren aldaera eta zuzenketa dezente egin dira. Berau
da eta taldeen arteko diferentziak antzematen metodorik ahaltsuenetarikoa.
Hasieran, taldeen tamaina berdina denean soilik erabiltzeko garatu zen eta
hauxe da bere eragozpenik handiena, nahiz eta gaur egun edozein kasutan erabil
daitekeen orokortasuna garatu den ere.
**** 9.4.3. SCHEFFÉ-ren METODA ****
Metodo hau edozein kasutan erabil daiteke, taldeen tamainak berdinak izan zein
ez, eta segur aski hedatuen dagoena eta gehien erabiltzen dena da. Kontuan
hartu beharrekoa da, metodo hau zeharo kontserbadorea dela, eta beraz, taldeen
tamainak berdin antzekoak direnean Tukey-ren metodoak baino p-balio nahiko
handiagoak ematen dituela.
**** 9.4.4. DUNCAN-en METODOA ****
Metodo hau zaharrena da eta seguraski zientzi lanetan gehien aipatua izan dena.
Hasieran, tamaina berdineko taldeentzat diseinatua izan zen, baina C.Y. Kramer-
ek edozein kasutara orokortu zuen urte batzuk beranduago.
9.4. adibidea: Berriro 9.1. adibidean emandako datuetan oinarrituz, hamasei
aste pasa ondoren batezbesteko hobekuntza-portzentaia hiru tratamenduentzako
ezberdina dela ondorioztatu dugu 9.3. adibidean.
Behin, hiru tratameduen arteko berdintasuna batezbesteko hobekuntza-
portzentaian baztertuta, ezberdintasunak zein tratamenduen artean dauden jakin
nahi dugu. Honi erantzuteko kontraste anitzak egin behar ditugu eta hau
bariantz analisia egiterakoan agertzen zitzaigun lehiatila nagusian Post Hoc
botoia sakatuz lortuko dugu.
Lehiatila berri honetan konparaketa anitzak egiteko erabili nahi dugun metodoa
aukera dezakegu. Ikusten dugunez, metodo ugari daude, eta zein aukeratu
ikertzailearen menpe dago. Lehenengo irizpidea aukera egiterakoan bariantzen
berdintasuna errefusatzearen menpe egongo da. Adibide honetan, bariantzen
berdintasuna ez da errefusatu, beraz lehenengo multzoan agertzen diren
metodoetatik ikertzaileak nahi beste aukera ditzake. Baita, hipotesi-kontraste
hauetarako nahi dugun adierazgarritasun-maila finkatzen da hemen, berez %5ean
dagoelarik. Metodoak erakusteko helburuarekin, guk Scheffé eta Tukey metodoak
aukeratu ditugu. Nahiz eta aurretik aipatu dugun nola metodo bakarra aukeratu
beharko genukeela eta baten emaitzetan solik oinarritu behar ditugula gure
ondorioak, bi aukeratu ditugu ilustrazio modura. Baina, metodo biak eskeinitako
emaitzen arteko kontradikziorik existituko balitz, Tukey-ren metodoaz baliatuko
gara ondorioak ateratzeko. Hiru taldeetako tamainuak berdin antzekoak izanik,
10, 13 eta 12 dira, Tukey-ren metodoa onargarritzak hartzen dugu. Datu hauek
sartu ondoren lortutako emaitzak hurrengoa taula agertzen dira:
Bi metodoak,SchefféetaTukeymetodoakalegia, hiru talde homogeno sailkatzen
dituzte. Hau da, hiru tratamenduen arteko diferentzia adierazgarriak antzematen
dira batezbesteko hobekuntza-portzentaian, erabilitako metodoa edozein izanik.
9.5._adibidea: Ospitale bateko Kirurgia Baskularreko Zerbitzuan erretze-
ohiturak triglizerido-mailan duen eragina neurtzeko ikerketa egiten da.
Helburua honekin, 105 pertsonaz osaturiko lagina hartu eta beraien
triglizerido-maila eta erretze-ohiturak batzen dira. Erretze-ohitura neurtzeko
pertsona bakoitza erretzailea, erretzaile ohia edo ez erretzaile den biltzen
da.
Erretzearen menpe batezbesteko triglizerido-mailan ezberdintasunak dauden
neurtzeko erabili behar dugun hipotesi-kontrastea modu honetara eratzen dugu:
H0:ERRETZAILEA=ERRETZAILE OHIA=EZ ERRETZAILEA
H1: Batezbestekoak ezberdinak dira

Ikus ditzagunSPSSren bidez lortutako emaitzak hipotesi-kontrastea egiteko
baraintz analisia erabili ondoren.
Lehendabizi daukagun taula deskribatzaileak tamainari dagokionez hiru talde
nahiko ez orekatuak erakusten dizkigu: 29 ez erretzaile, 20 erretzaile ohiak
eta 56 erretzaile. Batezbesteko triglizerido-mailaren arabera ere
ezberdintasunak argiak dirudite: 99.7 ez erretzaileak, 116.25 erretzaile ohiak
eta 139.2 erretzaileak. Datu hauen adierazpide grafikoari begiratuz, badirudi
batezbesteko triglizerido-mailak gorantzako joera daukala, erretzearen menpe.

Bigarrenik, ANOVA taulak batezbestekoen berdintasunerako hipotesi-kontrastearen
emaitzak erakusten dizkigu. Ikusten denez,p= 0.022 < 0.5 eta beraz,
batezbestekoen arteko berdintasuna errefusatu egiten dugu. Ondorioz,
batezbesteko triglizerido-maila erretze ohiturarekiko askea dela errefusatu
egiten dugu eta aldiz, erretze ohiturak batezbesteko triglizerido-mailan daukan
eragina estatistikoki adierazgarria dela esango dugu %5eko adierazgarritasun-
mailaz.
Bariantzen arteko berdintasuna ez da errefusatzen (p= 0.157), honek bariantz
analisiaren egokitasuna bermatzen duelarik. Emaitza hau
ikusita,SchefféetaTukeyprobak eskatu dizkiogu ezberdintasunak zein taldeen
artean dauden kontrastatzeko. Berriro, bi metodoak ilustrazio modura erabiliko
dira,baina biak eskeinitako emaitzen arteko kontradikziorik esistituko
balitz,Scheffé-ren metodoaz baliatuko gara ondorioak ateratzeko, hiru taldeen
tamainuak zeharo ezberdinak direlako, 29, 20 eta 56 alegia.
Binakako konparaketen emaitzak begiratuz, bi
metodoak,SchefféetaTukeymetodoakalegia, erakusten dituzten emaitzak ondorio
berdinetara garamatzate. Batezbesteko triglizerido-mailaren ezberdintasunak
adierazgarriak dira erretzaileak eta ez erretzaileen artean (asterisko baten
bidez taulan markatuak). Ordea, erretzaile ohien batezbesteko triglizerido-
mailak ez dauka ezberdintasun adierazgarririk ez erretzaileenarekin ez eta ez
errretzailaenarekin.
Bi metodoen arteko ezberdintasun bakarrap-balioari dagokio.Tukey-ren metodoa
bidezp= 0.019 etaScheffé-ren metodoa bidezp= 0.026 dira. Detaile hau aurretik
ere aipatu dugu,Scheffé-ren metodoa kontserbadorea izatearen ondorioz, berak
eskaintzen duenp-balioa bestea baino handiagoa da. Baina, taldeen tamainak hain
ezberdinak izanik, kasu honetanScheffé-ren metodoa erabiliz lortutako
emaitzakTukey-ren metodoarekin lortutakoak baino fidagarritasun gehiago dute.
Heinen probaren emaitzak begiratzen baditugu ordea, ondorioak ezberdinak dira
analisia egiteko aukeratzen dugun metodoaren arabera.Tukey-ren metodoak bi
talde homogeno antzematen ditu: bata erretzaileak ordezkaturik eta bestea ez
erretzaileak ordezkaturik, erretzaile ohiak bata zein bestean egon
daitezkeelarik. Beraz, emaitza hauetan oinarrituz bi modalitateko aldagaia
eraiki nahi izango bagenu erretze-ohitura adierazteko, erretzaile ohiak edozein
taldetan sartu ahal izango genituzke, erretzaileekin edo ez
erretzaileekin.Scheffé-ren metodoak talde homogeno bakarra antzematen du,
alegia ez ditu erretze-ohituraren menpeko diferentzia adierazgarriak antzematen
batezbesteko triglizerido-mailan (p= 0.06).
Bi metodoen emaitzen arteko diferentzia beraien oinarrian kokatzen da. Jadanik
aipatu dugu ere,p-balio ezberdinak lortzen dituztela, metodo ezberdinetan
oinarriturik, eta baliteke, adibide honetan ikusten dugun moduan,
adierazgarritasun-mailatik gertu daudenp-balioak izaterakoan bata txikiagoa eta
bestea handiagoa izatea. Datuak aztertu aurretik finkatu dugun irizpidea
jarraituz, taldeen tamainak hain ezberdinak izanik,Scheffé-ren metodoak
eskainitako emaitzak erabiliko ditugu ondorioak ateratzeko.
Edozein kasutan,Scheffé-ren metodoari jarraituz kontradikzioa agertzen zaigu.
Lehendabizi bariantz analisiak erretze ohiturak batezbesteko triglizerido-
mailan daukan eragina estatistikoki adierazgarria dela dio (p= 0.022). Gero,
binakako hipotesi-kontrasteak diferentzia adierazgarriak erretzaile eta ez
erretzaileen artean daudela diote (p= 0.026). Baina, heinen probak talde
homogeno bakarra eraikitzen du (p= 0.06). Honen arrazoia egindako probak
ezberdinak izatean datza, hain zuzen, binakako ezberdintasunak lortzea eta
talde homogenoak egitea ez dira metodo baliagarriak. Bi talde arteko
diferentzia adierazgarriak antzematea talde homogenoak egitea baino “errazagoa”
da. Kasu honetan, erretzaile eta ez erretzaileen arteko diferentziak ez dira
oso adierazgarriak,p= 0.026 baita, eta eskakizun-maila apur bat gehitzen
denean,p-balio haup= 0.06, ez adierazgarria izatera pasatzen da. Honelako
kasuetan bereziki kontuan eduki behar dena hasierako helburua da. Hain zuzen,
helburua talde homogenoak egitea bada, talde bakarra utzi behar dugu; ordea,
helburua binaka diferentziak antzematea bada, diferentzia adierazgarriak
erretzaile eta ez erretzaileen artean daude. Honelako kontraesanen aurrean
kontuan eduki behar den beste gauza bat laginaren tamaina da, gero eta lagin
tamaina handiagoa kontrastea ahaltsuagoa izango da eta berazp-balioak
txikiagoak izango dira. Diferentziak, laginean egoteaz gain, populazioan ere
egotekotan, lagin tamaina handiagoak diferentzia adierazgarriak erakutsiko
lituzke.

156
I. Arostegui A. Urkaregi
