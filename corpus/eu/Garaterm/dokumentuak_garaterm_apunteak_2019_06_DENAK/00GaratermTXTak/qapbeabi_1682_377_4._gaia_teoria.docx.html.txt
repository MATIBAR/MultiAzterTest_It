










4. GAIA. ESPEKTROFLUORIMETRIA



1. Luminiszentzia 1
2. Etekin kuantikoa 3
3. Fluoreszentzia eta kontzentrazioa 4
4. Espektrofluorimetroa eta bere osagaiak 5
5. Espektrofluorimetriaren ezaugarri analitikoak 6






1. LUMINISZENTZIA

Luminiszentziada molekula batek emititzen duen argia, bere edozein egoera
eszitatutik abiatuta. Ulertzeko nola sortzen den, hartuko dugu adibidetzat
molekula bat, hurrengo irudiko energia diagrama daukana. Diagraman, hiru egoera
elektroniko agertzen dira: E0, oinarrizko egoera; E1eta E2, egoera eszitatuak.
Egoera elektroniko bakoitzak bost maila bibrazional ditu, oinarrizko bat eta
lau eszitatu.

Irudian erakusten den bezala, molekulak erradiazio ultramorea edo ikuskorra
xurgatzen badu, E
1edo E2mailak beteko ditu, erradiazioaren energiaren arabera (a). Espezie
eszitatu baten bizi iraupena motza da eta segituan askatuko du soberako
energia. Bi modu daude desaktibazioa aurrera eramateko:
(b)
Erradiaziorik gabeko erlaxazioa. Soberako energia inguruko molekuletara
transmititzen da, talken bitartez,bero_moduan. Hau bi modutan gertatzen da:
– Erlaxazio bibrazionala. Maila bibrazionalen artean ematen da eta oso azkarra
da, 10
–15s-koa bataz beste.
– Barneko konbertsioa. Maila elektronikoen artean gertatzen da eta motelagoa
da, 10
–6-10–9s-koa.
(c)
Luminiszentzia. Energiaerradiazio_elektromagnetiko_moduanaskatzen da.

















Luminiszentzia barruan
fluoreszentziaetafosforeszentziabereizten dira. Fluoreszentzian, emisioa ia
berehalakoa da: 10–4-10–8s xurgapena gertatu ondoren. Fosforeszentzian emisioa
atzeratu egiten da, zenbaitetan segundo batzuetan ere. Irudian, fluoreszentzia
adierazi da soilik lehenengo egoera elektroniko eszitatutik abiatuta, ia beti
hala izaten delako.

Gai honetan fluoreszentzia ikusiko dugu bakarrik, hau bait da Kimika
Analitikoan gehien erabiltzen den luminiszentzia prozesua.

Konparatzen badira irudian absortzioko uhin luzerak, λ
1-λ5, eta fluoreszentziakoak, ikusten da fluoreszentziako gehienak luzeagoak
direla, energia jauzi txikiagoetatik sortu dira-eta. Lerratze hau, uhin luzera
handiagoetara,Stokes desplazamenduadeitzen da. Hala ere, gertatu daiteke kasu
batzuetan absortzioa eta fluoreszentzia uhin luzera berean ematea. Aurreko
adibidean hori λ1-ean gertatzen da. Honierresonantziako fluoreszentziadeitzen
zaio. Hurrengo irudian erakusten dira bi molekulen absortzio eta fluoreszentzia
espektroak. Ongi ikusten da Stokes desplazamendua zeren fluoreszentzia
espektroaren zati handiena uhin luzera handiagoetan agertzen da absortzio
espektroa baino.















Azkeneko irudiak erakusten du fluoreszentzian bi motako espektroak daudela:
    * Absortzio edo eszitazio espektroa: adierazten du zein uhin
      luzeratanxurgatzenduen erradiazioa molekulak eta zenbat.
    * Fluoreszentzia edo emisio espektroa: adierazten du zein uhin
      luzeratanaskatzenduen erradiazioa eta zenbat.
2. ETEKIN KUANTIKOA

Espezie fluoreszentea izan liteke erradiazioa xurgatzen duen edozein molekula.
Hala ere, gehienetan hau ez da horrela zeren, normalean, desaktibazioa
azkarrago gertatzen da erradiaziorik gabeko prozesuen bitartez
fluoreszentziarekin baino. Espezie baten gaitasuna fluoreszentzia emateko
etekin kuantikoadelakoak (f) ematen digu:
Ekuazio honen arabera, molekula bat oso fluoreszentea bada, bere etekin
kuantikoaf ≈ 1 izango da. Fluoreszentziarik ez badu, ordea,f≈ 0 izango da.
Badira zenbait faktore etekin kuantikoan eragiten dutenak:
    * Molekularen egitura. Eraztun aromatikoen presentziak fluoreszentzia
      bultzatzen du. Zenbat eta eraztun gehiago egon eta haien arteko
      kondentsazio maila handiagoa izan, orduan eta handiagoa etekin kuantikoa.
      Heteroziklo sinpleenak, piridina, furanoa, tiofenoa eta pirrola
      bezalakoak, ez dira fluoreszenteak, baina eraztun hauek kondentsatuak
      dituzten molekulak, askotan fluoreszenteak dira, adibidez, kinolina,
      isokinolina eta indola:







    * Egituraren zurruntasuna. Egitura zurruneko molekuletan talka bidezko
      desaktibazioa zailagoa izango da eta ondorioz fluoreszentzia handiagoa.
      Hau oso ongi ikusten da hurrengo bi molekulak konparatuz:





    * Tenperatura. Tenperatura handiagotzean talka bidezko desaktibazioa
      errazagoa izango da eta fluoreszentzia txikiagoa.
    * Disolbatzailearen biskositatea. Biskositatea zenbat eta handiagoa izan,
      orduan eta zailagoa talkak gertatzea, eta orduan eta handiagoa
      fluoreszentzia.
3. FLUORESZENTZIA ETA KONTZENTRAZIOA

Fluoreszentziaren intentsitatea erlazionatuta dago espezie xurgatzailearen
kontzentrazioarekin, hurrengo ekuazioaren bitartez:
                            F = kfP0(1 – 10–ε b C)
nonF: fluoreszentziaren intentsitatea: absortibitate molarra
k: konstante instrumentala b: bide optikoa
f: etekin kuantikoa C: espezie xurgatzailearen kontzentrazioa
P
0: sarrerako erradiazioaren potentzia (ε b C = A, Beer legea)
Aurreko ekuazioa asko sinplifikatzen da kontzentrazio txikietan, disoluzioaren
absorbantzia
A< 0.05bada. Egoera horretan, horrela geratzen da:
                               F= kfP02.3 ε b C
edo, kfP02.3 ε b = K eginez:
F= K C
Beraz,kontzentrazio txikietan fluoreszentziaren intentsitatea zuzenki
proportzionala da kontzentrazioarekiko. Formula hau oso garrantzitsua da, zeren
honi esker egin daitezke F-C kalibrazio zuzenak eta determinazioak,
absorbantziarekin ikusi dugun bezala.

Kontzentrazioa igotzen bada A gutxi gora behera > 0.05 dela, F-C erlazioak
galtzen du bere zuzentasuna eta F hasten da polikiago igotzen, maximo batera
iritsi arte. Hortik aurrera, fluoreszentzia hasten da jaisten, izan ere,
absortzioa azkarrago igotzen da emisioa baino. Fenomeno honi
autoabsortzioaedobarne filtroaren efektuadeitzen zaio. Gertatzen da analito
molekulek beraiek xurgatzen dutelako eszitazio erradiazioa edo beste analito
molekulek sortutako fluoreszentzia. Efektu hau nabarmentzen da disoluzio
kontzentratuetan. Hurrengo irudietan erakusten dira bi F-C irudikapenak, bat
zuzena eta bestea autoabsortzio efektua daukana:









4. ESPEKTROFLUORIMETROA ETA BERE OSAGAIAK

Espektrofluorimetriaizeneko teknikan determinatzen da analitoaren
kontzentrazioa bere fluoreszentzia intentsitatea neurtuz. Fluoreszentzia
neurtzeko instrumentuaespektrofluorimetroadeitzen da, monokromadoreak baditu,
edofluorimetroa, filtroak baditu.Hurrengo irudian ikusten da
espektrofluorimetro baten eskema orokorra.














Espektrofotometroekin konparatu ezkero, ikusten da espektrofluorimetroak osagai
berdinak dituela, baina modu desberdinean antolatuak. Bi dira aldaketa
nagusiak: espektrofluorimetroakbi monokromadoredituela eta detektagailua
ipintzen delalaginarekin 90º-ko angeluaosatuz. Lehenengo
monokromadoreaeszitazio monokromadoreadeitzen da. Honek hautatzen du uhin
luzera bat argi iturriak ematen dituen guztietatik:eszitazio uhin luzera, λex.
Normalean absortzio maximoko uhin luzera hautatuko da. Erradiazio hori iristen
da laginera eta honek fluoreszentzia emitituko du norabide guztietara.
Fluoreszentzia neurtzen da 90º-tan ez nahasteko eszitazioko argiarekin.
Emititutako argia bigarren monokromadorera iritsiko da. Hauemisio
monokromadoreadeitzen da, eta honekin hautatuko da emititutako uhin luzera
guztietatik bat,emisio uhin luzera, λem, normalean fluoreszentzia maximoa
ematen duena. Azken hau da detektagailura iritsi eta neurtuko dena.

Antolakuntza honekin espektroak egin ahal izango ditugu. Absortzio edo
eszitazio espektroak egiteko, eszitazio monokromadorea mugituko dugu, emisiokoa
finkoa utzita uhin luzera batean, λ
em. Era berean, fluoreszentzia edo emisio espektroak egingo dira, emisio
monokromadorea mugituz eta eszitaziokoa finkoa utzita uhin luzera batean, λex.
Badago beste diferentzia bat espektrofotometro eta espektrofluorimetroen
artean:
argi iturria. Espektrofluorimetroetan intentsitate handiagoko argi iturriak
erabiltzen dira. Honen zergatia ikusten da fluoreszentzia eta absorbantziaren
formulak konparatuz:
F= kfP02.3 ε b C
Argi dago fluoreszentzia igoko dela argi iturriaren potentzia igotzen bada
baina absorbantzia, ordea, ez dela aldatuko, bi potentzien arteko erlazioa
delako.
Espektrofluorimetroetan
xenon lanparakerabiltzen dira normalean. Hauek funtzionatzen dute, gutxi gora
behera, deuterio lanparek bezala: deskarga elektriko batekin eszitatzen da
lanpara barruko gasa eta honek argia emititzen du bere oinarrizko egoerara
itzultzerakoan. Barruko gasa xenona da kasu honetan. Lanpara hauek espektro
jarraia emititzen dute, ultramore-ikuskorrean, oso intentsitate handikoa.
Hurrengo irudian erakusten da xenon lanpara baten eskema:










5. ESPEKTROFLUORIMETRIAREN EZAUGARRI ANALITIKOAK

Espektrofluorimetriaren
sentsibilitateada 10-1000 aldiz handiagoa espektrofotometriarena baino.
Horren arrazoia da seinalea handitu daitekeela argi iturriaren potentzia, P0,
igota edo detektagailuaren seinalea anplifikatuta. Ez batak ez besteak, ez dute
eraginik absorbantzian, bi potentzien erlaziotik lortzen delako. P0igotzen
badugu, P ere igoko da proportzio berean. Detektagailuaren seinalea
anplifikatzen badugu, horrek berdin eragingo du P0-n eta P-n. Ondorioz, ez da
absorbantzia handiagoa lortuko.
Selektibitateaere handiagoa da espektrofluorimetrian espektrofotometrian baino.
Alde batetik, asko dira absortzioa ematen duten molekulak eta gutxi
fluoreszentzia ematen dutenak. Bestalde, neurketa egiteko garaian,
espektrofluorimetrian bi parametro daude aukeran,λexetaλem. Nahikoa da bietako
bat desberdina izatea, interferentziarik ez egoteko. Espektrofotometrianλ
bakarra dugu aukeratzeko.

