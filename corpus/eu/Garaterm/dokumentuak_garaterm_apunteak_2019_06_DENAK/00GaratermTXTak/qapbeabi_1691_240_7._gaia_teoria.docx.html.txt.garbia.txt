           7.GAIA. KROMATOGRAFIA       1.  Kontzeptu orokorrak………………………………………       1 2.  Kromatografia motak…………………………………….         2 3.  Parametro kromatografikoak…………….……………..            4 4.  Banaketaren eraginkortasuna………………………….             5     4.1. Banden                                                            5     zabalkuntza...............................................             6     4.2. Bereizmena…………………………………………….    7     4.3. Plater altuera…………………………………………. 5.  Van Deemter ekuazioa…………..………………………          8 6.  Banda asimetrikoak……………………………………….      10   1. KONTZEPTU OROKORRAK  KROMATOGRAFIAizeneko prozesuan sustantziak banatzen dira bi faseen artean, bat geldirik dagoena,fase geldikorra, eta bestea haren zehar mugitzen dena,fase mugikorra. Hurrengo irudian erakusten da, adibide moduan, zutabe bat solido batekin betea (fase geldikorra) eta disolbatzailearekin bustita. Goitik sartzen da disoluzio bat A eta B solutuak dituena. Disolbatzailea (fase mugikorra) modu jarraian goitik gehituz, A eta B jaisten joango dira. Adibide honetan A- k afinitate gutxiago du solidoarekin B-k baino (atxikipen txikiagoa), eta horregatik jaisten da azkarrago. Zutabearen bukaeran bi konposatuak banatuta iritsiko dira eta, detektagailu bat ipini ezkero, lortuko da lehendabizi A-ren seinalea eta gero B-rena. Beheko diagramakromatogramadeitzen da eta hor irudikatzen da seinalea denborarekiko (edo bolumenarekiko). Solutu bakoitzakpikoedobandabat ematen du eta honen azpiko azalera zuzenki proportzionala da solutuaren kontzentrazioarekiko (baita altuera ere). Ondorioz, kromatografiarekin lortzen da,aldi_berean,analitoak banatzeaetadeterminatzea. Eluzioada fase mugikorrak zutabea zeharkatzeko prozesua. Zutabean sartzen den fluidoaeluitzaileada eta zutabetik ateratzen dena,eluatoa.                     2. KROMATOGRAFIA MOTAK  Teknika kromatografikoak sailkatzeko irizpide desberdinak erabiltzen dira: A._Faseen_egoera_fisikoa Irizpide honen arabera badugulikido kromatografia, fase mugikorra likidoa denean, etagas kromatografia, fase mugikorra gasa denean. Bi kasuetan, fase geldikorra izan daiteke solidoa edo likido bat solido bati lotuta. B._Interakzioaren_mekanismoa Honen arabera, kromatografia mota hauek bereizten dira: Adsortzio kromatografia.Fase geldikorra solidoa da eta fase mugikorra likidoa edo gasa. Solutua adsorbatuta geratzen da partikula solidoen gainazalean. Zenbat eta indar gehiagorekin adsorbatu, orduan eta polikiago zeharkatuko du solutuak zutabea. Adibidez, fase geldikorra polarra baldin bada, alumina (Al2O3) edo silize (SiO2) bezalakoa, molekula apolarrek afinitate txikia izango dute eta azkarrago zeharkatuko dute zutabea molekula polarrek baino. Fase geldikorra apolarra bada, ikatz aktiboa bezala, kontrakoa gertatuko da. Banaketa kromatografia.Fase geldikorra likidoa da eta pelikula mehea osatzen du solido baten gainazalean (silizea, zelulosa, poliestirenoa…)Fase mugikorra likidoa edo gasa da. Solutua banatuko da bi faseen artean, erauzketan gertatzen den antzera: K = C S/CM Bi faseak likidoak direnean, oso polartasun desberdinekoak izan behar dira ez nahasteko. Fase geldikorra apolarra bada, adibidez dekanoa, fase mugikorra polarra izan beharko da, adibidez ura, eta orduan solutu apolarrek denbora gehiago pasako dute zutabean polarrek baino.         Ioi trukaketako kromatografia.Fase geldikorra solidoa da, normalean erretxina bat, SO 3ˉH+bezalako taldeak dituena, modu kobalentean lotuak. Fase mugikorra likidoa da, normalean ur disoluzio tanponatua, eta bere ioiak trukatu egingo dira erretxinan: 2 R–SO3ˉH+(s) + Ca2+(aq)(R–SO3ˉ)2Ca2+(s) + 2H+(aq) Oreka konstantearen arabera, ioi batzuk indar gehiagorekin atxikiko dira erretxinan eta horiek denbora gehiago pasako dute zutabean.  Kanporatze molekularreko kromatografia(edogel iragazpeneko kromatografia). Kasu honetan molekulak banatzen dira tamainaren arabera. Fase geldikorra solidoa da, gel porotsua: silizea edo polimero bat. Fase mugikorra likidoa da. Banaketaren oinarria poroen tamaina txikia da. Solutu molekula handiak ez dira hor kabitzen eta zeharkatzen dute zutabea poroetan sartu gabe:kanporatuakgeratzen dira. Molekula txikiak, ordea, gel barruan sartzen dira eta bide luzeagoa egiten dute; ondorioz, denbora gehiago behar dute eluitzeko.           Afinitate kromatografia.Kromatografia mota hau da selektiboena eta horretarako erabiltzen ditu interakzio espezifikoak. Fase geldikorra solidoa da eta bertan molekula batzuk daude modu kobalentean lotuak. Fase mugikorra likidoa da eta solutu guztien artean badago bakar bat, edo gutxi batzuk, fase geldikorreko molekulekin interakzioa dutenak. Adibide tipikoa da fase geldikorrak edukitzea antigorputz baten molekulak. Pasatzen bada zutabetik nahaste bat mila inguru proteina dituena, bakar-bakarrik geratuko da barruan antigorputzarekin erreakzionatzen duena, beste guztiak aterako dira. Gero, barruan geratu den proteina berreskuratzeko, nahikoa da aldatzea likido eluitzailearen pH-a edo indar ionikoa.        3. PARAMETRO KROMATOGRAFIKOAK  Hurrengo kromatograma oinarritzat hartuta, parametro batzuk definituko ditugu:           Fluxu abiadura bolumetrikoaedoemaria,uv: zutabetik pasatzen den fase mugikorraren bolumena denbora unitateko (mL/min = cm3/min). Fluxu abiadura lineala,ux: fase mugikorrak zutabean egiten duen luzera denbora unitateko (cm/min). Bi fluxuen arteko erlazioa konstantea da zutabe batentzako: u v= ux(Vm/L) (Vm=fase mugikorraren bolumena,cm3; L = zutabearen luzera, cm) Atxikipen denbora,tr(r=retention) osagai batentzat: pasatzen den denboralagina zutabean sartzen (edo injektatzen) den unetik osagai hori detektorera iristen den arte. Atxikipen bolumena,Vrosagai batentzat: behar den fase mugikorraren bolumena osagai hori zutabetik eluitzeko. Vr= trxuv Denbora hila,tm(edo t0): fase mugikorrak behar duen denbora zutabea zeharkatzeko. Solutu batek inolako atxikipenik ez badu fase geldikorrarekiko, denbora horretan zeharkatuko du zutabea. Gas kromatografian hori CH4-arekin gertatzen da eta horregatik hartzen da bere atxikipen denbora tmbezala. Atxikipen denbora zuzendua(edodoitua),tr’: tr’= tr– tm Atxikipen erlatiboaedoselektibitate faktorea,,eluitutako bi osagaientzat: erlazioa atxikipen denbora zuzenduen artean.= (tr2– tm)/(tr1– tm) = tr’2/tr’1 Formula honetan tr’2>tr’1eta orduan> 1.Zenbat_eta_handiagoaorduan_eta handiagoa_bi_osagaien_arteko_banaketa. Parametro hau ez da aldatzen emariarekin. Atxikipen faktoreaedoahalmen faktorea,k,osagai batentzat: k = (tr– tm)/tr Kalkulatzeko erabili daiteke ere formula hau: k = K Vs/Vm Azken honetan, K da banaketa koefizientea, Vsfase geldikorraren bolumena (mL) eta Vmfase mugikorrarena. 4. BANAKETAREN ERAGINKORTASUNA  Konposatuak kromatografiaren bitartez banatzean, bi faktorek neurtzen dute noraino den eraginkorra banaketa hori. Bat dapikoen_arteko_distantzia(eluzio denboren arteko diferentzia): zenbat eta pikoak aldenduago egon, orduan eta hobea da banaketa. Beste faktorea dapikoen_zabalera: zenbat eta zabalagoak izan, orduan eta okerragoa da banaketa. Banaketaren eraginkortasuna modu kuantitatiboan emateko,bereizmenaetaplater altueraerabiltzen dira. Hauek azaldu baino lehen, aztertu dezagun pikoak edo bandak nola zabaltzen diren zutabea zeharkatzerakoan.  4.1. Bandaren zabalkuntza  Solutu baten banda zabaldu egiten da zutabea zeharkatu ahala. Zenbat eta denbora gehiago pasa zutabean, orduan eta zabalagoa da. Banda zabaltzeko arrazoi nagusietako batdifusioada, alegia, solutuek daukaten joera kontzentrazio handiko zonatik kontzentrazio txikiko zonara mugitzeko. Egoera idealean, zutabearen hasieran solutua egongo da banda infinituki estu batean eta irtetean banaketa normala izango du, hau da, Gauss kurbaren araberakoa:       Zabalkuntza honen eraginez, piko kromatografikoek Gauss kurbaren forma hartzen dute, hurrengo irudian erakusten den bezala, eta zabaleradesbideratze estandarrarenbitartez,σ, eman daiteke. Egoera ez hain idealean, banda asimetrikoa lortuko da.           Demostratu daiteke bandaren desbideratze estandarra formula honekin kalkulatzen dela: D da difusio koefizientea eta t denbora. Difusio koefizientea 104bider txikiagoa da likidoetan gasetan baino eta 10 edo 100 bider txikiagoa makromolekuletan molekula txikietan baino. Bestalde, formulak adierazten du solutuak denbora gehiago pasatzen badu zutabean, bere banda zabaldu egingo dela. Banda zabalera neurtzeko erabiltzen da w, alegia, pikoaren zabalera oinarrian, eta w1/2, pikoaren zabalera altuera erdian. Hurrengo hau demostratu daiteke:  w = 4 σ w 1/2= 2.35 σ  4.2. Bereizmena  Kromatografian, bi pikoen artekobereizmena,RS(R=resolution), horrela definitzen da: edo Δtr, ΔVr: bi pikoen arteko distantzia, denbora edo bolumen unitateetan w m: bi pikoen zabaleren media tr: atxikipen denbora w 1/2m: pikoen altuera erdiko zabaleren media Vr: atxikipen bolumena  Zenbat eta bereizmena handiagoa izan, orduan eta hobeto banatzen dira pikoak. Hurrengo irudian erakusten da nola aldentzen diren solutuen pikoak bereizmena handitzen den neurrian. Analisi kuantitatiboan komenigarria daRs> 1.5zeren, ikusten den bezala, balore horretan pikoak agertzen dira erabat bereizita, gainezarri gabe.               4.3. Plater altuera  Solutu batek egin badu zutabean x distantzia eta bere bandaren desbideratze estandarra σ bada,plater altuera,H, modu honetan definitzen da:                                    H = σ2/x Deitzen da ereplater teorikoaren altuera. Izena hartuta dago distilazio zatikatuaren teoriatik, zeren hor banaketa ematen da benetako plateretan. Kromatografian ez dago plater fisikorik eta plater hitza erabiltzen da arrazoi historikoengatik. Horregatik, plater altuera hartu behar da parametro bat bezala erlazionatzen duena bandaren zabalera eta bandak egindako bidea. Plater altuerak zutabearen eraginkortasuna ematen du.Zenbat eta plater altuera txikiagoa orduan eta estuagoa banda. Zutabearen ahalmena konposatu ezberdinak banatzeko hobetzen da plater altuera txikiagotzean.Esaten da zutabe eraginkor batek plater gehiago dituela zutabe ez-eraginkor batek baino. Bestalde, zutabea zeharkatzen duen solutu bakoitzak bere plater altuera izango du, izan ere, bakoitzak bere difusio koefizientea du. Gas kromatografian plater altuerak 0.1- 1 mm bitartekoak dira eta bereizmen handiko likido kromatografian (HPLC), 10µm ingurukoak. Solutu bat ateratzen bada L luzerako zutabe batetik N plater teoriko dituena, bere plater altuera eta kopurua formula hauekin kalkulatuko dira: edo Aurreko atalean ikusitakobereizmenabi pikoentzako, erlazionatuta dago plater kopuruarekin hurrengo formularen bitartez: Hemen N da plater kopurua zutabean,da bi pikoen bereizmen erlatiboa, k’2da ahalmen faktorea atxikipen handiena jasaten duen konposatuarena (trhandiena daukana). Ekuazio honen arabera, bereizmena zuzenki proportzionala da N1/2- rekiko, hau da, zutabearen luzera bikoizten bada, bereizmena handitzen da 21/ 2faktorean. Azkenik, jakiteko zenbat denbora behar den bi espezie eluitzeko bereizmen jakin batekin, Rs, formula hau aplikatzen da: Gaiaren bukaerako taulan biltzen dira orain arte ikusitako ekuazio guztiak. 5. VAN DEEMTER EKUAZIOA  Esan bezala, plater altuerak, H, zutabearen eraginkortasuna ematen du etakomeni da_txikia_izateazeren orduan lortutako banda estuagoa izango da eta banaketa hobea.Van Deemter ekuazioak esaten digu nolako eragina duten plater altueran zutabeak eta fluxu abiadurak:   Ekuazio honetan,uxdafluxu abiadura lineala(cm/min) etaA, B eta Cdirakonstanteak fase geldikor eta mugikor jakin batentzako; bietako bat aldatzean, konstante hauen balorea aldatu egiten da. Zenbaki guztiak positiboak dira. Ekuazio honek esaten digu mekanismo desberdinak daudela bandak zabaltzeko: batzuk proportzionalak dira fluxu abiadurarekiko (Cux), beste batzuk alderantziz proportzionalak (B/ux) eta beste batzuk ez dira fluxuarekiko menpekoak (A).  EkuaziokoB/uxgaia erlazionatuta dago zutabean zehar gertatzen den difusioarekin, alegia,difusioa luzeran. Zenbat eta azkarragoa fluxu lineala, orduan eta denbora gutxiago pasatzen du solutuak zutabean eta orduan eta gutxiago zabaltzen da banda: H-a txikiagoa, beraz. Difusioa luzeran azkarragoa da gasetan likidotan baino. Hau dela eta, fluxu abiadura optimoa askoz handiagoa da gas kromatografian likido kromatografian baino.   EkuaziokoCuxgaia erlazionatuta dagooreka lortzeko denborarekin. Banaketa kromatografikoa gertatzen da solutuak mugitzen direlako fase mugikorraren eta geldikorraren artean. Solutu bakoitzak denbora jakin bat behar du bi faseen arteko oreka lortzeko. Oreka motela bada edo fluxua azkarra, oreka ez da lortuko. Honen eraginez fase mugikorreko solutu molekulek jarraitzen dute fase horretan espero baino denbora eta distantzia gehiago, fase geldikorrera pasa aurretik. Era berean, fase geldikorreko molekulek espero baino denbora gehiago behar dute fase mugikorrera itzultzeko. Efektu honek zabaldu egiten du banda, ondoko irudiak erakusten duen bezala. Zenbat eta fluxu lineala motelagoa izan, oreka hobeto lortuko da eta banda gutxiago zabalduko da. Azkenik, ekuaziokoAgaiaarrazoi askorengatik sortzen da, denak fluxu abiadurarekiko independienteak. Haietako bat da solutu molekulek bide desberdinak egiten dituztela zutabea zeharkatzerakoan. Bide batzuk luzeagoak dira besteak baino eta horren eraginez, zutabean elkarrekin sartu diren molekulak, denbora desberdinetan aterako dira, banda zabalduz. Zenbat eta fase geldikorreko partikulak txikiagoak izan, orduan eta arinagoa izango da arazo hau. Hurrengo irudian erakusten da efektu hau.      Ekuazioko gai honetan sartzen dira fenomeno desberdinak, sinplifikatzeko asmoarekin. Ez dago haiei inguruko teoria edo azalpen argirik.  Hurrengo irudian erakusten da Van Deemter ekuazioaren irudikapena gas kromatografiako kasu batean. Ordenatuetan ipini da plater altuera, H, eta abszisetan fluxu abiadura bolumetrikoa, uv(ux-arekiko proportzionala). Irudikatu da ekuazioaren gai bakoitza (lerro etenak) eta hiruen batura (lerro jarraia), ikusteko nolako eragina daukaten ekuazio orokorrean. Adibide honetan, H minimoa lortzen da uv≈ 30 ml/min denean eta hori izango litzateke fluxu abiadura optimoa. Normalean abiadura handixeagoetan lan egiten da banaketarekin lehenago amaitzeko.                 6. BANDA ASIMETRIKOAK  Banda kromatografikoek forma gaussiar simetrikoa dutebaldin_etabanaketa koefizientea (K = Cs/Cm) independientea bada solutuaren kontzentrazioarekiko. Benetako zutabeetan solutuaren kontzentrazioa handitzean banaketa koefizientea ere handitzen da eta bandak distortsionatu egiten dira.  Irudikatzen bada solutuaren fase geldikorreko kontzentrazioa,CS, fase mugikorreko kontzentrazioarekiko,CM,isotermaizeneko irudikapena lortzen da.Hurrengo irudian erakusten diraohizko hiru isoterma eta bakoitzak sortzen duen banda mota:     * Erdiko isotermak egoera ideala ematen digu, alegia, K ez da solutuaren       kontzentrazioarekin aldatzen. Horrek piko simetrikoak sortzen ditu.     * Goiko isoterma agertzen da zutabean solutu gehiegi sartzen denean       (zutabeagainkargatu). Ikusten den bezala, pikoa igotzen da modu       gradualean baina gero bat-batean amaitzen da. Hau saihestuko da solutua       diluituta.     * Beheko isoterma lortzen da solutu kantitate txikiak atxikitzen direnean       modu sendoagoan kantitate handiak baino. Honen eraginez, bandaren       hasieran kontzentrazio igoera handia gertatzen da baina gero bukaera asko       luzatzen da, isatsa izenekoa agertuz. Zutabearen puntu batzuetan       solutuarekin interakzio sendoa gertatzen bada kromatograman isatsak       agertuko dira.                                      PARAMETRO KROMATOGRAFIKOAK: LABURPENA      Izena     Ekuazioa                        Parametroak                        Cs= solutuaren kontzentrazioa fase Banaketa               geldikorrean koefizientea           Cm= solutuaren kontzentrazioa fase                        mugikorrean Atxikipen              tr= atxikipen denbora denbora                tm= denbora hila zuzendua Atxikipen              uv= emaria = fluxu abiadura bolumena               bolumetrikoa Atxikipen faktorea               Vs= fase geldikorraren bolumena Ahalmen                Vm= fase mugikorraren bolumena faktorea Atxikipen erlatiboa              1 eta 2 azpindizeak bi solutuei dagozkie (tr2> tr1eta> Selektibitate          1) faktorea Plater                 w = banda zabalera oinarrian kopurua Plater                 L = zutabearen luzera altuera                N = zutabearen plater kopurua                        2 azpindizea da atxikipen handiena duen solutuarena (tr2> Bereizmena             tr1)                         N askatuz: Bi espezie eluitzeko              ux= fluxu abiadura lineala denbora                2 azpindizea da atxikipen handiena duen solutuarena (tr2> bereizmen              tr1) jakin batekin uveta uxarteko erlazioa           
