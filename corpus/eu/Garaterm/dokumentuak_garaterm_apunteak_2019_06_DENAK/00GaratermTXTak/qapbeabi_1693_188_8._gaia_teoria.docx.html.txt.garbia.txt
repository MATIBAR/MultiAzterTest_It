           8. GAIA.GAS KROMATOGRAFIA        1 Gas kromatografoa.......................................................            1 2 Injektorea........................................................................  2 3 Zutabea...........................................................................  4   3.1. Zutabe kapilarrak....................................................          4   3.2. Zutabe enpaketatuak............................................                6   3.3. Zutabeen eraginkortasuna....................................                   7   3.4. Tenperatura programazioa...................................                    8   3.5. Gas eramailea.........................................................         9 4 Detektagailua………………………………………….......               10   4.1. Konduktibitate termikoko detektagailua………..                             10   4.2. Sugar ionizazioko detektagailua ………………….                        11   4.3. Bestelako detektagailuak……………………..……                      12       Gas kromatografian, fase mugikorra gasa da, normalean He, N2edo H2-a, etagas eramaileadeitzen zaio. Analitoak gasak edo likido lurrinkorrak dira eta fase mugikorrak garraiatuko ditugas_egoeranzutabean zehar. Fase geldikorra da likido ez-lurrinkorra edo solidoa. Honen arabera, gas-kromatografia izango da:     * Gas-likidoa. Fase geldikorra likido ez-lurrinkorra da. Likido honek       estaliko du zutabearen barrualdea edo euskarri solido baten partikulak.       Analitoak orekatuko dira fase mugikor eta geldikor artean, eta interakzio       horren arabera bereiziko dira:banaketa_kromatografiaren mekanismoa da       hau.     * Gas-solidoa. Fase geldikorra solidoa da. Analitoak adsorbatu egingo dira       bertan indar desberdinekin eta interakzio horrek bereiziko ditu:adsortzio       kromatografiaren mekanismoa dugu hemen.  1. GAS KROMATOGRAFOA  Hurrengo irudian erakusten dagas kromatografoaren eskema orokorra.             Lagina injektatzen da silikonazko disko baten zehar (septuma edoseptoa) injektore bero batean eta hor lurrintzen da. Gas eramaleak garraiatzen du lurrin hori zutabean zehar eta hor analitoak banatzen doaz. Zutabearen irteeran detektagailua dago; honen erantzuna ordenagailu baten pantailan agertuko da edo zuzenean inprimatuko da. Zutabea beroa egon behar da analitoak gas egoeran egoteko eta bere tenperatura egokia izan behar da analitoak denbora luzeegian ez eluitzeko. Horregatik dago sartuta labe batean. Detektagailua mantentzen da tenperatura altuagoan zutabearena baino, analitoak hor ere gas moduan egoteko.  Hurrengo ataletan aztertuko ditugu gas-kromatografoaren osagai nagusiak. 2. INJEKTOREA  Gas kromatografian lagina injektatu egiten da aparatuan xiringa batekin. Normalean injekzioa “sandwich” moduan egiten da, hurrengo irudiak erakusten duen bezala:      Xiringa garbitzen da disolbatzailearekin hainbat aldiz eta gero xurgatzen da lehendabizi airea, gero disolbatzailea, gero berriro airea, gero lagina eta azkenik aire gehiago. Xiringaren orratza injektore beroan sartzean, segituan baporatu lirateke konposatu lurrinkorrenak. Hau ez gertatzeko sartzen da airea hasieran. Bigarren aire burbuila da lagina eta disolbatzailea ez nahasteko. Disolbatzaile zatiak garbitzen du orratza, lagin hondarrak eramanez, eta azkeneko aire zatiak disolbatzaile hondarrak eliminatzen ditu.Injekzioa egin daiteke ere disolbatzaile zatia hartu gabe.  Hurrengo irudian ikusten da injektore baten eskema. Injektorea beroa dagoenean, lagina xiringarekin sartzen da gomazko diskoaren zehar (septuma) eta hor analitoak segituan lurrintzen dira. Kromatografia analitikoan injektatutako lagin likido bolumena 0.1-2L-koa izaten da. Gas eramaileak bultzatzen du lagin lurrindua injekzio puntutik zutaberantz, hodi gidaria (liner) zeharkatuz. Hodi hau beira silanizatuaz egina dago eta pixkanaka zikintzen doa, izan ere, laginaren deskonposizio produktuak eta konposatu ez-lurrikorrak hor metatzen dira. Horregatik, noizean behin garbitu edo aldatu egin behar da.            Injekzioa egiterakoan, hiru modu erabili daitezke: Injekzio zatikatua(split injection) Erabiltzen da analitoak laginaren %0.1 baino gehiago badira. Lagin kantitate txikiak injektatzen dira (≤ 1mL) eta horretatik %0.2-2 besterik ez da sartzen zutabean. Dena sartzea gehiegi litzateke zeren, normalean, erabiltzen diren zutabeek ez dute ahalmena hainbesteko kantitateak tratatzeko. Aurreko irudira itzuliz, lagina injektorean sartu eta segituan lurrintzen da tenperatura altuagatik (~350ºC). Gero, hodi gidaria zeharkatzen du eta honen bukaerannahasteganbaradago: honen funtzioa da lagina erabat lurrintzea eta lurrin homogeneoa lortzea. Hori pasata gertatzen da zatiketa: baporearen frakzio txiki bat zutabean sartzen da, baina gehiena 2. balbulatik ateratzen da, hondakinetara. Fluxu orokorra injektoretik altua da (~100 mL/min), gehiena arbuiatzen delako, eta laginak denbora gutxi pasatzen du bere barruan. Horregatik, zutabearen hasieran solutuek banda estua osatzen dute eta gero banatzen doaz.  Injekzio zatikatu gabea(splitless injection) Erabiltzen da analitoak aztarnak badira, hau da, laginaren %0.01 baino gutxiago. Kasu honetan, lagin kantitate handiagoak injektatzen dira (~2 mL) eta injektatutako %80a zutabean sartzen da. Hodi gidaria aurreko kasukoa bezalakoa da baina nahaste ganbararik gabe, eta 2. balbula itxita mantentzen da. Fluxua aurreko kasukoa baino askoz txikiagoa da (~1 mL/min), zutabean dagoen berbera, hain zuzen. Hau dela eta, laginak askoz denbora gehiago pasatzen du injektorean eta honen tenperatura txikiagoa mantendu behar da aurreko kasuan baino (~220ºC) lagina beroagatik ez deskonposatzeko. Gainera, hainbeste denbora injektorean pasa ondoren, solutuek ez dute osatuko banda estua zutabearen hasieran, aurreko kasuan bezala. Honen emaitza izango litzateke piko zabalak kromatograman. Hau saihesteko, zutabearen hasierako tenperatura finkatzen da 40ºC disolbatzailearen irakite tenperatura azpitik. Horrela, disolbatzailea kondentsatzen da zutabearen hasieran eta solutuak harrapatuak geratzen dira disolbatzaile zati honetan, banda estua emanez. Kromatografia hasiko da zutabearen tenperatura igotzen, kondentsatutako disolbatzailea lurrintzeko. Prozedura honi deitzen zaiodisolbatzailearen_harrapaketaeta honi esker piko estuak lortzen dira.  Injekzioa zutabean Erabiltzen da analitoak deskonposatzen badira haien irakite tenperatura gainetik. Lagina injektatzen da zuzenean zutabean, injektore berotik pasa gabe. Lehengo irudira itzuliz, hau lortzen da hodi gidaria kenduz eta zutabea zuzenean konektatuz injekzio puntuarekin. Injektorea egongo da zutabearen hasierako tenperaturan (adz. 50ºC). Zutabea berotuko da pixkanaka banaketa kromatografikoa hasteko. Modu honetan ahalik eta tenperatura baxuena jartzen zaio laginari eta analito kantitate txikiak galduko dira. Hemen ere, aurreko kasuan bezala, disolbatzailearen harrapaketa egiten da. Zutabearen hasierako tenperatura behar bezain baxua da disolbatzailea kondentsatzeko eta analitoak banda estu batean harrapatuak geratzeko. 3. ZUTABEA  3.1. Zutabe kapilarrak  Analisi gehienetan erabiltzen dira hodi formako zutabe irekiak, luzeak eta estuak, hurrengo irudian erakusten dena bezalakoak. Deitzen dirazutabe tubular irekiakedozutabe kapilarraketa silize fundituarekin (SiO2) fabrikatzen dira. Gainetik ipintzen zaie, euskarri eta babes moduan, poliimida izeneko plastikoa, gauza dena 350ºC-ko tenperaturak jasateko. Barneko diametro tipikoa 0.1 eta 0.53 mm artekoa izaten da eta luzera 15 eta 100 m artekoa. Fase geldikorra izan daiteke likido bat zutabearen barnealdeari zuzenean itsatsita, likido bat euskarri solido baten gainean edo solido bat.             Fase geldikorra aukeratzeko arau orokorra da: “antzekoak antzekoa disolbatzen du”. Honen arabera, solutu apolarrak bereizteko hobe zutabe apolarrak erabiltzea, solutu erdi-polarrak bereizteko zutabe erdi-polarrak eta solutu polarrak bereizteko zutabe polarrak. Hurrengo taulan agertzen dira solutu batzuen polaritateak:           Hurrengo irudian erakusten dira bi kromatograma, lagin berberarekin lortuak. Bietan erabili dira zutabe kapilarrak. Kromatogramen arteko diferentzia agertzen da fase geldikor desberdina erabili delako:       * Ezkerreko kromatograman fase geldikorra apolarra da: poli       (dimetilsiloxanoa). Laginak dituen 10 konposatuak eluitu dira, gutxi       gora behera, irakite puntua gero eta altuagoa dutela. Konposatuak atxiki       dira zutabean lurrinkortasunaren arabera: lurrinkorrenak izan dira       ateratzen lehenak.      * Eskuineko kromatograman fase geldikorra oso polarra da: poli       (etilenglikola). Oraingoan konposatuak atxiki dira zutabean       polartasunaren arabera. Polarrenak izan dira atxikienak, eta beraz,       ateratzen azkenak. Lehendabizi atera dira 4 alkanoak (apolarrak), gero       hiru zetonak (erdi-polar ahulak) eta azkenik hiru alkoholak (erdi-polar       sendoak).                     Adibide honek erakusten du fase geldikorraren polartasunak eragin handia izan dezakeela gertatzen den banaketan. Hurrengo taulan erakusten dira maiz erabiltzen diren fase geldikor batzuk eta haien polaritatea.                      3.2. Zutabe enpaketatuak Zutabe hauek noizean behin erabiltzen dira.Guztiz betetadaude barrutik euskarri solido batekin, partikula txikiez osatuta. Partikula hauek estalita daude fase geldikor likido ez-lurrinkor batekin, edo bestela, solidoa bera da fase geldikorra. Zutabe hauek fabrikatzen dira altzairu oxidaezinarekin, nikelarekin edo beirarekin. Haien neurri tipikoak dira 3-4 mm-ko diametroa eta 1-5 m-ko luzera. Euskarri solidoa da askotan diatomea lurra delakoa, hau da, alga batzuen eskeleto silizeoak.     Zutabe enpaketatuak ez dira zutabe kapilarrak bezain eraginkorrak solutuak banatzeko. Zutabek kapilarrekin analisiak azkarrago egiten dira eta sentsibilitate eta bereizmen handiagoak lortzen dituzte. Horregatik erabiltzen dira normalean analisiak egiteko. Zutabe enpaketatuak, hala ere, gauza dira lagin kantitate handiagoak tratatzeko. Horregatik, zutabe hauek erabiltzen dira, batez ere, aldez aurretiko banaketak egiteko, izan ere, hor lagin kantitate handiak tratatzen dira eta fase geldikor asko behar da. 3.3. Zutabeen eraginkortasuna  Zutabe kapilarrak zergatik diren eraginkorragoak enpaketatuak baino, van Deemter ekuazioarekin azaldu daiteke:   Ikusi genuen bezala, komeni da plater altuera H ahalik eta txikiena izatea zutabea eraginkorra izateko eta piko estuak emateko. Ekuazioko “A” gaia sortzen da, beste gauzen artean, solutuek bide desberdinak egin ditzaketelako zutabea zeharkatzean eta horrek zabaldu egiten ditu bandak. Zutabe kapilarrak hutsak dira barrutik beraz bide desberdinen arazoa desagertzen da eta A~0. Honengatik, H txikiagoa da zutabe kapilarretan, beraz, eraginkorragoak dira, piko estuagoak ematen dituzte.  Aurrekoaz gain, presioaren arazoa daukagu. Zutabe enpaketatu batean, partikulek kontra egiten diote fase mugikorraren fluxuari eta zutabe kapilarretan hori ez da gertatzen. Ondorioz, gas presio berbera jarrita, zutabe kapilarra askoz luzeagoa izan daiteke enpaketatua baino. Biek plater altuera bera badute, zutabe kapilarrak askoz plater gehiago izango ditu, luzeagoa da-eta, beraz eraginkorragoa izango da.  Hurrengo irudietan ikusten dira bi kromatograma: ezkerrekoa lortu da zutabe enpaketatu batekin eta eskuinekoa zutabe kapilar batekin. Argi dago bigarrenarekin askoz piko estuagoak lortzen direla (H txikiagoa).              3.4. Tenperatura programazioa  Puntu hau oso garrantzitsua izan daiteke kromatogramaren kalitatea hobetzeko. Teknika honetan, zutabearen tenperatura igotzen dabanaketa_egiten_den bitarteanbi helbururekin: konposatuen atxikipen denborak motzagoak izatea (batez era azkenekoenak) eta piko zorrotzagoak lortzea.  Hurrengo irudian ikusten da adibide bat. Tenperatura mantentzen bada konstantea, 150ºC-tan, konposatu lurrinkorrenak ateratzen dira hasieran elkarrekin eta ez dira bereizten. Bestalde, lurrinkortasun txikiena daukatenak zutabetik eluitu ere ez dira egiten. Igotzen bada tenperatura 50ªC-etatik 250ºC-etara, 8ºC/min-ko abiaduran, konposatu guztiak eluitzen dira eta pikoen arteko distantzia nahiko uniformea da.                          3.5. Gas eramailea  Normaleanhelioaerabiltzen da. Gas hau egokia da detektagailu gehienekin lan egiteko. Beste gas eramaile tipikoak dira hidrogenoa eta nitrogenoa. Hurrengo irudian erakusten da van Deemter ekuazioaren irudikapena hiru gas hauek erabilita. Ikusten da hiruek ematen dutela plater altuera optimo berbera (H txikiena ~0.3 mm) fluxu desberdinetan. Fluxu optimo handiena H2-arekin lortzen da, beraz, gas honekin lortuko lirateke banaketa azkarrenak baldintza egokienetan.              Hala ere, H2-ak badu desabantaila nabarmena: eztanda egin dezake airean. Horregatik erabiltzen da gehiago He-a. Bestalde, detektorea ere kontutan hartu behar da. Adibidez, sugar ionizazioko detektorea erabili ezkero, N2-ak detekzio limite baxuagoak ematen ditu.  Zutabe estuekin, gas emaria izan daiteke baxuegia detektorea ongi funtzionatzeko. Kasu horietan, zutabetik pasatzen da gasa emari optimoan banaketa egiteko eta gero, detektorera iritsi baino lehen, gas laguntzailea delakoa sartzen da emaria handitzeko eta egokia izateko detektorearentzako.  Azkenik, gas eramailea oso purua izan behar da zeren ezpurutasunek hondatzen dute fase geldikorra. Hau dela eta, kromatografoan sartu baino lehen, gasa pasatzen da purifikatzaile batzuetatik eliminatzeko oxigenoa, ura edo konposatu organikoen aztarnak.  4. DETEKTAGAILUA  Analisi kuantitatiboa piko kromatografikoen azaleran oinarritzen da. Aukeratzen dira lan baldintza egokiak azalerak proportzionalak izateko analitoen kontzentrazioekiko. Pikoak oso estuak badira, azaleraren ordez, altuera ere erabili daiteke. Ekipo gehienetan ordenagailu batek neurtzen ditu automatikoki azalera guztiak. Analistak egin behar du bakarrik ongi marraztu base lerroa pikoen azpian eta, batzuetan, erabaki zein mugen artean neurtu azalera. Eskuz neurtu behar bada eta pikoak gauss kurbaren forma badu, azalera formula honekin kalkulatzen da:             PIKO GAUSIARRAREN AZALERA=1.064×PIKOAREN ALTUERA× w1/2 Gas kromatografian, analisi kuantitatiboa ia beti barne patroiaren metodoarekin egiten da. Kontua da injekzio bakoitzean lagin kantitate desberdina sartzen dela zutabean eta hori zuzentzeko modu bakarra barne patroia erabiltzea da. Formula orokorra hauxe da:    Analisiaren aurretik analito bakoitzaren erantzun faktorea ezagutu behar da eta horretarako analito eta barne patroi kontzentrazio ezagunak injektatuko dira kromatografoan hainbat aldiz. Ikus dezagun orain gas kromatografian gehien erabiltzen direndetektagailuak.   4.1.Konduktibitate termikoko detektagailua(TCD:thermal conductiviy detector)  Detektagailu hau oso erabilia izan da sinplea eta orokorra delako, hau da, analito guztiei erantzuten die. Tamalez, sentsibilitatea ez dute oso altua. Konduktibitate termikoak neurtzen du sustantzia baten ahalmena beroa transferitzeko leku bero batetik hotz batera. Konduktibitate termikoko detektoreetan helioa erabiltzen da normalean gas eramaile bezala. Helioa da konduktibitate termiko handiena duen gasa, hidrogenoaren atzetik. Horregatik, edozein dela helioarekin nahasten den analitoa, bere konduktibitate termikoa jaitsi egingo da, eta jaitsiera hori da, hain zuzen ere,detektagailuak neurtzen duena. Hurrengo irudian ikusten da horrelakodetektagailubaten eskema. Zutabetik ateratzen den gasa (eluatoa)detektagailura bideratzen da eta hor wolframio- reniozko filamentu bero batetik pasatzen da. Filamentua zirkuitu elektriko batean sartuta dago. Analito bat ateratzen denean, gasaren konduktibitate termikoa jaisten da eta filamentua gehiago berotzen da. Horren ondorioz handitzen da bere erresistentzia elektrikoa eta horrekin batera bere inguruko voltajea. Detektagailuak voltaje aldaketa hori neurtzen du. Horrelako detektagailuen sentsibilitatea handitzen da emaria baxua bada.   4.2. Sugar ionizazioko detektagailua (FID:flame ionization detector)  Beheko irudiak erakusten dudetektagailuhonen eskema. Eluatoa sartzen denean erre egiten da H2eta aire nahaste batean. Baldintza hauetan, karbono atomo guztiek, salbu karbonilo eta karboxilo taldekoek, CH erradikalak sortzen dituzte eta hauek CHO+katioiak hurrengo erreakzioaren arabera:                                CH + O → CHO++ e– CHO+katioia oso kantitate txikian sortzen da, 105karbono atomoetatik bat, baina kantitate hori proportzionala da ionizagarriak diren karbono atomoekiko. Detektagailuaren sugarrean sortzen diren katioiek eroaten dute korronte elektrikoa metxeroaren puntatik (anodoa) katodo bateraino. Korronte elektriko hau dadetektagailuak ematen duen seinalea.  Detektagailu hau askoz erabiliagoa da aurrekoa baino. Alde batetik bere sentsibilitatea handiagoa da eta detekzio muga 100 aldiz txikiagoa. Gainera, txikiagotzen da %50ean gas eramaile bezala N2-a erabiltzen bada He-aren ordez. Horregatik, normalean sartzen da N2-a gas laguntzaile bezala zutabea eta detektagailuaren artean. Bestalde, iadetektagailuunibertsala da, analito guztientzako baliagarria. Ez du erantzuten zenbait gasen aurrean, adibidez, H2, He, N2, O2, CO, H2O, NH3, NO, H2S eta SiF4-a. 4.3. Bestelako detektagailuak  Aurreko biak kenduta,detektagailugehienek erantzuten dute analito jakin batzuen aurrean, hau da, ez dira orokorrak. Hala ere, analito horiekiko sentsibilitate handiagoa ematen dute eta interes handia badugu, erabili egingo ditugu. Hurrengo zerrendan ematen diradetektagailuhorietako batzuk eta zein analitorentzako balio duten:      * Harrapaketa elektronikoko detektagailua: halogenoak, C=O konjokatuak,       C≡N, NO2.     * Nitrogeno-fosforo detektagailua edo sugar alkalinoko detektagailua: P eta       N-a duten konposatuak.     * Sugar detektagailu fotometrikoa: P, S, Sn, Pb eta beste elementu gutxi       batzuk.     * Fotoionizazioko detektagailua: konposatu aromatikoak eta asetu gabeak.     * Sufrearen kimioluminiszentziako detektagailua: S-a.     * Nitrogenoaren kimioluminiszentziako detektagailua: N-a.     * Emisio atomikoko detektagailua: elementu gehienak baina banan-banan.  Hurrengo taulan erakusten dira aurreko detektagailuen detekzio mugak. Argi ikusten da, elementu jakin batzuentzat bakarrik baliagarriak direnek, horren truke askoz sentsibilitate handiagoa dutela eta beraz, detekzio limitea baxuagoa.            
