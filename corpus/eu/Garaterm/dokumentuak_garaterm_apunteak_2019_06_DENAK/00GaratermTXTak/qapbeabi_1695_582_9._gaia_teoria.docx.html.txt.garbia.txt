           9. GAIA.ERAGINKORTASUN HANDIKO LIKIDO KROMATOGRAFIA      1. Sarrera…………………………………………………...…………...      1 2. HPLC-ko kromatografoa...…………………………….………….                 4    2.1. Fase mugikorra (disolbatzailea)…………………………..                    5    2.2. Ponpa………………………………………………………….           5    2.3. Injektorea……………………………………………………..           6    2.4. Zutabea……………………………………………………….            6    2.5. Detektagailua……………………………………….............            7 3. Adsortzio kromatografia………………………….…………........              10 4. Banaketa kromatografia........................………..………………             11 5. Ioi trukaketa………………………………………………………….        14    5.1.                                                                                    14    Erretxinak.............................................................................    5.2. Ioi trukaketa oreka..............................................................  15    5.3.                                                                                    17    Aplikazioak.......................................................................... 6. Kromatografia ionikoa.…………………………….................…..           18 7. Esklusio molekularreko kromatografia……………….……….                       22 8. Afinitate kromatografia.........….……………………………..…..            24 9. Eluzio isokratikoa eta gradientezkoa.......................................             26                             1. Sarrera  Likido kromatografian fase mugikorra likidoa da. Kromatografia hau garrantzi handikoa da zeren konposatu gehienak ez dira gas kromatografiarekin banatzeko bezain lurrinkorrak. Interakzio mekanismoaren arabera eta 7. gaian aipatu bezala, likido kromatografia izango da:     * Adsortzio kromatografia (edo likido-solido kromatografia),     * Banaketa kromatografia     * Kromatografia ionikoa     * Kanporatze molekularreko kromatografia     * Afinitate kromatografia Kromatografia honetan erabiltzen dira beti zutabe enpaketatuak interakzio ona egoteko analitoen eta fase geldikorraren artean. Zutabe kapilarrak ezin dira erabili, izan ere, solutuen difusioa 100 aldiz-edo motelagoa da likidoetan gasetan baino eta analito molekulek ez lukete izango behar bezalako interakzioa fase geldikorrarekin.  Likido kromatografia klasikoanbeirazko zutabeak erabiltzen dira, hurrengo irudikoa bezalakoak. Tamaina aldatzen da tratatu nahi den kantitatearekin: 50 cm-5 m-ko luzera eta 1-50 cm-ko diametroa. Fase geldikorraren partikula tamaina 150-200µm-koa da eta bere konposizioa aldatzen da kromatografia mota batetik bestera: silizea (SiO2), alumina (Al2O3), erretxina bat, gel bat, etab. Fase geldikorra zutabean sartzeko, lehendabizi suspentsio bat osatzen da fase mugikorrarekin eta gero isurtzen da pixkanaka, beteketa uniformea lortzeko. Kromatografia honetan giro presioan lan egiten da edo presio ez oso altuetan. Oso kromatografia motela da eta gaur egun erabiltzen da soilik lagina purifikatzeko edo kontzentratzeko.            Hurrengo irudian erakusten da van Deemter ekuazioaren irudikapena fase geldikorraren partikula tamaina desberdinentzat. Irudiaren arabera, zenbat eta partikula tamaina txikiagoa izan orduan eta txikiagoa plater altuera optimoa, eta ondorioz, orduan eta eraginkorragoa zutabea: piko estuagoak eta banaketa hobeak lortuko dira.         Honen zergatia van Deemter ekuazioarekin berarekin azaldu daiteke:     * Agaia sortzen da, batez ere, solutu molekulekbide desberdinakegiten       dituztelako zutabea zeharkatzean. Partikula txikiekin, solutu molekula       guztiek bide antzekoa egiten dute eta horrek txikiagotzen du gai hau.     * B/uxgaiaerlazionatuta dago zutabean zehar gertatzen den difusioarekin,       hau da,difusioa luzeran.Gai honek ez du garrantzi handirik likidoekin       zeren, esan bezala, difusioa askoz motelagoa da gasetan baino eta bandak       ez dira asko zabaltzen arrazoi honengatik. Efektu hau nabarmena da soilik       fluxua oso motela bada.     * Cuxgaiak zerikusia duoreka lortzeko denborarekin, alegia, solutuen oreka       fase geldikor eta mugikorraren artean: zenbat eta azkarrago lortu, orduan       eta txikiagoa gai hau. Kromatografia klasikoan partikulak handiak       erabiltzen dira,150-200µm-koak. Hauek poro sakonak dituzte eta fase       mugikorra, behin horietan sartu ezkero, poliki ateratzen da. Efektu honek       moteltzen du oreka eta handitzen du Cuxgaia. Hau konpentsatzeko oso fluxu       txikiak erabili behar dira. Horregatik, kromatografia klasikoa oso motela       da. Gaur egun oso partikula txikiak erabiltzen dira, 3-10µm-koak.       Partikula hauek erabat porotsuak dira, baina poro hauek ez dute       sakontasun handirik, beraz, oreka askoz azkarragoa da eta Cuxgaia askoz       txikiagoa. Are gehiago, fluxua handitu daiteke batzuetan plater altuera       asko handitu gabe, lehengo irudian ikusten den bezala.  Partikula txikiekin, beraz, zutabe eraginkorragoak lortzen dira. Ordaindu beharreko prezioa dapresio altuanlan egin behar dela, 70-400 atm-koa, izan ere, partikula txikiek oso erresistentzia handia jartzen diote likidoaren fluxuari. Eraginkortasun handiko likido kromatografiaedoHPLC(High Performance/Pressure Liquid Chromatography) aurrekoan oinarritzen da. Erabiltzen dira zutabeak oso partikula txikiekin beteak eta presio altuak. Horretarako teknologia egokia erabili behar da. Ez da nahikoa kromatografia klasikoan erabiltzen den tresneria. Kromatografia mota hau da, gaur egun, gehien erabiltzen dena.  Hurrengo irudian erakusten dira bi kromatograma, lagin berberarenak, eta baldintza berdinetan eginak. Aldatzen da bakarrik fase geldikorraren partikula tamaina. Ongi ikusten da partikula txikiagoekin piko estuagoak lortzen direla.              Era berean, hurrengo taulan erakusten da nola aldatzen den zutabe baten eraginkortasuna fase geldikorraren partikula tamainarekin. Datuen arabera, partikula tamaina txikiagotzen denean zera lortzen da:     * Atxikipen denbora motzagoa, hau da, eluzioa azkarragoa.     * Plater kopurua handiagoa, beraz, zutabea eraginkorragoa.     * Beharrezko presioa askoz handiagoa. HPLC-ak behar ditu 70-400 bareko       presioak 0.5-5 mL/min-ko emariak lortzeko (1 bar = 1.01325 atm = 105Pa).         2. HPLC-ko KROMATOGRAFOA  Hurrengo irudian erakusten daHPLC-ko kromatografoaren eskema orokorra.                Fase mugikor likidoa botiletan edukitzen da eta hortik ponpa batekin zurgatu eta zutaberantz eramaten da. Bidean lagina injektatzen zaio eta hau zutabean sartzen da. Hor solutuak banatzen joango dira eta ateratzerakoan detektagailutik pasako dira. Detektagailuak sortutako informazioa kromatograma moduan inprimatu edo ordenagailu batean gordeko da. Beheko irudian agertzen da HPLC-ko kromatografo komertzial bat. Hurrengo ataletan aztertuko ditugu banan-banan bere osagai guztiak.             2.1.Fase mugikorra (disolbatzailea)  HPLC-n gehien erabiltzen diren disolbatzaileak dira, ura, ur disoluzio erregulatzaileak, disolbatzaile organikoak, metanol edo azetonitrilo bezalakoak, eta nahaste desberdinak. Edozein kasutan, disolbatzaileak izan behar dira puruak, partikula solidorik gabeak eta desgasifikatuak. Partikula solidoak kentzea ezinbestekoa da zutabea ez trabatzeko. Hori lortzeko iragazten da disolbatzailea hutspean 0.22-0.45 μm-ko iragazkiekin. Badaude salgai HPLC-rako disolbatzaileak, dagoeneko iragaziak, baino garestiagoak dira. Disolbatzailea desgasifikatua egotea ere oso garrantzitsua da, zeren bestela, agertu daitezke aire burbuilak ponparen balbuletan, zutabean eta detektagailuan, eta horrek zarata handia sortuko du seinalean. Arazoa areagotzen da nahasten bada ura disolbatzaile organiko batekin. Airea kentzeko nahikoa da sartzea disolbatzailean gas geldo eta disolbaezin bat, nitrogeno edo helioa bezalakoa. Hutsean egindako iragazpenak ere kenduko du airea disolbatzailetik. Gaur egun, HPLC-ko aparatu gehienek desgasifikadore bat dakarte eta burbuilen arazoa desagertzen da erabat. Eluzioa egiten bada disolbatzaile bakar batekin edo konposizio konstanteko disolbatzaile nahaste batekin,eluzio isokratikoadeitzen da. Disolbatzailearen konposizioa aldatzen bada denborarekin,gradientezko eluzioadugu.  2.2. ponpa  HPLC-ko ponpak eman behar dufluxu abiadura konstanteaetaerrepikagarria. Pistoiek taupadak edo pultsazioak ematen badituzte, zarata sortuko da detektorean. Gaur egun erabiltzen dira hurrengo irudikoa bezalako ponpak, kalitate handikoak. Ponpa hauek bi pistoi dituzte eta bata likidoa hartzen ari den bitartean bestea zutaberantz bideratzen ari da. Horrela ez da pultsaziorik nabaritzen.  Bestalde, ponpa gauza izan behar da 450 atm-ko presioa emateko eta fluxu abiadurak 0.1 eta 10 mL/min tartekoak. Gainera erresistentzia izan behar du disolbatzaileek eragindako korrosioari.   2.3. Injektorea  Lagina sartzeko erabiltzen dira HPLC-an hurrengo irudikoa bezalako balbulak, 6 sarrerakoak. Balbulabetetzeedokarga posizioandagoenean (a) lagina buklean (loop) sartzen da xiringa batekin. Hau behin baino gehiagotan egin behar da buklea laginaren disoluzioarekin ongi homogeneizatzeko. Bitartean, fase mugikorra beste kanal batetik bideratzen da zutaberantz. Balbula 60º ezkerretara biratzen dugunean,injekzio posi zioanipintzen dugu (b). Posizio horretan fase mugikorrak buklea zeharkatu eta lagina zutaberantz eramaten du. Badaude bolumen desberdineko bukleak, 2 eta 1000 μl artekoak.  2.4. zutabea  HPLC-ko zutabeak altzairuzkoak dira gehienetan, eta batzuetan plastikozkoak. Haien neurriak dira 10-50 cm-ko luzera eta 2-6 mm-ko barne diametroa. Barneko fase geldikorrak izaten ditu 3-10 µm-ko partikulak, gehienetan silizezkoak (SiO2). Izan daitezke ere aluminazko partikulak (Al2O3), polimero porotsuen partikulak edo erretxinak. Zutabeak garestiak dira eta erraz hondatzen dira inguruneko hautsarekin, lagineko partikulekin edo disolbatzailearekin. Arazo honi aurre egiteko, zutabea babesten da normalean zutabe motz batekin:aurre-zutabea. Honek fase geldikor bera dauka baina askoz merkeagoa da. Horrela, partikula txikiak eta indar handiz atxikitzen diren solutuak aurre-zutabean geratuko dira, eta zutabe analitikoak gehiago iraungo du. Aurre-zutabea aldatu behar da aldizka. Kromatografo askok daukate labe bat zutabea zertxobait berotzeko. Jartzen bada labe hori gradu batzuk giro tenperatura gainetik, zutabearen tenperatura ez da aldatuko giro tenperaturarekin. Modu horretan lan eginez, atxikipen denborak hobeto errepikatzen dira eta analisi kuantitatiboaren prezisioa handitzen da. 2.5. detektagailua  HPLC-n ez daude detektagailu orokorrak, gas kromatografian gertatzen den bezala. Horregatik, detekzio sistema desberdinak erabiltzen dira eta kasu bakoitzean detektagailu egokia aukeratu beharko da solutuaren propietateak edota beharrezko sentsibilitatea kontutan hartuz.  ABSORTZIO DETEKTAGAILUA HPLC-ko detektagailurik ohizkoena daultramore-ikuskorreko detektagailuaabsorban-tziak neurtzeko, izan ere, asko dira ultramorean absorbatzen duten solutuak. Detektagailu honek erabiltzen du kubeta berezia,fluxu kubetaizenekoa, hurrengo irudian erakusten dena. Honen neurri tipikoak dira 0.5 cm-ko bide optikoa eta 8µL-ko bolumena.        Ekipo sinpleenek erabiltzen dute merkurio lanpara baten emisio marra 254 nm- tan. Ekipo hobeagoek deuterio eta wolframio lanparak dituzte, eta monokromadore bat uhin luzera hautatzeko. Azkenik, ekipo onenek diodo lerrokatuak dituzte (ikusi beheko irudia), solutuen espektro osoak erregistratu ahal izateko. Absortzio detektagailuak egokiak dira gradientezko eluziorako eta erabili daitezke edozein disolbatzailerekin, baldin eta ez badu absorbatzen laneko uhin luzeran.           FLUORESZENTZIA DETEKTAGAILUA Konposatu kimiko batzuk propietate fluoreszenteak dituzte, hau da, argia uhin luzera batean absorbatu eta beste uhin luzera luzeago batean emititzen dute. Kasu hauetan, oso erabilgarriak dirafluoreszentzia detektagailuak, irudikoa bezalakoak. Hemen, argi iturria xenon lanpara izaten da. Eszitazio uhin luzera filtro edo monokromadore batekin hautatzen da eta fluxu zelulatik pasatzen da. Emititutako argia beste filtro edo monokromadore batetik pasatzen da, emisio uhin luzera hautatzeko, eta detektagailura iristen da (fotobiderkatzaile bat). Detektagailua ipintzen da perpendikularki eszitazio izpiarekiko, ez nahasteko eszitazioko eta emisioko argi izpiak.         Fluoreszentzia detektagailuak oso sentsibleak dira. Eragozpen bakarra da erlatiboki konposatu gutxik dituztela propietate fluoreszenteak. Aplikazio zabalagoa lortzeko, batzutanderibatizazioaaplikatzen da, hau da, fluoreszentziarik ez duen analitoari erreaktibo bat gehitzen zaio fluoreszentzia hori lortzeko. Erreaktiboa gehitu daiteke zutabea pasa aurretik baina normalean gehikuntza zutabea pasata egiten da, hurrengo irudiak erakusten duen bezala (zutabe ondoko deribatizazioa). Askotan, analito eta erreaktiboaren arteko erreakzioak denbora behar du fluoreszentzia garatzeko eta orduan bukle bat gehitzen da, tenperatura egokian, detektorera iritsi aurretik.           ERREFRAKZIO INDIZEKO DETEKTAGAILUA Detektagailu honek ia edozein soluturen aurrean erantzuten du, baina bere detekzio muga da 1000 aldiz-edo handiagoa UV-Vis detektorearekin baino eta gainera, oso sentsiblea da tenperaturarekiko. Irudian erakusten da horrelako detektagailu bat. Badu lanpara, fotozelula eta kubeta bat bi konpartimentu triangeluarrekin, bakoitza 5-10 mL-koa. Konpartimentu batetik disolbatzaile purua pasatzen da (reference) eta bestetik eluatoa (sample). Soluturik ez badago, eluatoa disolbatzaile purua da eta gauza bera dugu bi konpartimentuetan. Orduan, argi izpiak bide jakin bat egingo du kubetaren zehar fotozelularaino. Solutu bat iristen denean, eluatoaren konposizioa aldatzen da eta bere errefrakzio indizea ere bai. Horren ondorioz, argi izpia desbideratzen da eta fotozelulak seinale desberdina ematen du. Aldaketa proportzionala da solutuaren kontzentrazioarekiko. Detektagailu honek ez du balio gradientezko eluziorako zeren disolbatzailearen konposizioa aldatzen den neurrian, errefrakzio indizea ere aldatzen doa eta horrek zarata handia ematen du detektagailuan.          BESTELAKO DETEKTAGAILUAK Aurreko ataletan aipatutako detektagailuak dira gehien erabiltzen direnak, baina badaude gehiago. Hurrengo taulan ematen da zerrenda bat: HPLC-rako ohizko detektagailuen konparazio.        Detektagailua          Detekzio muga (ng)      Gradientezko eluzioan                                                           erabilgarria?     UV-Vis absorbantzia             0.1-1                      Bai     Errefrakzio indizea            100-1000                    Ez    Argiaren dispertsioa             0.1-1                      Bai       Elektrokimikoa                0.01-1                     Ez       Fluoreszentzia              0.001-0.01                   Bai   Nitrogeno-detektagailua            0.3                       Bai       Konduktibitatea               0.5-1                      Ez  3. ADSORTZIO KROMATOGRAFIA  Deitzen da erelikido-solido kromatografia. Kasu honetan,fase geldikorrasolido polarrada: partikula mikroporotsu esferikoak,5 μm-koak, oso silize puruarekin eginak (SiO2). Partikula hauek iragazkorrak dira disolbatzailearentzat eta azalera handia dute (ehunka metro karratu gramo bakoitzeko).Alumina (Al2O3) ere erabiltzen da, baina gutxiago.                     Silizea disolbatzen da uretan zortzitik gorako pH-tan, beraz ezin da pH horietan erabili. Badira zenbait silize mota pH = 9-10 bitarteraino egonkorrak direnak. Konposatu basikoak analizatzeko, pH = 8-12 bitartean, kromatografia erabiliz, euskarri polimerikoak erabili daitezke, adibidez, poliestirenoa. Adsortzio kromatografian lehia bat ematen da disolbatzaile eta solutuen artean, fase geldikorreko leku aktiboak okupatzeko, hau da, adsorbatuak izateko. Disolbatzaileak solutu molekula bat eluitzeko, ordezkatu behar du bere posizioa fase geldikorrean.Zenbat eta solutuaren adsortzioa sendoagoa izan, orduan eta denbora gehiago pasako du zutabean.Fase geldikorra beti polarra denez (silizea edo alumina),fase mugikorraren polartasuna da solutuen banaketan eragiten duen bakarra. Horren arabera ordenatu dira disolbatzaileak kontutan hartuaz zein ahalmena duten solutuak fase geldikorretik ateratzeko. Horrekinserie eluotropikoadelakoa sortu da. Hurrengo taulan ematen da serie hori fase geldikorra silizea denean. Taula honetan, indar eluitzailea (εº) delakoak ematen du disolbatzailearen ahalmena solutuak silizean ordezkatzeko. Zenbat eta polarragoa disolbatzailea, orduan eta handiagoa indar eluitzailea eta orduan eta azkarrago eluituko dira solutuak zutabetik. Taulan ez da ura agertzen, baina metanolaren gainetik dago propietate honetan.               Adsortzio kromatografia erabiltzen da asko banatzeko konposatu organiko erlatiboki ez polarrak, uretan disolbaezinak eta pisu molekularra 5000 baino txikiagoa dutenak.  4. BANAKETA KROMATOGRAFIA  Hau da HPLC-n gehien erabiltzen dena. Kasu honetan ere silizezkopartikula mikroporotsuak ditugu zutabe barruan, bainaeuskarrimoduan.Fase geldikorrak lotura kobalentea du euskarriarekineta hau hurrengo erreakzioaren bitartez lortzen da:    Hurrengo taulan agertzen dira ohizkoenak diren R taldeak. Horien artean, oktadezil izenekoa (C18) da, diferentzia handiz, HPLC-n gehien erabiltzen dena. Deitzen zaio normalean ODS, “oktadezilsiloxanoa”-ren laburdura*.             Ohizko fase polarrak                 Ohizko fase apolarrak   R = (CH2)3NH2    aminoa                  R = (CH2)17CH3 oktadeziloa   R = (CH2)3C≡N  zianoa                  R = (CH2)7CH3  oktiloa   R = (CH2)2OCH2CH diola                   R = (CH2)3C6H5 feniloa   (OH)CH2OH   * Siloxanoak dira -R2Si-O- unitateak dituzten konposatuak, non R hidrokarburoa den siloxane = silicon +oxygen + alcane. Banaketa kromatografian, aurrekoan ez bezala, fase geldikorrak ere polaritate desberdina eduki dezake. Begiratzen badiogu fase mugikorraren eta geldikorraren polaritateari, badira bi modu kromatografia egiteko:      * Fase normaleko kromatografia. Fase geldikorra polarra da eta fase       mugikorra apolarra (edo apolarragoa). Solutu apolarrena da eluitzen       lehenengoa. Zenbat eta fase mugikorra polarragoa izan, orduan eta       handiagoa bere indar eluitzailea, eta orduan eta motzagoak eluzio       denborak.     * Alderantzizko faseko kromatografia. Fase geldikorra apolarra da eta fase       mugikorra polarra (edo polarragoa). Hemen, konposatu polarrena eluitzen       da lehenengo. Zenbat eta fase mugikorra apolarragoa izan, orduan eta       handiagoa bere indar eluitzailea, eta orduan eta motzagoak eluzio       denborak.  Hasieran, kromatografia fase normalean egiten zen eta hortik datorkio “normala” deitzea: “alderantzizkoa” gero etorri zen-eta. Gaur egun, baina, egiten diren HPLC gehienak alderantzizko fasekoak dira eta fase geldikorra bezala oktilsiloxanoa edo oktadezilsiloxanoa (ODS) izaten dute.  Fase mugikorra eta geldikorra hautatzeko orduan, normalean aukeratzen da fase geldikorra analitoaren polaritate antzekoa duena, eta fase mugikorra oso polaritate desberdinekoa. Talde funtzional organikoen polaritatea handitzen da, gutxi gora behera, ordena honetan: hidrokarburo alifatikoak < olefinak < haluroak < sulfuroak < eterrak < nitro konposatuak < esterrak ≈ aldehidoak ≈ zetonak < alkoholak ≈ aminak < sulfonak < sulfoxidoak < amidak < azido karboxilikoak < ura.  Ondoko taulan jasotzen dira banaketa kromatografiaren aplikazio batzuk. Ikusten da oso lagin desberdinetan erabili daitekeela.           Hurrengo irudietan erakusten dira kromatograma batzuk banaketa kromatografiarekin lortuak:                                    5. IOI TRUKAKETA  5.1. Erretxinak  Ioi trukaketa delako prozesua aurrera eramateko erretxinak erabiltzen dira. Erretxinak dira polimero organiko sintetikoak, normalean poliestirenoa, uretan disolbaezinak eta talde ionizagarriak dituztenak. Esfera txikiez osatuta daude (Ø = 0.1-0.5 mm) eta porotsuak dira. Poliestirenozko erretxinak lortzen dira estireno eta dibinilbentzenoa kopolimerizatuz:              Dibinilbentzenoaren proportzioa aldakorra da, %1etik 16ra, eta handitzen denean, handitzen da ere kateen artekogurutzapenaedolotura gurutzatuen kopurua (cross-link). Erretxina lortzeko sartuko dira bentzeno eraztunetan sulfonato taldeak (–SO3ˉ),katioi trukaketako erretxinalortuz, edo amonio taldeak (–NR3+),anioi trukaketako erretxinaemanez., Erabiltzen bada azido metakrilikoa, H2C=C(CH3)COOH, estirenoaren ordez, lortzen den polimeroak karboxilo taldeak izango ditu (–COOH).           Daukan taldearen arabera, erretxina izango da:     * Katioi trukatzaile azido sendoa: –SO3ˉ H+(azido sulfonikoa)     * Katioi trukatzaile azido ahula: –COOˉH+(azido karboxilikoa)     * Anioi trukatzaile base ahula:–NH3+OHˉ, –NH2R+OHˉ, –NHR2+OHˉ (amina)     * Anioi trukatzaile base sendoa: –NR3+OHˉ(amina kuaternarioa) Anioi trukatzaileetan,–R da talde organikoa, adibidez,–CH3edo –CH2CH3. Erretxinak neutroak dira eta daukaten karga neutralizatzen dakontraioiegokiarekin: H+, Na+edo K+-a, katioi trukatzaileekin eta OHˉedo Clˉ- a, anioi trukatzaileekin.  5.2. Ioi trukaketa oreka  Ioi trukaketa prozesuan, erretxina kontaktuan jartzen da ur disoluzio batekin eta bertako ioiak trukatuko dira erretxinak dituen kontraioiekin.  Adibidez, disoluzio bat Ca2+katioiena kontaktuan jartzen bada talde sulfonikoak dituen erretxina batekin (katioi trukatzailea), oreka hau betetzen da:               2 R–SO3ˉH+(s) + Ca2+(aq)(R–SO3ˉ)2Ca2+(s) + 2H+(aq) edo laburrago 2RˉH++ Ca2+R2ˉCa2++ 2H+ Rˉ = erretxina Hauioi trukaketa orekadeitzen da. Honen arabera, uretan dauden Ca2+katioiak erretxinan geratu eta haien ordez H+katioiak askatuko dira.Jakina, azido kontzentratua gehitu ezkero, adibidez HCl-a, aurreko oreka ezkerrerantz lerratu, Ca2+berriro askatu eta erretxinak hasierako forma berreskuratuko du. Era berean, KNO3kontzentratua gehituko bagenu, erretxinakR–SO3ˉK+(s)forma hartuko luke.  Azido sulfonikoak oso sendoak dira eta desprotonatuak jarraituko dute nahiz eta pH-a oso azidoa izan. Azido karboxilikoak, ordea, protonatzen dira pH 4 inguru denean, eta hortik behera galtzen dute katioiak trukatzeko ahalmena. Horregatik dira lehenengoakkatioi trukatzaile azido sendoaketa bigarrenak,ahulak.  Modu berean,SO42–anioiak dituen disoluzio bat kontaktuan ipintzen bada talde amino kuaternarioak dituen erretxina batekin (anioi trukatzailea), oreka hau dugu:         2 R–N(CH3)3+OHˉ(s) +SO42–(aq)(R–N(CH3)3+)2SO42–(s) + 2OHˉ(aq) edo2R+OHˉ +SO42–R2+SO42–+ 2OHˉR+= erretxina Erretxinak hasierako forma berreskuratzeko, base kontzentratua erabiliko da, adibidez KOH. Erabiliko balitz NaCl-a, erretxinakR–N(CH3)3+Clˉ(s) forma hartuko luke. Amina kuaternarioak jarraitzen dute karga positiboarekin pH oso basikoetan ere eta horregatik diraanioi trukatzaile base sendoak. Gainontzeko aminak, aldiz, desprotonatzen dira pH ez oso basikoetan, galtzen dute karga positiboa eta horrekin batera, anioiak trukatzeko ahalmena. Horregatik diraanioi trukatzaile base ahulak.  Ioi trukaketa orekak konstante bat dauka, oreka guztiek bezala,selektibitate koefizienteadeitua. Hartzen badugu berriro Ca2+-aren adibidea selektibitate koefizientea hauxe izango da:                            2RˉH++ Ca2+R2ˉCa2++ 2H+ Koefiziente honek ematen du erretxinaren afinitatea kaltzio katioiarekiko, kasu honetan, protoiarekin konparatuz. KCa/H> 1 bada, erretxinak atxikitzen du Ca2+indar gehiagorekin H+baino, hau da, afinitate handiagoa du Ca2+-arekiko. Kontrakoa KCa/H< 1 bada.Hemen   dira katioien kontzentrazioakfase_solidoan. Solido gehienetan ez bezala, kontzentrazio hauek aldatu daitezke zerotik balore maximo bateraino, erretxinako leku negatibo guztiak espezie bakar batekin okupatuak daudenean.  Atalaren hasieran azaldu den bezala, erretxinarengurutzapenaedolotura gurutzatuen kopurua handitzen da dibinilbentzenoaren proportzioa igotzen denean, eta proportzio hori %1etik 16ra bitartean dabil. Gurutzapen maila adierazten da “XN” notazioarekin, erretxinaren izenaren atzetik. Adibidez, Dowex 1-X4 da izen komertziala anioi trukatzaile base sendo batentzako; X4 ikurrak adierazten du erretxinak %4 dibinilbentzeno duela.  Lotura gurutzatuen kopuruak eragina dauka erretxinaren selektibitatean zein trukatzeko ahalmenean. Gurutzapen gutxiko erretxinak puztu egiten dira uretan jartzean. Horrek jaisten du puntu aktiboen kontzentrazioa (beraz, ahalmena) eta selektibitatea ioiekiko. Gurutzapena handitzen denean erretxinak zurrunagoak dira, poro gutxiago dituzte eta ez dira asko puzten. Ioi trukaketa egiteko ahalmen handiagoa dute eta selektibitatea ere handiagoa. Hala ere, denbora gehiago behar dute orekara iristeko.  Hurrengo taulan erakusten dira selektibitate koefizienteak katioi eta anioi batzuentzako erretxina jakin batean. Katioien kasuan, oreka honekin kalkulatu dira koefizienteak: nRˉLi ++ Mn+RnˉMn++ nLi+KM/Li Erretxinak afinitate handiagoa (K handiagoa) erakusten du taulako behe aldean dauden katioiekiko. Baina honetaz gain, erretxinaren gurutzapena %4tik %10era handitzen denean, koefizienteen arteko diferentzia handitzen da, eta horrekin batera katioi horiekiko selektibitatea.             5.3. Aplikazioak  Ioi trukaketak aplikazio asko ditu. Normalean, erretxina beirazko zutabe batean sartzen da, 1-2 cm-ko diametroa daukana eta 20 cm-ko luzera. Zutaberik gabe ere erabili daiteke. Aplikazioen artean hurrengo hauek ditugu:     * Interferitzen_duten_ioiak_banatu. Adibidez, nahi badugu determinatu       SO42–anioia BaSO4bezala hauspeatuz, Fe3+eta Al3+katioiek interferitzen       dute, BaSO4-arekin batera hauspeatzen direlako. SO42–daukan disoluzioa       pasatzen bada aldez aurretik katioi trukaketako erretxina batetik, katioi       horiek zutabean geratuko dira eta horien ordez protoiak pasako dira       disoluziora. SO42–anioiek ere zutabea zeharkatuko dute eta horrela       interferentziarik gabe geratuko dira.     * Ioiak_kontzentratu. Analitoa baldin bada metal katioi bat oso diluituta,       aldez aurretik pasatzen da disoluzio osoa (bolumen handia) katioi       trukatzaile batetik eta metal katioia bertan geratuko da atxikita. Gero,       azido bolumen txikia gehituz metal katioia berriro askatuko da baina bere       kontzentrazioa askoz handiagoa izango da hasierakoa baino.     * Ura_desionizatu. Hau da aplikazio nagusienetako bat. Ura pasatzen da       nahaste batetik bi erretxina dituena, bat katioi trukatzailea H+-ekin eta       bestea anioi trukatzailea OHˉ-ekin. Uretan dauden katioien ordez H+-ak       askatuko dira eta anioien ordez, OHˉ-ak, biak kopuru berean. H+-ak eta       OHˉ-ak konbinatuko dira ura emateko eta horrela, ioirik gabeko ura       lortzen da, ur distilatuaren parekoa dena.     * Kromatografia_ionikoa. Aplikazio hau ere oso garrantzitsua da eta       hurrengo atalean ikusiko da. 6. KROMATOGRAFIA IONIKOA  Horrela deitzen da ioi trukaketako kromatografia HPLC-n aplikatzen denean, eta oso egokia daioiak banatzeko. Erabiltzen da ere biokimikan, aminoazido, proteina, nukleotido, azukre eta bestelako molekula polarrak banatzeko.Fase geldikorra erretxina egokia da. Hurrengo taulan jasotzen dira normalean erabiltzen diren erretxinak eta haien izen komertzialak Formuletan, R da estireno-dibinilbentzeno kopolimeroa eta R´talde organiko bat, normaleanmetiloa.                     Ioi trukaketan, ikusi den bezala, ur disoluzio bateko ioiak trukatzen dira erretxinak dituen kontraioiekin: H+, Na+edo K+-a, katioi trukatzaileetan eta OHˉedo Clˉ-a, anioi trukatzaileetan. Adibidez, hurrengo erreakzioak dira, hurrenez hurren, katioi eta anioi trukaketak: 2 R–SO 3ˉH+(s) + Ca2+(aq)(R–SO3ˉ)2Ca2+(s) + 2H+(aq) KCa/H 2 R–N(CH 3)3+OHˉ(s) +SO42–(aq)(R–N(CH3)3+)2SO42–(s) + 2OHˉ(aq)KSO4/OH Oreka hauenselektibitate koefizienteek(konstanteek) ematen digute ioiaren afinitatea erretxinarekiko: zenbat eta koefizientea handiagoa, orduan eta handiagoa afinitatea. Afinitate edo selektibitate hori adierazten da taulan, zenbait ioientzako, erretxina mota bakoitzeko. Kromatografia ionikoanfase mugikorratanpoi bat da, normalean. Tanpoia polarra denez, ioi guztiak eramango ditu zutabean zehar, baina erretxinarekiko atxikimendu gehiago dutenak, beranduago aterako dira. Horrela, ioiak banatzea lortuko da.  Behin ioiak banatu direla, kuantifikatzekokonduktibitate detektagailuakerabiltzen dira, alegia, disoluzioaren konduktibitate elektrikoa neurtzen dutenak. Konduktibitatea siemens (S) unitateetan ematen da eta proportzionala da disoluzioan dagoen ioi kontzentrazioarekiko. Horrela, ioiek detektagailua zeharkatzen duten bakoitzean, konduktibitatea aldatu eta seinale edo piko kromatografiko bat erregistratuko da.  Konduktibitatea neurtzean badago arazo bat: fase mugikorrak berak konduktibitate handia du (hondoaren_konduktibitatea) eta estali egiten du analitoek ematen dutena. Hori konpontzekozutabe ioi-eliminatzaileaerabiltzen da. Anioien analisian katioi trukatzaile bat izango da, bere forma azidoan, eta katioien analisian, anioi trukatzaile bat bere forma basikoan. Honen funtzionamendua ulertzeko, hurrengo irudiko adibidea azalduko dugu.  Eman dezagun MA gatzaren A–anioia banatzen ari garela anioi trukatzaile batekin (anioien_analisia), eta eluitzaile bezala NaOH-zko disoluzio bat erabiltzen dugula. Zutabetik aterako da MA eta NaOH nahaste bat, azken hau askoz kontzentrazio handiagoan. Disoluzio hau pasako da zutabe eliminatzailetik (katioi_trukatzailea) eta erreakzio hauek gertatuko dira: R–SO 3ˉH++ M++Aˉ → R–SO3ˉM++ H++Aˉ R–SO 3ˉH++ Na++OHˉ → R–SO3ˉNa++ H2O Horrela, NaOH-a H2O bihurtzen da, bere konduktibitate handia desagertuz, eta MA gatza HA bihurtzen da. Detektagailuak azken honen konduktibitatea neurtuko du.  Eman dezagun orain MA gatzaren M+ katioia banatzen ari garela katioi trukatzaile batekin (katioien_analisia), eta eluitzailea HCl-zko disoluzio bat dela. Oraingoan, zutabetik MA eta HCl nahaste bat aterako da, bigarrena askoz kontzentrazio handiagoan. Disoluzio hau zutabe eliminatzailetik pasa (anioi trukatzailea) eta hauxe gertatuko da: R–NR 3+OHˉ + M++Aˉ → R–NR3+Aˉ + M++OHˉ R–NR 3+OHˉ + H++Clˉ → R–NR3+Clˉ + H2O HCl-a H2O bihurtzen da, MA gatza MOH, eta azken honen konduktibitatea neurtzen da.  Zutabe eliminatzaileaerregeneratubehar da tarteka (8-10 orduro), hau da, bere jatorrizko forma azidoa edo basikoa berreskuratu. Horretarako, HCl-a erabiliko da katioi trukatzaileekin eta NaOH-a anioi trukatzaileekin. Bestalde, zutabe eliminatzaileak dauka normalean ahalmen handiko erretxina etaluzera txikia. Horrela, solutuen bandak ez dira gehiegi zabalduko difusioagatik.                     Azken urteotan agertu dira kromatografo ionikoak,zutabe ioi-eliminatzailerik gabelan egiten dutenak. Teknika honetan erabiltzen dira, zutabe analitikoan, ahalmen baxuko ioi trukatzaileak. Horrelako trukatzaileekin ez dira indar eluitzaile handiak behar ioiak zutabetik ateratzeko, eta kontzentrazio baxuko eluitzaileak erabili daitezke. Hauek, konduktibitate txikia emango dute eta ez dute analitoena estaliko. Hondoaren konduktibitatea, beraz, asko jaisten da. Gainera, teknika honetan konduktibitate detektagailu eraginkorragoak erabiltzen dira. Hauek gauza dira konduktibitate diferentzia txikiak neurtzeko, eluitzaile eta analitoen artean daudenak bezalakoak.  Zutabe eliminatzailea kentzean saihesten dira, aldi berean, erregenerazioaren pausoa eta analitoen bandak zabaltzea. Hurrengo irudietan erakusten dira kromatograma batzuk kromatografia ionikoarekin lortuak:                                   7. ESKLUSIO MOLEKULARREZKO KROMATOGRAFIA  Kromatografia honetan molekulaktamainaren araberabanatzen dira.Fase geldikorra partikula txikiez osatuta dago(~10 μm), silize edo polimero batenak (adibidez, poliestirenoa), eta poro uniformeak dituzte.Fase mugikorra likidoa daeta sartu egingo da poroetan, solutuekin batera. Solutu molekulak poroak baino handiagoak badira,kanporatuakedo “eskluituak” geratuko dira eta ez dute inolako atxikimendurik izango fase geldikorrarekiko: zeharkatuko dute zutabea fase mugikorrarekin batera eta ateratzen lehenak izango dira. Solutu molekulak poroak baino askoz txikiagoak badira, bete-betean sartuko dira poroetan eta askoz bide luzeagoa egingo dute zutabean zehar; ondorioz, ateratzen azkenak izango dira. Bi mutur hauen artean tamaina ertaineko molekulak ditugu. Hauek sartuko dira poro batzuetan bai eta bestetan ez, duten diametroaren arabera. Horrela, molekula hauek denbora gehiago edo gutxiago pasako dute zutabean, haien tamainaren arabera, eta honi esker banatzen joango dira.             Kromatografia mota hau erabiltzen da gehienbat banatzeko oso masa molekular desberdineko molekulak. Hurrengo taulan jasotzen dira, adibidez, silizezko fase geldikor batzuk, proteinak banatzeko erabiltzen direnak. Adierazten da poroen tamaina eta zein proteina masa molekularrak banatzeko den erabilgarria.       Hurrengo irudian erakusten da proteina batzuk nola banatu diren kromatografia mota honekin. Kasu honetan, aurreko taulako Silica G3000SW delakoa erabili da. Ikusten da pisu molekular txikiena dutenak, ateratzen azkenak direla.                    Hurrengo irudiak erakusten du kromatografia honen beste aplikazio bat, kasu honetan azukreen determinazioa zukuetan.              8. AFINITATE KROMATOGRAFIA  Kromatografia hau oso erabilgarria da biokimikan. Hemen konposatubakar batisolatuko da nahaste konplexu batetik. Konposatua lotuko da modu espezifikoan fase geldikorrarekin eta gainontzeko guztiak eluituko dira. Hau lortzeko, fase geldikorrak espezie bat edukiko du,afinitate ligandoa, modu kobalentean lotutaeuskarri polimerikobatean. Espezie hori elkartuko dabakarrikaipatutako konposatuarekin. Hurrengo irudian ikusten da eskematikoki kromatografia honen mekanismoa: a) Solutuen nahastea zutabean sartzen da. b) Atxikipena. Afinitate ligandoak solutu bakar batekin erreakzionatzen du. c) Garbiketa. Fase mugikorrak solutu guztiak eramaten ditu, salbu atxiki dena. d) Eluzioa. Fase mugikorrean aldaketak eginez (adibidez, pH-a edo indar ionikoa), solutua fase geldikorretik askatu eta ateratzen da zutabetik.                Euskarriak izango ditu partikula porotsuak, geldoak egonkorrak eta tamaina uniformekoak. Poro handiak behar dira zeren, teknika honekin, proteinak bezalako makromolekulak banatzen dira. Helburu honekin erabiltzen dira dextranoa (glukosaren polimeroa), poliakrilamida (akrilamidaren polimeroa), zelulosa (glukosaren beste polimero bat), beira porotsua eta, askotan, agarosa (galaktosa eta anhidrogalaktosaren polimeroa), azken hauSepharosaizen komertzialarekin ezaguna. Afinitate ligandoak izan daitezke entzimak, antigorputzak, hormonak, etab. Esan beharra dago afinitate kromatografian fase geldikorradiseinatuegiten dela solutu jakin batekin erreakzionatzeko. Hau kromatografia mota honetan egiten da bakarrik. Ondoko irudian erakusten da poliakrilamidaren estruktura.                    Hurrengo irudian erakusten da afinitate kromatografiaren aplikazio bat: inmunoglobulina G (IgG) beste proteinetatik isolatu. Zutabeak A proteina dauka afinitate ligandoa bezala. A proteina lotzen da IgG-ren zona jakin batean pH7.2 denean. Horrela, proteina nahaste bat, IgG duena, zutabean sartzen denean pH 7.6-an, proteina guztiak, IgG izan ezik, 0.3 minututan ateratzen dira. Minutu bat pasa ondoren, fase mugikorraren pH-a 2.6-ra jaitsi eta orduan IgG eluitzen da, guztiz isolatua, 1.3 minututik aurrera.           9. ELUZIO ISOKRATIKOA ETA GRADIENTEZKOA  Eluzio isokratikoan fase mugikorraren konposizioakonstanteada: erabiltzen da disolbatzaile bakarra edo konposizio finkoko nahaste bat. Zenbait kasutan, disolbatzaile bakar batekin ezin dira osagai guztiak banatu behar bezain azkar. Kasu horietangradientezko eluzioaerabiliko da. Hemen, fase mugikorraren konposizioaaldatzen_doaindar eluitzailea igotzen dela. Gradientezko eluzioa HPLC-an baliokidea da, neurri batean, gas kromatografian egiten zen tenperatura programazioarekin. Hemendisolbatzailearen programazioaegingo da. Ikusi dezagun hau adibide batekin. Hurrengo irudian ikusten da 8 konposatu organiko nola banatzen direnbanaketa_kromatografiarenbitartez,eluzio isokratikoaerabiliz.                           Kasu honetan alderantzizko faseko kromatografia egiten da, hau da,fasegeldikorra_apolarrada: lehen aipatutako ODS-a hain zuzen. Horrelako banaketa batean, indar eluitzaileatxikiagotzenda disolbatzaileapolarragoaegiten den neurrian. Lehenengo kromatograma lortzen da fase mugikorrak %90 azetonitriloa, CH3CN, (B) eta %10 ur tanpoi bat (A) duenean, pH 3.5-ekoa. Azetonitriloak oso indar eluitzaile handia du eta eluitzen ditu konposatu guztiak oso azkar. Azkarregi, zeren gehienak elkarren gainean agertzen dira eta hiru piko besterik ez da ikusten. Indar eluitzailea jaistean, %80 B erabiliz, banaketa hobea lortzen da eta 5 piko bereizten dira. Jartzen denean %60 B hasten dira 6 piko ikusten eta %40 B ipintzean ikusten dira modu argian 8 pikoak, baina 2. eta 3. bereizi gabe daude. %30 B jarriz, piko guztiak bereizten dira baina banaketa ez da erabilgarria denbora gehiegi kontsumitzen duelako. Azkenik, doitzen bada B-ren proportzioa %35era, lortzen da piko guztiak banatzea 2 ordu baino gehixeagotan, oraindik gehiegi helburu askotarako.  Hurrengo irudian ikusten da 8 konposatu hauen banaketa gradientezko eluzioaerabiliz. Adierazten da ere, modu grafikoan, zein den erabilitako gradientea.                 Kasu honetan lan egin da lehendabizi %30 B (CH3CN) erabiliz, 8 minutuz, 1., 2. eta 3. osagaiak banatzeko. Gero igo da indar eluitzailea modu jarraian 5 minutuz %45 B lortu arte, eta mantendu da balore horretan 15 minutuz, 4. eta 5. konposatuak eluitzeko. Azkenik, aldatu da fase mugikorra %80 B lortu arte eta mantendu da konposizio hori azkeneko pikoak eluitzeko. Modu honetan lan eginez bereizi dira piko guztiak 38 minututan. Hurrengo kromatograman erakusten da beste adibide bat, kasu honetankromatografia_ionikoanaplikatuta. Helburua lantanido(III) katioiak banatzea da.Fasegeldikorrabezala,erretxina_katioi_trukatzaileaerabili da.Fase mugikorra_HNO3diluituaizan da, baina bere kontzentrazioa ez da konstante mantendu: igo da 20 mM-etik 80 mM-arera 25 min-tan. Honekin lortu da indar eluitzailea pixkanaka handitzea.Gradientezko_eluzioaaplikatu da, beraz, eta honekin lortu da hasierako katioiak banatuta ateratzea, eta ez gainezarriak, eta azkenekoak denbora luzeegian ez irtetea.                 
