           ESPEKTROSKOPIA ATOMIKOA.Ariketak   1.Fosforoa sugar absortzio atomikoarekin determinatzean datu hauek lortu dira:                         P, mg/L 2130  4260  6400  8530                         A       0.048 0.110 0.173 0.230 Na2HPO4-zko lagin baten purutasuna ezagutzeko, 2.469 g hartu eta 100.0 mL-tan disolbatu dira. Disoluzio honek 0.135-ko absorbantzia eman du. Zein da Na2HPO4-aren purutasuna, ehunekotan emana? P=30.97 Na2HPO4=141.96 Erantzuna: %95.5  2.5.00 mL-ko odol lagin bat azido trikloroazetikoarekin tratatu da proteinak hauspeatzeko. Zentrifugatu ondoren, lortutako disoluzioa pH 3-ra eraman eta beruna erauzi da 5 mL-ko bi frakziorekin metil isobutil zetonarenak, APDC berun konplexatzailea dutenak. Erauzitakoa azetileno-airea sugar batera xurgatu eta 0.502-ko absorbantzia lortu da 283.3 nm-tan. 5.00 mL-ko alikuotak, 0.400 ppm eta 0.600 ppm-ko berun disoluzio estandarrarenak, modu berean tratatuz 0.396 eta 0.599-ko absorbantziak lortzen dira, hurrenez hurren. Kalkulatu berun ppm- ak laginean suposatuz Beer-en legea betetzen dela. Erantzuna: 0.504 ppm  3.Aintzira batetik 25.00 mL-ko lagina hartu, azidotu eta sodio molibdato soberakinarekin tratatu da, azido 12-molibdofosforikoa (12-MPA) lortzeko:               H3PO4+ 12 Na2MoO4+ 24 H+→H3PMo12O40+ 24 Na++ 12 H2O 12-MPA banatu da sobratu den sodio molibdatotik, 10.00 mL-ko bi frakzio alkohol isoamilikoarekin erauziz.Bi frakzioak elkartu eta xurgatu dira absortzio atomikoko espektrometro batera,molibdenoadeterminatzeko prestatua, eta 0.662-ko absorbantzia neurtu da. Molibdeno patroi batek, 5.00 ppm-koa, alkohol isoamiliko bolumen berean disolbatuta, 0.203-ko absorbantzia eman du. Aurkitu PO43–-aren kontzentrazioa aintziran ppm unitateetan.Mo = 95.94 PO43–= 94.97 Erantzuna: 1.08 ppm  4. Elikadura osagarri batetik 4.84 g-ko kapsula bat hartu da, lagin moduan, eta xehatu da hauts fina lortu arte. Hemendik bi zati hartu, biak 0.137 g-koak, azido diluituan disolbatu eta bakoitza 50.00 mL-ko matraze batera transferitu da. Bietako batean 5.00 mL Mn 40.0 mg/L gehitu dira eta gero bi matrazeak markaraino bete dira ur destilatuarekin. Disoluzioak xurgatu dira sugar absortzio espektrometro batera, manganesoa neurtzeko prestatua, eta lortutako absorbantziak izan dira 0.374, laginarentzako, eta 0.641, lagina plus estandarrarentzako. Kalkulatu manganeso portzentaia kapsulan. Erantzuna: %0.204  5. Indioa determinatu da sugar emisio atomikoaren bitartez, neurketa 451.1 nm-tan eginez. Lagin bat, 500.0 g-koa, uretan disolbatu eta 1.000 L-ra diluitu da matraze batean. Hemendik, 3.00 mL-ko alikuota hartu eta emisioaren intentsitatea neurtu da, 48.0 balorea lortuz. Ondoren, matrazean geratu den disoluzioan 1.00 mL In 5.00 g/L gehitu da eta, ongi nahastu ondoren, beste 3.00 mL hartu eta emisioaren intentsitatea neurtu da. Oraingoan 53.5 lortzen da. Kalkulatu indioaren portzentaia laginean. Suposatzen da emisioaren intentsitateazuzenkiproportzionala dela kontzentrazioarekiko. Erantzuna: %8.67×10–3  6.Determinatu nahi dugu beruna errepide ondoko belarretan. Hartu da 6.250 g-ko belar lagin bat eta kaltzinatu da materia organikoa eliminatzeko. Hondarra disolbatu eta diluitu da 100.0 mL-tara. Disoluzio honen zati bat xurgatu da absortzio atomikoko espektrometro batean eta 0.125-eko absorbantzia neurtu da, 283.31 nm-tan, Pb-aren lerroa. Jarraian, hartu dira 50.00 mL lehengo disoluziotik eta gehitu zaizkie 0.100 mL Pb estandar 55.0 μg/mL. Azken disoluzio honek, 0.180-ko absorbantzia eman du. Kalkulatu berun edukia belarrean μg/g unitateetan. Erantzuna: 3.97 μg/g  7.- Litioa odolean determinatu da emisio espektrometriarekin, patroi gehikuntzaren metodoa erabiliz. 1.000 mL odol sueroa 10.00 mL-ra diluitu da eta 6.70ko emisioa eman du. Beste alikuota berdin bati 100.0 µL LiNO30.010 M gehitu zaizkio eta, 10.00 mL-ra diluitu ondoren, 14.60ko emisioa eman du. Suposatuz erlazio zuzena dagoela emisioa eta litio kontzentrazioaren artean, aurkitu litioaren kontzentrazioa odolean ppm unitateetan. Li = 6.941 Erantzuna: 5.89 ppm  8. Ca-a gosariko zerealetan determinatzeko hartu dira 0.5216 g eta kaltzinatu dira krisol batean 600ºC-tan bi orduz. Hondarra disolbatu da HCl 6M-ean, eraman da 100.0 mL-ko matraze batera eta diluitu da markaraino. Disoluzio honetatik 5.00 mL-ko alikuotak hartu eta transferitu dira 50.00 mL-ko matrazeetara. Bakoitzean gehitu da bolumen jakin bat Ca 2+20.0 mg/L, diluitu da neurriraino urarekin eta analizatu da sugar absortzio atomikoaren bitartez. Hurrengo taulan adierazten dira gehitutako Ca2+bolumenak eta neurtutako absorbantziak. Aurkitu Ca portzentajea zerealetan. V, mL    0.00     1.00     3.00     5.00     8.00    10.00    15.00    20.00   A     0.151    0.185    0.247    0.300    0.388    0.445    0.572    0.723 Erantzuna: %0.429  
