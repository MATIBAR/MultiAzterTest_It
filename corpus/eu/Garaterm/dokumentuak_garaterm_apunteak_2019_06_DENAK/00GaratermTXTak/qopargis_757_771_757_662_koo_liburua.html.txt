










****** SARRERA ******


1.- Kimika organikoa.
1.1.- Bilakaera historikoa eta definizioa
1.2.- Kimika organikoaren garrantzia





1.- KIMIKA ORGANIKOA
1.1.- Bilakaera historikoa eta definizioa.
Konposatu organikoak antzinatik ezagutzen dira. Jadanik, historiaurreko
garaietan ezagunak ziren. Izan ere, egiptoarrek eta greziarrek zenbait
koloratzaile natural erabiltzen zuten, hala nola, indigoa eta purpura zenbait
moluskutik ateratzen zituzten. Horretaz gain, landareetatik ateratako zenbait
alkaloide erabiltzen zuten sendagarri gisa; adibidez, zumearen azaletik
ateratako estraktutik, azido azetilsalizilikoa lortzen zuten. Gainera, garai
horietan zenbait erreakzio organiko ezagunak ziren; esate baterako, Itun
Zaharrean aipatutako ardoaren (etanolaren) eta ozpinaren (azido azetikoaren)
ekoizpen-prozesuak mahatsaren azukrearen hartziduratik lortzen dira. Animalien
koipeetatik lortzen den xaboiaren prestaketa da beste adibide aipagarrietako
bat. Horrekin lotuta, aipatu beharra dago kimika hitza, khumos (landareen
zukua) greziar hitzetik datorrela. Ondoren, arabiarrek al-khimia hitza erabili
zuten; erdi aroan, alquimia agertu zen eta, XVIII. Mendean, kimika hitza. Hala
eta guztiz ere, kimika organikoa zientzia, gaur egun ezagutzen dugun moduan, ez
zen agertu XIX. mendearen amaiera arte. Mende horren hasieran, kimikariak
iturri naturaletatik konposatu organikoak isolatzen eta identifikatzen hasi
ziren, hau da, organismo bizidunetatik. Konposatu ezorganikoak, berriz, mundu
mineraletik lortzen ziren. Iturri hori dela eta, esaten zen konposatu
organikoek “bizitza-indar” delako bat berezkoa zutela. Modu horretan kimika bi
atal nagusitan banatua gelditu zen: kimika ezorganikoa, “mundu hilaren” kimika;
eta kimika organikoa, “mundu biziaren” kimika. “Bizitza-indar” (bitalismoaren
teoria) delakoaren teoria guztiz lur jota gelditu zen konposatu organikoak
lehengai ez-organikoak erabiliaz sintetizatu zirenean.
Kimika organikoa, beraz, konposatu organikoen aldaketak eta propietateak
ikasten dituen zientzia da. Hori dela-eta, arlo zientifiko horren mugak eta
jarduera zehazteko, konposatu organikoaren definizio argia eman beharra dago
lehenik eta behin. Aipatu dugunez, XIX. mendearen hasieran, uste zuten
konposatu organikoak izaki bizidunengandik eratorritako konposatu kimikoak
zirela. Jacob Berzelius (1779-1848) garai hartako kimikari suediarrak honako
definizio hau eman zuen: “konposatu organikoak izaki bizidunengandik datozen
konposatuak dira, eta elementu gutxi batzuez osatuta daude”. Izan ere,
konposatu organikoen eta ez-organikoen arteko desberdintasun nabaria bere
osaketan datza: konposatu ezorganikoetan aurki daitezkeen elementuen kopurua
oso handia da (taula periodikoko elementu guztiak); konposatu organikoetan,
berriz, batez ere, C, H, O, N eta, batzuetan, Cl, Br, I, Si, S, eta Se
elementuak agertzen dira.
Bitalismoaren teoriaren baztertzearen lehen urratsa Friedrich Wöhler (1800-
1882) kimikari alemaniarrak eman zuen. Wöhler-ek, 1828. urtean, urea konposatu
organikoa, sintetizatu zuen amoniako, ura eta berun zianatotik (konposatu
ezorganikoetatik) abiatuz.
                   [757_662_koo_liburua_html_m45df8522.gif]
Behaketa esperimental hori, bitalismoaren teoriaren kontrakoa zen, erakutsi
baitzuen konposatu organikoak izaki bizidunek parte hartu gabe laborategian
presta zitezkeela. Geroago Adolf Kolbe (1818-1884), kimikari alemaniarrak,
karbono hutsa lehengaitzat harturik, azido etanoikoa sintetizatu zuen 1845ean.
Azken emaitza horiek kontuan izanik, gaur egun, honako hau erabiltzen dugu
konposatu organikoak definitzeko: “Konposatu organikoak karbonoz osaturiko
konposatuak dira”. Definizio hori egokia izan arren, konposatu organikoak ez
diren karbonoz osatutako zenbait konposatu dago, CO2, CO eta karbonatoak,
besteak beste.


1.2.- Kimika organikoaren garrantzia.
Karbonoak lotura kobalente oso egonkorrak era ditzake, beste karbono batekin.
Ondorioz, era daitezkeen konposatu kopurua oso handia da, eta horixe da, hain
zuzen, kimika organikoaren oinarria. Izan ere, ezagutzen diren konposatu
guztien artean, % 95 konposatu organikoak dira. Ager daitezkeen konposatuen
egiturak izugarri desberdinak izan daitezke, oso konposatu txikietatik hasi,
pisu molekular handiko konposatuetaraino. Egitura-aniztasun horrek honako beste
ondorio hau dakar: iturri naturaletatik zein laborategian prestaturiko
konposatu organiko ugari dagoela aktibitate biologikoa erakusten dutenak.
Izaki bizidunak osatzen dituzten konposatu kimiko gehienak konposatu organikoak
dira, hala nola, azukreak, proteinak, lipidoak, azido nukleikoak, eta
abar...Orobat, bizitza sortzen duten prozesu kimikoak erreakzio organikoak
dira.
                    [757_662_koo_liburua_html_5e082824.gif]
Halaber, eguneroko bizitzan erabiltzen ditugun hamaika konposatu organikoak
dira, adibidez, sendagarri gehienak, lurrinak, hormonak, drogak, garbigarriak,
eta abar....
                    [757_662_koo_liburua_html_e591400.gif]


                   [757_662_koo_liburua_html_m6148522a.gif]
Betidanik isolatu izan dira iturri naturaletatik konposatu organikoak,
adibidez, esentzia-olioak eta zenbait alkaloide. Mentola-zaporea emateko
sarritan erabiltzen den menta-esentziatik isolatzen da, eta cis-jasmona
perfumea, berriz, jasmin landaretik destilatzen da. Alkaloide ezagunetarikoa
den kinina Hego Ameriketako kina (Cinchona) zuhaitzaren azaletik isolatu zen,
eta aspaldidanik erabili izan da malaria gaitzaren tratamenduan.
                   [757_662_koo_liburua_html_m57784ed9.gif]
XIX. mendean, ikatza zen produktu kimikoen iturri nagusia. Ikatza distilatzean,
beroketa eta argia lortzeko eratzen zen gasaz gain, bentzenoaz, piridinaz,
fenolaz, anilinaz eta tiofenoaz osatutako alkaterna marroia eratzen zen.
                   [757_662_koo_liburua_html_m733a19c7.gif]
XX. mendean, petrolioak ikatza ordezkatu zuen konposatu organikoen iturri
nagusi gisa. Hala, metanoa (CH4, gas naturala) eta propanoa (CH3CH2CH3, bero-
gasa) bezalako hidrokarburo sinpleak petroliotik eskura zitezkeen. Aldi berean,
onddoak, koralak eta bakterioak molekula berrien iturri moduan erabiltzen hasi
ziren. Hala, bi industria organiko mota garatu ziren aldi berean, kimika xehea
(“fine chemistry”) eta kimika larria (“bulk chemistry”). Margoak eta plastikoak
bezalako produktu sinpleak kantitate handian ekoiztean oinarritzen da kimika
larria. Kimika xehea, berriz, kantitate txikiagoetan eta onuragarriagoak diren
farmakoak eta perfumeak ekoiztean oinarritzen da. Gaur egun, 16 milioi
konposatu organiko ezberdin ezagutzen dira. Zenbat gehiago egon daitezke? Ez
dago mugarik. Demagun hidrokarburo luzeena lortu dugula; karbono atomo bat
gehitzen badiogu, beste konposatu berri bat lortuko genuke. Edozein konposatu
motarekin egin dezakegu prozesu hori ad infinitum. Zer nolako itxura dute
konposatu horiek? Solido kristalinoak, olioak, plastikoak, argizariak,
elastikoak, likidoak edo gasak izan daitezke. Konposatu organikoak kolore
askotakoak izan daitezke: gorriak, laranjak, horiak, berdeak… ondoko taulan
adierazten den moduan.






 _______________________________________________________________________________________
|Kolorea|______________Konposatua______________|________________Egitura_________________|
|Gorria |3’-metoxibentzozikloheptatrieno-2’|[757_662_koo_liburua_html_56d9f896.gif] |
|       |                                      |                                        |
|_______|______________________________________|________________________________________|
|Laranja|Diklorodizianokinona (DDQ)            |[757_662_koo_liburua_html_56d00e3b.gif] |
|       |                                      |                                        |
|       |                                      |                                        |
|       |                                      |                                        |
|_______|______________________________________|________________________________________|
|Horia__|Diazometanoa__________________________|[757_662_koo_liburua_html_54cc39f5.gif]_|
|Berdea |9-nitroso julolidina                  |[757_662_koo_liburua_html_m70794496.gif]|
|       |                                      |                                        |
|       |                                      |                                        |
|       |                                      |                                        |
|_______|______________________________________|________________________________________|
|Urdina |Azulenoa                              |[757_662_koo_liburua_html_m788c997d.gif]|
|       |                                      |                                        |
|_______|______________________________________|________________________________________|
|Morea  |Nitroso trifluorometanoa              |[757_662_koo_liburua_html_22dc899.gif]  |
|       |                                      |                                        |
|_______|______________________________________|________________________________________|


Koloreaz gain, usaimena erabil dezakegu konposatu organikoak bereizteko.
Horietariko batzuk usain txarra dute; hala nola, bi tiolen nahasketa da (SH
funtzio-taldea duten konposatuak) mofeta kiratsaren erantzulea. Bestalde,
Damaszenona konposatu karboniliko ,-asegabea da larrosa usainaren erantzulea.
M[757_662_koo_liburua_html_efe28ba.jpg]ofetaren usaina:
[757_662_koo_liburua_html_17c90089.gif]








L[757_662_koo_liburua_html_m45a6995a.gif]arrosaren usaina:
[757_662_koo_liburua_html_maa6542b.gif]


Animaliek usaimena erabiltzen dute beste sexuko bikotekideak topatzeko; hala,
intsektu gehienek kontzentrazio oso txikietan antzematen dituzten konposatu
organiko hegazkorrak dituzte. Adibidez, kakarraldoaren sexu feromona den
serrikorninaren 1.5 mg soilik isola daitezke 65.000 kakarraldo emeetatik. Hala
ere, kontzentrazio txiki hori nahikoa da arrak emeengana hurbiltzeko.
                    [757_662_koo_liburua_html_55662754.gif]
                                  Serrikonina
               Lasioderma serricorne kakarraldoaren sexu hormona
Hain ezagunak diren azido koipetsuak ere konposatu organikoak dira; besteak
beste, egunero hartzen dugun azido linoleiko konjokatua (CLA) da minbiziaren
kontrako eragina duen aurkitutako azkenetariko molekula. Gaur egun, badakigu
ardo beltzean dagoen Resberatrola bihotzekoa saihesten duen konposatua dela.
[757_662_koo_liburua_html_61b9e54e.gif]CLA (azido linoleiko cis-9-trans-11
konjokatua) Mahats-azaleko resberatrola
Gure osasunerako funtsezkoa den beste molekula organikoa C bitamina edo azido
askorbikoa da. Gure dietan beharrezkoa izateaz gain, antioxidatzaile ezaguna
da, minbiziaren kontra babesten gaitu erradikal askeak bereganatzen baititu.
                    [757_662_koo_liburua_html_5433b2e9.gif]
C Bitamina (azido askorbikoa)
1.3.- Kimika organikoa eta industria.
C bitamina Suitzako Roche konpainiak ekoizten du eskala handian. Molekula
organikoak ekoizten dituzten hainbat konpainia dago munduan zehar. Datu hori
oso interesgarria da kimikari organikoentzat, merkatu zabalean murgil
gaitezkeelako. Industrietan egiten diren prozesu organikoetan, eskala oso
handian lan egiten da sarritan. Industria petrokimikoan, petrolio gordinaren 10
milioi litro baino gehiago tratatzen dira egunero. Horietariko asko autoen
erregai moduan erabiltzen dira, gasolina eta diesela, hain zuzen ere. Beste
batzuk, berriz, industria kimikoan erabiltzen dira lehengai moduan..
Konposatu sinple batzuk petroliotik zein landareetatik lor daitezke. Etanola,
industrietan beste produktuak eratzeko lehengai moduan erabiltzen den produktua
petroliotik lortzen da nagusiki, etilenoaren hidrogenazio katalitikoa burutuz.
Baina erregai moduan ere erabil daiteke etanola; Brasilen, adibidez, azukre-
kanabera hondakinen hartziduratik lortzen da. Horrela lortutako erregaiak
petrolioaren inportazioa ekiditen du, eta Brasilgo hiri garrantzitsueneko, (Rio
de Janeiroko eta Sao Pauloko) aire kalitatea hobetu du.
Industria petrokimikoan, estireno, akrilato eta binil kloruro monomeroak -
plastikoen eta polimeroen lehengaiak- oso garrantzitsu bilakatu dira. Industria
mota erraldoi horren produktuak plastikoak dira, hala nola, etxeetan hainbat
altzairutarako erabiltzen diren plastiko solidoak, jantzietarako zuntzak (24
tona milioi urtero) eta polimero elastikoak autoen pneumatikoetarako. Urtean,
100 milioi tona polimero ekoizten dira munduan, eta PVCaren ekoizpenak 50.000
langile mugitzen ditu eta 20 milioi tona produzitu.
                   [757_662_koo_liburua_html_m24dbc5e7.gif]
 estirenoa akrilatoak binil kloruroa
Garbigarrien ontziak plastikozkoak dira, baina detergentea bera, berriz, beste
industria kimiko mota bati dagokio. Industri mota horrek honako hauek ekoizten
ditu: xaboiak, detergenteak, garbigarriak, zuritzeko produktuak, distira-
emaileak eta gaur egungo bizitzan etxeetan erabiltzen diren beste zenbait
produktu. Produktu horiek limoiaren edo izpilikuaren (Lavanda angustifolia)
usaina izan dezakete, baina gehienak petrolio industriaren eratorriak dira.
Gaur egun, produktu gehienen etiketetan zerez osatuta dauden azaltzen da
adibidez, bizarra kentzeko erabiltzen den gel batean, honako konposatu hauek
agertzen dira: ura, azido palmitikoa, trietanolamina, glizerato-26,
isopentanoa, oleamida-DEA, oleato-2, azido estearikoa, isobutanoa, PEG-14M,
perfumea, alantoina, hidroxietil zelulosa, hidroxipropil zelulosa, PEG-150
diesteratoa, Cl 42053, Cl 47005. Konposatu guzti horiek zer esanahi dute
guretzat? Galdera horri erantzuna emateko, Kimika Organikoa ezagutu behar dugu.
 _____________________________________________________________________________________
|___Osagaiak___|__________________Esanahi_kimikoa___________________|____Helburua_____|
|Ura___________|H2O_________________________________________________|disolbatzailea___|
|azido         |CH3(CH2)14CO2H                                      |azidoa,          |
|palmitikoa____|____________________________________________________|emultsionatzailea|
|trietanolamina|N(CH2CH2OH)3________________________________________|basea____________|
|glizerato-26__|glizeril(OCH2CH2)26OH_______________________________|surfaktantea_____|
|isopentanoa___|(CH3)2CHCH2CH3______________________________________|propultsatzailea_|
|oleamida-DEA__|CH3(CH2)7CH=CH(CH2)7CONEt2__________________________|_________________|
|oleato-2______|Oleil(OCH2CH2)2OH___________________________________|surfaktantea_____|
|azido         |CH3(CH2)16CO2H                                      |azidoa,          |
|estearikoa____|____________________________________________________|emultsionatzailea|
|isobutanoa____|(CH3)2CHCH3_________________________________________|propultsatzailea_|
|PEG-14M_______|Polioxietilen_glikol_esterra________________________|surfaktantea_____|
|perfumea______|perfumea____________________________________________|_________________|
|alantoina     |      [757_662_koo_liburua_html_7d465d5f.gif]       |bizarra kentzean |
|              |                                                    |ebakitzekotan    |
|              |                                                    |erabiltzen den   |
|______________|____________________________________________________|sendagarria______|
|hidroxietil   |Egurretik lortutako zelulosa-zuntza –OCH2CH2OH    |produktua        |
|zelulosa______|taldearekin_________________________________________|loditzeko________|
|hidroxipropil |Egurretik lortutako zelulosa-zuntza –OCH2CH(OH)CH3|produktua        |
|zelulosa______|taldearekin_________________________________________|loditzeko________|
|PEG-150       |Polioxietilen glikol diesterra                      |surfaktantea     |
|diesteratoa___|____________________________________________________|_________________|
|Cl_42053______|Fast_Green_FCF______________________________________|tindagai_berdea__|
|Cl_47005______|Kinolina_horia______________________________________|tindagai_horia___|


Honako hauek dira petrolio-industriaren beste produktuetariko batzuk: kolak,
itsasgarriak, estalkiak eta mota horretako beste zenbait. Gaur egun, hegazkinen
zatiak epoxi erretxinez itsatsi egiten dira, eta edozein gauza metil
zianoakrilatoaren polimeroa den “superglue” kolaz itsats daiteke.
                   [757_662_koo_liburua_html_m1c6b04b5.gif]
                                  “Superglue”
     (Molekula horrek polimerizazio-erreakzioa ematen du bere buruarekin)
Honako beste merkatu garrantzitsu hauek ere badira: jantzien tindagaiak,
plastikoen eta paperen koloratzaileak, margoak eta abar. Indigoa da tindagai
famatuenetarikoa. Antzinatik erabili izan da konposatu hori, eta landareetatik
isolatzen zen; baina, gaur egun, kimikoki prestatzen da. Bakero urdinei kolorea
ematen dien konposatua da. ICI bentzodifuranonek poliesterrei kolore gorria
ematen dieten, eta, berriagoa dira. Bestalde, 254 pigmentu gorria margoetan eta
plastikoetan erabiltzen da.
                    [757_662_koo_liburua_html_38c80fb9.gif]
Indigoa ICI Bentzodifuranona 254 pigmentu gorria
(Bakero kolore urdina) (Poliesterrak gorriz tindatzeko)
Bestalde, koloreko argazkigintzan, zilarrezko haluro ez-organikoak erabiltzen
dira hasieran, baina, ondoren, gelatinak diren konposatu organikoak erabiltzen
dira errebelatzeko. Argiak zilar haluroak ukitzen dituenean, zuri beltzak diren
argazki-irudiak ematen dituzten zilar atomoak eratzen ditu. Argazkien kolorea,
ordea, kolorgeak diren bi konposatu organikoen elkartuz agertzen da.
Horietariko bat -amina aromatikoa- oxidatu egiten da, beste konposatuarekin
elkartu eta koloredun konposatua ematen du.
                    [757_662_koo_liburua_html_5652ef2f.gif]
Horrekin loturik, usaina emateko, substantzien eta perfumeen industria aipatu
behar da. Nazioarteko konpainia ugarik kimika xeheko produktu asko ekoizten
dituzte perfumeen, kosmetikoen eta elikagaien industrietan erabiltzeko.
Horietako asko petrolioaren eratorriak dira, baina beste batzuen iturburua,
berriz, landareak dira. Perfume arruntak % 5-10 lurrina dauka etanol/ur (90:10)
nahastean. Industria kimikoak, besteak beste, hirugihar ketuaren eta
txokolatearen aroma sintetikoak produzitzen ditu. Horietako asko heteroziklo
sinpleak dira, hala nola, alkil pirazinak (kafean eta haragi errean agertzen
direnak) eta furonola (anana fruituan agertzen dena). Halaber, korilona eta
maltola o konposatuek, besteak beste, karamelu-zaporea ematen dute.
                    [757_662_koo_liburua_html_mcb5dcb6.gif]
alkil pirazina furonola korilona matola
(kafea eta (haragi errean) (karamelua) (E-636 pastel eta
haragi errean) gailetetan)

Farmaziagintzan, sendagarri ugari ekoizten dira, eta konposatu organikoak dira
horietariko gehienak. Gaur egun oso erabiliak diren zenbait sendagarri:
Ranitidina (ultzera sendatzeko botika), Sildenafil (Viagra), Tenormin
(bihotzekoa saihesteko) eta Amoxizilina (antibiotiko -laktamikoa).

                   [757_662_koo_liburua_html_m5c4937c0.gif]

Bestalde, produktu organiko ugari erabiltzen dira intsektizida, belar-
hiltzaile, eta fungizida moduan. Gaur egun erabiltzen diren intsektizida
gehienen egiturak piretrina naturalen egitura daukate oinarritzat. Egindako
eraldaketek argiarekiko degradazioa ekiditeko eta molekula eraginkorragoak
sortzeko helburua dute. Beti erabili izan diren intsektizidekin konparatuz
(DDT, lindanoa), berri horiek badute abantaila garrantzitsua: ingurumenean ez
dutela hondakinik uzten. Fungizida berrien artean, triazol eraztuna duten
egiturak dira aipagarriak; horietan, hiru nitrogeno atomo duen bost kidetako
eraztuna agertzen da. Onddoetan agertzen den entzima bat inhibitzen du
konposatu talde horrek, baina ez landareetan eta animalietan agertzen dena.
[757_662_koo_liburua_html_m458ab3bf.gif]
Aipatutako konposatu guztiez gain, eguneroko bizitzan erabiltzen ditugun
hamaika konposatu organiko dago, hala nola petroliotik eratorritako plastikoak
(PVCa, poliestirena, polietilenoa, teflona), oihalak (Nylona, poliamida),
lehergaiak (TNTa) eta abar.




                                    1. GAIA


****** EGITURA ETA LOTURA KONPOSATU ORGANIKOETAN ******


1.- Egitura organikoak
1.1.- Konposatu organikoak irudikatzeko ereduak.
1.1.1.- Formula garatua, erdi garatua eta sinplifikatua.
1.1.2.- Funtzio taldearen definizioa
1.1.2.- Lewis egiturak eta karga formalak
1.2.- Nomenklatura.





1.- EGITURA ORGANIKOAK
1.1.- Konposatu organikoak irudikatzeko ereduak.
1.1.1.- Formula garatua, erdi garatua eta sinplifikatua
Kimika organikoa ikasteko, beharrezkoa da lehenengo konposatu organikoak
paperean irudikatzeko sistema edukitzea. Hori dela-eta, hainbat sistema
erabiltzen dira:
a)Formula enpirikoa: Elementuen zerrenda da non atomo bakoitzaren kopurua azpi-
indize baten bidez adierazten baita. Konposatuaren osaketa kimikoari buruzko
informazioa soilik eskaintzen du horrek.
                    [757_662_koo_liburua_html_73d9ecc0.gif]
b)Formula garatua: Atomo eta lotura guztiak irudikatzen dira. Beraz, molekulari
buruzko informazio gehiena ematen du: osaketa kimikoa, atomoen kokapena, lotura
motak, eta abar.
                    [757_662_koo_liburua_html_m18b6502.gif]
c) Formula erdi garatua: Hidrogenoarekiko loturak ez dira garatzen eta
hidrogeno atomoen kopurua azpi-indize gisa adierazten da. Formula erdi garatuak
informazio nahikoa ematen du, nahiz eta C-H loturak ez adierazi. Batzuetan,
lotura bakun guztiak ez dira aipatzen, baina falta diren lotura guztiak bakunak
direla suposatzen da. Hori dela-eta, eredu erabilgarria da, konposatu
organikoak irudikatzeko informazio nahikoa ematen duen sistema arina eta erabil
erraza baita.
                    [757_662_koo_liburua_html_1501adec.gif]
d)Formula sinplifikatua: Kate karbonatuak marra sigi-sagatsu gisa irudikatzen
dira. Segmentu bakoitza lotura bat da, eta segmentuen elkartze-puntu bakoitza
karbono atomo bat da. Karbono bakoitzari dagozkion hidrogenoak ez dira
adierazten, baina bai heteroatomoak eta haiekin lotuta dauden hidrogenoak.
                    [757_662_koo_liburua_html_7f60616d.gif]
e)Hiru dimentsioko formulak: Formula horien bidez molekulen antolamendu hiru
dimentsikoa irudikatzen da.
    * P[757_662_koo_liburua_html_75d031ed.gif]erspektiban. Karbono atomoaren
      geometria tetraedrikoa dela kontuan izanda, konposatu organikoak
      irudikatzeko sistema behar dugu. Paperaren planoan dauden loturak marra
      sinple moduan marrazten dira; paperaren planotik atzera doazen loturak,
      lerro eten moduan, eta paperaren planotik aurrerantz doazenak lerro lodi
      gisa marrazten dira.
    * Newman proiekzioa
    * Fischer proiekzioa

1.1.2.- Funtzio taldearen definizioa.
Konposatu organikoen kopurua izugarria denez, ezinezkoa da banan-banan
aztertzea. Beraz, taldeka sailkatu behar dira errazago aztertzeko. Hori
egiteko, hainbat irizpide erabil daitezke, hala nola, tamaina (handiak,
txikiak, ertainak), agregazio-egoera (solidoak, likidoak, gasak), eta abar.
Baina, horietatik, funtzio taldearen araberako sailkapena da erabilgarriena.
Funtzio taldea molekulari ezaugarri kimiko jakin batzuk ematen dizkion atomo
bilkura da. Adibidez, alkenoen funtzio taldea karbono-karbono lotura bikoitza
da, eta atomo bilkura hori duten konposatu organikoek –alkenoek, hain zuzen
ere- antzeko portaera kimikoa dute. Kimika organikoan, funtzio talde ugari
daude eta bakoitzak konposatu multzo desberdin bat sortzen du. Adibidez,
alkoholen kasuan, dagokien –OH atomo bilkura da funtzio taldea, eta, horri
esker, alkohol guztiek antzeko ezaugarri kimikoak eta erreaktibotasuna dituzte.
                   [757_662_koo_liburua_html_m698ab4b8.gif]
Alkohol horien arteko desberdintasuna –CH
2- taldeen kopuruan datza, eta esaten daserie homologoaosatzen dutela.
Horietako baten propietateak ezagutuz gero, besteen ezaugarri orokorrak
aurreikus daitezke, oso antzekoak baitira. Beraz, funtzio talde bera duten
konposatu organiko guztiek serie homologoa osatzen dute.
Taula 1.1. Funtzio talde ohikoenak.
 ____________________________________________________________________________________________________________________________________________________________________________________________________________________
|__________________Konposatua___________________|________________Egitura_________________|_____________Funtzio_taldea_____________|_______________Adibideak________________|*****_Oharrak_*****______________________|
|A                                              |[757_662_koo_liburua_html_m5d6e6e5b.gif]|                   _                    |[757_662_koo_liburua_html_m38fd7f63.gif]|                                         |
|[757_662_koo_liburua_html_m26c0a3a0.gif]lkanoak|________________________________________|________________________________________|_________________Etanoa_________________|_________________________________________|
|Alkenoak                                       |[757_662_koo_liburua_html_m3bda08b3.gif]|[757_662_koo_liburua_html_m6f910233.gif]|[757_662_koo_liburua_html_m39002597.gif]|                                         |
|_______________________________________________|________________________________________|________________________________________|_________________Etenoa_________________|_________________________________________|
|Alkinoak                                       |[757_662_koo_liburua_html_60045a48.gif] |[757_662_koo_liburua_html_4fd6a086.gif] |[757_662_koo_liburua_html_3d723274.gif] |                                         |
|_______________________________________________|________________________________________|________________________________________|_______________2-Butinoa________________|_________________________________________|
|Konposatu aromatikoak                          |[757_662_koo_liburua_html_2fe9dbb8.gif] |[757_662_koo_liburua_html_2a3c8e42.gif] |[757_662_koo_liburua_html_46db3b84.gif] |                                         |
|_______________________________________________|________________________________________|________________________________________|_______________Bentzenoa________________|_________________________________________|
|Haloalkanoak                                   |                                        |                                        |[757_662_koo_liburua_html_7d4f28b3.gif] |                                         |
|                                               |[757_662_koo_liburua_html_m541e2314.gif]|[757_662_koo_liburua_html_54e9c4c6.gif] |              Kloroetanoa               |R=Ar: Fenolak                            |
|_______________________________________________|________________________________________|________________________________________|____________(etil_kloruroa)_____________|OH taldeari loturiko karbonoa:           |
|Alkoholak                                      |                                        |                                        |[757_662_koo_liburua_html_m402f6dbd.gif]|1arioabada: alkohol 1arioa               |
|                                               |[757_662_koo_liburua_html_m4eee3dd2.gif]|[757_662_koo_liburua_html_m17c99db5.gif]|                Metanola                |2arioabada: alkohol 2arioa               |
|_______________________________________________|________________________________________|________________________________________|________________________________________|3arioabada: alkohol 3arioa               |
|Eterrak                                        |[757_662_koo_liburua_html_m4498cd72.gif]|[757_662_koo_liburua_html_780fe1e9.gif] |[757_662_koo_liburua_html_m5b7c0b02.gif]|                                         |
|_______________________________________________|________________________________________|________________________________________|_____________Dimetil_eterra_____________|_________________________________________|
|Tiolak                                         |[757_662_koo_liburua_html_m5ea4acac.gif]|[757_662_koo_liburua_html_m7b82e389.gif]|[757_662_koo_liburua_html_2e606e0b.gif] |                                         |
|_______________________________________________|________________________________________|________________________________________|______________Metanotiola_______________|_________________________________________|
|Aminak                                         |                                        |                                        |[757_662_koo_liburua_html_m44f8f57d.gif]|R-NH2: amina 1arioa                      |
|                                               |[757_662_koo_liburua_html_m659d98f0.gif]|[757_662_koo_liburua_html_m1ccfa4ec.gif]|               Etilamina                |RR’NH: amina 2arioa                    |
|_______________________________________________|________________________________________|________________________________________|________________________________________|RR’R’’N:_amina_3arioa______________|
|Aldehidoak                                     | [757_662_koo_liburua_html_efbd661.gif] |[757_662_koo_liburua_html_228755a0.gif] |[757_662_koo_liburua_html_64b32c2b.gif] |                                         |
|_______________________________________________|________________________________________|________________________________________|________________Etanala_________________|_________________________________________|
|Zetonak                                        |                                        |                                        |[757_662_koo_liburua_html_m3c13fb65.gif]|                                         |
|                                               |[757_662_koo_liburua_html_4aff0746.gif] |[757_662_koo_liburua_html_7df6d994.gif] |               Propanona                |                                         |
|_______________________________________________|________________________________________|________________________________________|_______________(Azetona)________________|_________________________________________|
|Azido karboxilikoak                            |[757_662_koo_liburua_html_5471b876.gif] |[757_662_koo_liburua_html_m5fd1d947.gif]|[757_662_koo_liburua_html_1b21c9ef.gif] |                                         |
|_______________________________________________|________________________________________|________________________________________|_____________Azido_azetikoa_____________|_________________________________________|
|Anhidridoak                                    |[757_662_koo_liburua_html_m5b314cca.gif]|[757_662_koo_liburua_html_m74ab50d6.gif]|[757_662_koo_liburua_html_1bb5d8ab.gif] |                                         |
|_______________________________________________|________________________________________|________________________________________|_________Anhidrido_propanoikoa__________|_________________________________________|
|Esterrak                                       |[757_662_koo_liburua_html_m3f242701.gif]|[757_662_koo_liburua_html_258d7e88.gif] |[757_662_koo_liburua_html_m20df432.gif] |                                         |
|_______________________________________________|________________________________________|________________________________________|_____________Etil_azetatoa______________|_________________________________________|
|Amidak                                         |                                        |                                        |                                        |[757_662_koo_liburua_html_m2c1d1bf0.gif]:|
|                                               |                                        |                                        |                                        |amida 1arioa                             |
|                                               |[757_662_koo_liburua_html_6f2a8dd9.gif] |[757_662_koo_liburua_html_m66dccaea.gif]|[757_662_koo_liburua_html_m4cec70b4.gif]|[757_662_koo_liburua_html_eab81cc.gif]:  |
|                                               |                                        |                                        |              Propanamida               |amida 2arioa                             |
|                                               |                                        |                                        |                                        |[757_662_koo_liburua_html_m693b01a8.gif]:|
|_______________________________________________|________________________________________|________________________________________|________________________________________|amida_3arioa_____________________________|
|Nitriloak                                      |[757_662_koo_liburua_html_m7e931328.gif]|[757_662_koo_liburua_html_m51a84e2e.gif]|[757_662_koo_liburua_html_306e2454.gif] |                                         |
|_______________________________________________|________________________________________|________________________________________|____________Propanonitriloa_____________|_________________________________________|
R: Alkil taldea edo edozein talde.
Ar: Aril taldea
1.1.3.- Lewis egiturak eta karga formalak.
Konposatu organikoetan agertzen den lotura kimikoa lotura kobalentea da.
Lewisek 1916. urtean, mekanika kuantikoa garatu gabe zegoen garaian, lotura
kobalentea azaltzeko eredu kualitatiboa eman zuen. Eredu horren arabera, bi
atomoen arteko elektroi bikote bat konpartituz sortzen da lotura kobalentea.
Eredu hori kualitatiboa da, eta nukleoen arteko elkarrekintza horren izaera
azaldu gabe geratu zen kimika kuantikoa agertu arte. Gaur egun, mekanika
kuantikoan oinarrituz, eredu egokia dela esan dezakegu, eta lotura
kobalentearen izaera nahiko ondo azaltzen du.
Beraz, lotura kobalentea eratzeko, bi atomok bi elektroi konpartitu behar
dituzte, atomo bakoitzak elektroi bana jarrita. Loturetan parte har dezaketen
elektroiak balentzia-elektroiak dira, hau da, azken geruzako elektroiak. Hori
dela eta, elementu bakoitzaren balentzia-elektroien kopurua taula periodikoan
duen kokapenaren araberakoa da. Elementuen balentzia-elektroiak nola antolatzen
diren jakiteko erabiltzen dira
Lewisenegiturak. Idazkera horretan, balentzia-elektroiak puntuen bidez
irudikatzen dira nukleo bakoitzaren sinboloaren inguruan.
                    [757_662_koo_liburua_html_1a236081.gif]
Idazkera hori lotura kobalentea adierazteko erabil daiteke, zortzikote-araua
kontuan izanda. Arau enpiriko horrek honako hau adierazten du: edozein atomok,
hidrogenoak izan ezik, gas noblearen konfigurazioa lortzeko joera duela. Horrek
esan nahi du azken geruza elektronikoak beteta egon behar duela. Beraz, atomoek
8 elektroiez inguratzeko joera daukate. Egoera hori lortzeko, elektroiak
harrapatu behar dituzte atomoek, eta, beste atomo batekin lotura kobalentea
eratzea izan daiteke hori egiteko era bat.
                   [757_662_koo_liburua_html_m6a2f94ef.gif]
Idazkera hori erabiltzean, loturetan parte hartzen duten elektroi bikoteak
lerroen bitartez idazten dira, eta bikote bakartiak edo parekatu gabeko
bikoteak (hau da, loturetan parte hartzen ez dutenak), berriz, puntuen bidez.
                    [757_662_koo_liburua_html_b226d60.gif]
Lewis egiturak zuzen idazteko, honako arau hauei jarrai dakizkieke:
1.- Molekula-hezurdura irudikatu, atomoak lotura sinpleen bidez lotuz.
Horretarako, erabaki behar da zein den atomo zentrala.
2.- Atomo bakoitzaren balentzia-elektroiak zenbatu taula periodikoa erabiliz.
Aztertzen ari garen molekula neutroa bada, nahikoa da molekula osatzen duten
atomoen balentzia-elektroiak zenbatzearekin. Anioi poliatomikoak ditugunean,
anioaren kargari dagozkion elektroiak gehitu behar ditugu. Katioi poliatomikoak
ditugunean, berriz, kargari dagozkion elektroiak kendu behar ditugu.
3.- Lotura guztiak adierazi, lotura bakoitza eratzeko bi elektroi erabiliz.
4.- Geratzen diren elektroiak atomoetan jartzen dira elektroi bakarti moduan,
zortzikote-araua bete arte. Atomo bakoitzak 4 bikote elektronikoz inguraturik
ez badago, geratzen diren elektroi bakartiak lotura bikoitzak edo hirukoitzak
osatzeko erabili behar dira.
                   [757_662_koo_liburua_html_m792f7d0b.gif]
Lewis eredu horretan, atomo bakoitzak daukan
karga formalakalkula daiteke. Karga formalaren magnitudeak atomo bakoitzak
jasaten duen kargaren neurria ematen du. Honela kalkula daiteke.
                    [757_662_koo_liburua_html_223f8415.gif]
Eredu horrek balio du atomoen arteko loturak zein diren eta elektroi bikote
bakartiak non dauden jakiteko. Baina ez du molekularen geometria erreala
adierazten. Beraz, lotura era sinple batean adierazteko tresna bat besterik ez
da.
1.2.- Nomenklatura.
Konposatu organikoak izendatzeko, IUPACen (International Union of Pure and
Applied Chemistry) arauei jarraitu behar zaie. Eredu hori sistematikoa da.
Edozein konposaturen izena atera daiteke eredu horri jarraituz; modu berean,
alderantzizko prozesua ere egin daiteke, hau da, izen sistematikotik hasita
konposatuaren formula ateratzea. Beraz, metodo horren bidez, konposatuen ohiko
izenak (morfina, nikotina, kubanoa, azido formikoa, azido azetikoa) baztertzen
dira, nahiz eta askotan oso erabiliak izan.
IUPAC sistemaren arabera, hiru atal bereiz daitezke konposatu baten izenean:
aurrizkia, erroa (edo oinarrizko zatia) eta atzizkia. Erroak kate nagusiaren
karbono atomoen kopurua adierazten du; atzizkiak, molekulan dagoen funtzio
talde nagusia adierazten du, eta aurrizkiak, berriz, bigarren mailako funtzio
taldeak (ordezkatzaileak). Azken kasu horretan, adierazi behar da bigarren
mailako funtzio talde horiek (eta baita funtzio talde nagusia ere) kate
nagusian zein tokitan kokatzen diren (zein karbonotan). Zenbakien bidez egiten
da hori (lokalizatzailea). Konposatu ordezkatua edo adarkatua izendatzeko,
kate-karbonatu nagusia hartzen da molekularen oinarri gisa eta adarrak
ordezkatzaile moduan izendatzen dira.
1.2 Taula:Zenbait alkanoren izenak
 ___________________________________________________________________________
|________________Formula________________|_Karbono_kopurua_|______Izena______|
|CH4____________________________________|________1________|_____Metanoa_____|
|CH3CH3_________________________________|________2________|_____Etanoa______|
|CH3CH2CH3______________________________|________3________|____Propanoa_____|
|CH3CH2CH2CH3___________________________|________4________|_____Butanoa_____|
|CH3CH2CH2CH2CH3________________________|________5________|____Pentanoa_____|
|CH3CH2CH2CH2CH2CH3_____________________|________6________|_____Hexanoa_____|
|[757_662_koo_liburua_html_7c553b4e.gif]|________6________|__Ziklohexanoa___|
|[757_662_koo_liburua_html_40d043cc.gif]|________6________|_3-Metilpentanoa_|


Taula 1.3. Funtzio talde ohikoenak eta haien nomenklatura.
 _______________________________________________________________________________________________________________________
|             |                                        |                                        |         |  Atzizkia   |
| Konposatua  |                Egitura                 |                Adibidea                |Atzizkia |ordezkatzaile|
|_____________|________________________________________|________________________________________|_________|____gisa_____|
|Alkanoak     |[757_662_koo_liburua_html_m5d6e6e5b.gif]|[757_662_koo_liburua_html_m7761c7eb.gif]|  -anoa  |     -il     |
|_____________|________________________________________|________________Propanoa________________|_________|_____________|
|Alkenoak     |[757_662_koo_liburua_html_m3bda08b3.gif]|[757_662_koo_liburua_html_6ba3b07a.gif] |  -enoa  |    -enil    |
|_____________|________________________________________|____________2-Metilpropenoa_____________|_________|_____________|
|Alkinoak     |[757_662_koo_liburua_html_60045a48.gif] |[757_662_koo_liburua_html_3d723274.gif] |  -inoa  |    -inil    |
|_____________|________________________________________|_______________2-Butinoa________________|_________|_____________|
|Konposatu    |[757_662_koo_liburua_html_2fe9dbb8.gif] |[757_662_koo_liburua_html_m40e36026.gif]|         |             |
|aromatikoak__|________________________________________|_____________Metilbentzenoa_____________|_________|_____________|
|Haloalkanoak |                                        |[757_662_koo_liburua_html_m1dfbe63d.gif]|   -il   |   Fluoro-   |
|             |[757_662_koo_liburua_html_m541e2314.gif]|              Bromoetanoa               | haluroa |   Kloro-    |
|_____________|________________________________________|____________(etil_bromuroa)_____________|_________|Bromo-_Iodo-_|
|Alkoholak    |[757_662_koo_liburua_html_m4eee3dd2.gif]|[757_662_koo_liburua_html_mbf6a5ca.gif] |  -ola   |  Hidroxi-   |
|_____________|________________________________________|________________Etanola_________________|_________|_____________|
|Eterrak      |[757_662_koo_liburua_html_m4498cd72.gif]|[757_662_koo_liburua_html_1f0f87d2.gif] | eterra  |-iloxi edo - |
|_____________|________________________________________|___________Etil_metil_eterra____________|_________|_____oxi_____|
|Tiolak       |[757_662_koo_liburua_html_m5ea4acac.gif]|[757_662_koo_liburua_html_m2acf7274.gif]|  -tiol  |  Mercapto-  |
|_____________|________________________________________|_______________Etanotiola_______________|_________|_____________|
|Aldehidoak   |                                        |[757_662_koo_liburua_html_m4b9600cb.gif]|  -ala   | Formil- (-  |
|             | [757_662_koo_liburua_html_efbd661.gif] |               propanala                |         |    CHO)     |
|_____________|________________________________________|________________________________________|_________|__Oxo-_(=O)__|
|Zetonak      |[757_662_koo_liburua_html_4aff0746.gif] |[757_662_koo_liburua_html_m79c8815b.gif]|  -ona   |    Oxo-     |
|_____________|________________________________________|________________Butanona________________|_________|_____________|
|Azido        |[757_662_koo_liburua_html_5471b876.gif] |[757_662_koo_liburua_html_2ccfd577.gif] |  Azido  | Karboxi- (- |
|karboxilikoak|________________________________________|___________Azido_propanoikoa____________|_–oikoa|____COOH)____|
|Azil haluroak|[757_662_koo_liburua_html_56277c98.gif] |[757_662_koo_liburua_html_4d225e91.gif] |   -il   |             |
|_____________|________________________________________|___________Propionil_kloruroa___________|_haluroa_|_____________|
|Anhidridoak  |[757_662_koo_liburua_html_m5b314cca.gif]|[757_662_koo_liburua_html_1bb5d8ab.gif] |Anhidrido|             |
|_____________|________________________________________|_________Anhidrido_propanoikoa__________|_–oikoa|_____________|
|Esterrak     |                                        |                                        |-il –at|      -      |
|             |                                        |[757_662_koo_liburua_html_35e68996.gif] |         |iloxikarbonil|
|             |[757_662_koo_liburua_html_m3f242701.gif]|            Metil etanoatoa             |         |   (-COOR)   |
|             |                                        |                                        |         | -oiloxi (-  |
|_____________|________________________________________|________________________________________|_________|____OCOR)____|
|Amidak       |                                        |                                        | -amida  |Azilamino- (-|
|             |[757_662_koo_liburua_html_6f2a8dd9.gif] |[757_662_koo_liburua_html_m4cec70b4.gif]|         |NHCOR)       |
|             |                                        |              Propanamida               |         |Karbamoil- (-|
|_____________|________________________________________|________________________________________|_________|CONH2)_______|
|Nitriloak    |[757_662_koo_liburua_html_m7e931328.gif]|[757_662_koo_liburua_html_783d5059.gif] |-nitrilo |Ziano- (-CN) |
|_____________|________________________________________|_____________Etanonitriloa______________|_________|_____________|
|Aminak       |                                        |[757_662_koo_liburua_html_m44f8f57d.gif]| -amina  |   Amino-    |
|             |[757_662_koo_liburua_html_m659d98f0.gif]|               Etilamina                |         |             |
|             |                                        |[757_662_koo_liburua_html_17edee76.gif] |         |             |
|_____________|________________________________________|____________N-Metiletilamina____________|_________|_____________|


Izena ondo idazteko, honako arau hauei jarraitu behar zaie:
1.- Ordezkatzailearen kokapena adierazten duen zenbakia ordezkatzailearen
izenaren aurrean idatzi behar da.
2.- Zenbakiak komen bitartez banatzen dira. Zenbaki eta hizki baten artean edo
zenbaki eta parentesi baten artean, marratxoa idazten da.
3.- Ordezkatzaileak erroaren aurrean marrazten dira alfabeto-ordenari
jarraituz. Ordezkatzaile sinpleen kasuan, di- edo tri- bezalako aurrizkiak ez
dira kontuan hartuko alfabeto-ordenari jarraitzeko. Ordezkatzaile konplexuen
kasuan (bis, tris, tetrakis eta abar) aldiz, kontuan hartuko dira aurrizki
horiek.
                    [757_662_koo_liburua_html_113136ba.gif]
Ikus daitekeenez, konposatu ordezkatuetan erroa kate nagusia da eta
ordezkatzaile guztiak (bai kate alkilikoak, bai funtzio-talde sekundarioak)
erroaren aurretik kokatzen dira, beti kate nagusiarekiko kokapena zenbaki baten
bidez adieraziz. Hori dela-eta, oso garrantzitsua da kate nagusia zuzen
aukeratzea, izen egokia emateko. Kate nagusia aukeratzeko, honako arau hauei
jarraitu behar zaie:
1.- Funtzio talderen bat baldin badago, kate nagusia funtzio talde duena izango
da. Funtzio talde bat baino gehiago baldin badago, ondorengo lehentasun
zerrendari jarraitzen zaio funtzio talde nagusia aukeratzeko:
       ___________________________________________________________________
      |  Azidoak > azido eratorriak > nitriloak > aldehidoak > zetonak >  |
      |___________________alkoholak_>_aminak_>_eterrak____________________|
Gainera, kateari zenbakiak jartzeko, mutur batetik zenbatzen hasi behar da, eta
funtzio talde nagusia daukan karbonoari ahalik eta zenbaki txikiena ematen
zaio.
                   [757_662_koo_liburua_html_m45e8ec60.gif]
2.- C-C lotura anizkoitzaren bat baldin badago eta beste funtzio talderik ez
badago, lotura anizkoitza duen katea izango da kate nagusia, eta, zenbakitzeko,
ahalik eta zenbaki txikiena eman behar zaie karbono horiei.
                   [757_662_koo_liburua_html_m1b668542.gif]
3.- Kate nagusian zenbakiak emateko bi aukera baldin badaude, lotura bikoitza
daukan karbonoari emango zaio zenbaki txikiena.
                    [757_662_koo_liburua_html_323f3e77.gif]
4.- Funtzio taldea eta C-C lotura anizkoitzik ez badago, luzeena izango da kate
nagusia. Aukera bat baino gehiago dagoenean, kate ordezkatuena izango da
nagusia. Zenbakiak emateko orduan, ordezkatzaileei ahalik eta zenbaki baxuena
eman behar zaie. Ordezkatzaileen zenbakiak berdinak badira, alfabeto-ordenari
jarraitzen zaio, eta alfabeto-ordenaren arabera aurrean doanari egokituko zaio
zenbaki baxuena.
                   [757_662_koo_liburua_html_m50be4895.gif]
Bukatzeko, azpimarratu behar dugu ohiko nomenklatura baztertuta egon arren,
zenbait kasutan izen arruntak erabiltzen direla. Hona hemen zenbait adibide:
                   [757_662_koo_liburua_html_m50a3627b.gif]






                                    2. GAIA


****** LOTURA KIMIKOA KONPOSATU ORGANIKOETAN ******


1.- Mekanika kuantikoak emandako deskribapena.
1.1.- Orbitalen arteko gainezarpena:
etaloturak.
1.2.- Karbonoen arteko loturak: Hibridazioa
1.2.1.- Metanoaren eta etanoaren egitura
1.2.2.- Etenoaren egitura
1.2.3.- Etinoaren egitura
1.2.- Zenbait funtzio-talderen egitura.
2- Lotura lekutua.
2.1.- Lotura polar eta ez-polarrak
2.1.- Efektu induktiboa
3.- Lotura ez-lekutua
3.1.- Lotura ez-lekutuaren deskribapena: Bentzenoa
3.2.- Erresonantzia-egiturak eta erresonantzia-hibridoa.
3.2.1.- Erresonantzia-arauak.
3.2.2.- Egitura erresonanteen egonkortasun erlatiboa.
3.3.- Zenbait konposaturen rresonantzia-egiturak.
3.4.- Efektu mesomeroa
4.- Molekulen arteko indarrak

















1.- MEKANIKA KUANTIKOAK EMANDAKO DESKRIBAPENA
1.1.- Orbitalen arteko gainezarpena:
etaloturak.
Teoria kuantikoaren arabera, elektroiak orbitaletan kokatzen dira eta lotura
kobalenteak bi orbital atomikoen arteko gainezartzearen ondorioz sortzen dira.
Hau da, bi atomoen nukleoak elkarrengana hurbiltzen dira, haien orbital
atomikoren bat elkarrekin gainezarri arte. Hori dela eta, bi orbital
atomikoetatik bi orbital molekular eratzen dira. Horietariko batek hasierako
orbital atomikoak baino energia txikiagoa du eta besteak, berriz, energia
handiagoa. Orduan, hasierako nukleotan dauden elektroiak (orbital atomikoek
elektroi bana daukate) orbital molekular batean kokatuko dira eta eratutako bi
orbital molekular horien artean energia txikiago daukan orbitalean kokatzeko
joera izango dute. Hori dela eta, azken orbital horri orbital molekular
lotzaileaderitzo eta besteari, energia altuenekoari, orbital molekular
antilotzailea.
                    [757_662_koo_liburua_html_2c664a3b.gif]
Orbital atomikoen gainezarpena zenbat eta eraginkorragoa izan, lotura orduan
eta sendoagoa izango da. Gainezarpena eraginkorragoa da tamaina eta energia
antzekoa duten orbital atomikoen artean. Beraz, orbital esferikoen artean
eratutako loturak sendoagoak dira orbital lobularren artekoak baino (s vs p
orbitalak). Bestalde, zenbaki kuantiko nagusi bera duten orbitalen arteko
gainezarpena eraginkorragoa da.
Esan bezala, geometriak ere eragina du. Izan ere, orbital atomikoek geometria
finkoa dute. Hala, p eta d orbitalen kasuan, norabide zehatzetan kokatzen dira
(x, y edo z ardatzetan). Hori dela eta, lotura kobalentea eratzean orbital
atomikoak hurbildu ahala, bi gainezarpen mota gerta daitezke. Kasu batean,
gainezarpena orbitalen arteko ardatzaren arabera gertatzen da, eta, bestean,
ardatz horrekiko plano perpendikular baten arabera gertatzen da gainezarpena.
Lehengo kasuan eratutako loturari, sigma () lotura deritzo eta besteari, pi
(). Nukleoen arteko ardatzaren arabera gertatzen den gainezarpena
eraginkorragoa dela kontuan izanda, orbitalak  orbitalak baino sendoagoak
dira.
                   [757_662_koo_liburua_html_m46160cba.gif]


1.2.- Karbonoen arteko loturak: Hibridazioa
Karbonoaren konfigurazio elektronikoa 1s22s22p2 da. Beraz, balentzia-geruzan, 4
elektroi ditu, eta honela banatzen dira: 2s22px12py12pz0. Gas geldoaren
konfigurazioa lortzeko, hau da, zortzikote-araua betetzeko, 4 elektroi
harrapatu behar ditu. Hala, karbonoaren balentzia 4 da eta esaten da karbonoa
tetrabalentea dela. Hori kontuan izanda, honako hauek dira karbonoak beste
karbono batekin era ditzakeen loturak:
1.2.1.- Metanoaren eta alkanoen egitura: sp3hibridazioa.
Metanoaren kasuan, karbonoa lau hidrogenorekin lotzen da lotura kobalenteen
bidez. Karbonoaren konfigurazio elektronikoa kontuan izanda, loturetako bat
karbonoaren 2px eta hidrogenoaren 1s orbital atomikoen artean era liteke; beste
bat, karbonoaren 2py eta hidrogenoaren 1s orbitalen artean, eta geratzen diren
biak, karbonoaren 2pz eta bi hidrogenoen 1s orbitalen artean. Baina bi lotura
horiek eratzea ezinezkoa da, orbital atomiko bat beste orbital atomiko batekin
bakarrik lot daitekeelako.
                    [757_662_koo_liburua_html_788c0d39.gif]
Beraz, loturak eratu baino lehen, 2s orbitalean dagoen elektroi bikotetik
elektroi bat mugitu behar da hutsik dagoen 2pzorbitalera.
                    [757_662_koo_liburua_html_66c7f668.gif]
Hala ere, promozio hori ez da nahikoa konposatu organikoen lotura azaltzeko.
Izan ere, metanoa eratzeko, C-H lotura bat sortuko da C2s eta H1s orbital
atomikoen arteko elkarrekintzaren ondorioz eta beste hiru loturak C2p eta H1s
orbital atomikoen arteko elkarrekintzaren ondorioz. Hori horrela izatekotan,
lotura bat -C2s eta H1s orbitalen artean eratutakoa- besteekiko desberdina
litzateke, eta metanoaren C-H lotura guztiak berdinak direla kontuan izanik,
hori ez da bidezkoa.
Beraz, konposatu organikoen lotura azaltzeko, hibridazioaren kontzeptua
erabiltzen da. Karbonoen balentzia-orbitalak berrantolatzen dira, loturak eratu
aurretik. Hau da, karbonoaren 2s orbitala eta hiru 3p orbitalak elkarrekin
konbinatzen dira lau orbital hibrido berdin emateko. Lau orbital horiei sp3
orbitalak deritze eta gertatutako berrantolaketari, berriz, sp3 hibridazioa.
Hori dela eta, metanoa eratzean, karbonoaren sp3 orbitalek elektroi bana
egokitzen dute eta lau hidrogeno atomoen 1s orbital atomikoekin elkarreragiten
dute, lau C-H lotura berdinak emateko.
                    [757_662_koo_liburua_html_mcd8a42f.gif]
Geometriari dagokionez sp3 orbitalek, itxura lobularra dute eta, elektroien
arteko aldaratze-indar elektrostatikoak ahalik eta txikienak izateko, tetraedro
baten lau erpinetara zuzentzen dira. Horrek metanoaren egitura molekularra
azaltzen du, metanoak geometria tetraedrikoa baitu. C-H lotura guztiak berdinak
dira, eta lotura-angeluak 109.5º-koak dira, sp3 hibridazio tetraedrikoari
dagozkionak, hain zuzen ere. Gainera, orbital hibridoaren itxura lobular horri
esker, sp3 orbitalen eta hidrogeno atomoaren 1s orbital atomikoen arteko
gainezarpena aurrez aurre gertatzen da eta horren ondorioz, C-H loturak sigma
() motatakoak dira.
                    [757_662_koo_liburua_html_301bd99f.gif]
Etanoaren kasuan, sei C-H  lotura eratzen dira hidrogenoaren 1s orbitalaren
eta karbonoaren sp3 orbital hibridoen arteko gainezarpenaren ondorioz. Horretaz
gain, karbonoaren beste sp3 orbital hibridoaren eta beste karbonoaren sp3
orbitalaren arteko gainezarpenaren ondorioz, C-C sigma lotura eratzen da.
Lotura horren ezaugarri aipagarriena da C-C sigma loturaren inguruko biraketa
askea dela. Ondorioz, konposatu beraren hiru dimentsioko antolamendu
desberdinak sor daitezke, konformazioak deritze horiei.
                   [757_662_koo_liburua_html_m23fb5120.gif]
sp
3hibridazioaren beste ondorio garrantzitsua da konposatu organikoak ez direla
lauak, hiru dimentsiokoak baizik, non karbono atomoak geometria tetraedrikoa
hartzen baitu. Hori dela eta, esan daiteke konposatu organikoek bolumena
betetzen dutela.


1.2.2.- Etenoaren egitura: sp2hibridazioa.
Alkenoetan, karbonoen orbitalen antolamendua aldatzen da, kasu honetan dagoen
C=C lotura bikoitza dela eta. Lotura bikoitz hori azaltzen duen eredua
hibridazioan oinarritzen da. Izan ere, alkenoetan, karbonoaren 2s orbitalaren
eta bi p orbitalen arteko berrantolaketa gertatzen da hiru sp
2izeneko orbital hibrido sortzeko. Orbital molekular horiek elektroi bana
egokitzen dute, eta, elektroien arteko aldarapen-indarrak ahalik eta txikienak
izateko, plano berean dagoen triangelu baten hiru erpinetara zuzentzen dira.
Geratzen den hibridatu gabeko p orbitala norabide perpendikularrean kokatuta
dago orbital hibridoen planoarekiko.
                   [757_662_koo_liburua_html_m48bf9b28.gif]
Hori kontuan izanda, etenoaren egitura elektronikoa honela azal daiteke: bi
karbonoak elkarrengana hurbiltzen direnean, sp
2orbital hibridoak aurrez aurre gainezartzen dira C-Cmotatako lotura eratuz.
Aldi berean, karbonoaren hibridatu gabeko p orbitalak gainezartzen dira.
Gainezarpen hori norabide perpendikularrean gertatzen da nukleoen arteko
ardatzarekiko (albo-gainezarpena). Hau da, bi karbonoen artean, C-Clotura
egoteaz gain,motatako lotura bat eratzen da. Hala, C=C lotura bikoitza eratzen
da. Karbono bakoitzaren beste bi sp2orbitalak hidrogeno atomoen 1s orbitalekin
gainezartzen dira C-Hloturak eratzeko.
                    [757_662_koo_liburua_html_624aee33.gif]
Etenoaren C=C lotura bikoitz hori (
+) etanoaren C-C lotura bakuna baino laburragoa da (1.54Åvs1.34Å), eta,
beraz, sendoagoa (79vs143 kcal/mol). HCH eta HCC angeluak sp2hibridazioari
dagokion angeluaren inguruan daude (120º) eta molekularen egitura laua da; hau
da, atomoen artean eratutako loturak sp2orbital hibridoen bidez sortu direnez,
atomo guztiak plano berean kokatzen dira. Etenoaren kasuan, bi karbonoak eta
lau hidrogenoak plano berean daude. Bestalde,lotura dela eta, debekatuta dago
C-C ardatzaren inguruko biraketa. C=C lotura bikoitz baten inguruko biraketa
egiteko,lotura desegin behar da eta, biraketa egin ondoren, berriro eratu,
eta, hori egiteko, energia askotxo behar da. Hori dela eta, biraketa horren
ondorioz sor daitezkeen bi egitura horiek ez dira konformazioak, baizik eta
propietate fisiko eta kimiko propioak dauzkaten konposatu desberdinak dira.
Konposatu horiek isomeroak dira; hots, formula molekular bera duten konposatu
desberdinak, etaloturari esker sortutako isomeria mota horriisomeria
geometrikoaderitzo.
                   [757_662_koo_liburua_html_m59a9c519.gif]


1.2.3.- Etinoaren egitura: sp hibridazioa.
Alkinoetan, C
C lotura hirukoitza dago eta hibridazio mota sp hibridazioa da. Alkinoetan, 2s
orbitalaren eta 2p orbital baten arteko berrantolaketa gertatzen da sp izeneko
bi orbital hibrido sortzeko. Orbital horietan, elektroi bana kokatzen da, eta,
aldarapen elektrostatikoak ahalik eta txikienak izateko, marra zuzen baten
gainean kokatzen dira orbital hibrido horiek. Beraz, haien arteko angelua
180ºkoa da. Marra horrekiko norabide perpendikularrean, hibridatu gabeko bi
orbital p geratzen dira.
                    [757_662_koo_liburua_html_mff4aca1.gif]
Etinoa eratzean, bi karbonoak elkarrengana hurbiltzen dira sp orbital hibridoak
gainezarri arte, eta C-C
lotura eratzen da. Halaber, karbonoetan dauden hibridatu gabeko p orbitalak
gainezartzen dira,motako bi C-C lotura eratuz. Beraz, guztira, karbonoen
artean, hiru lotura eratzen dira (+ 2), eta, ondorioz, lotura hirukoitza
sortzen da. Karbonoen beste sp orbital hibridoek hidrogeno atomo bakoitzaren 1s
orbitalarekinmotatako lotura eratzen dute.
                   [757_662_koo_liburua_html_m316b6a56.gif]
Molekularen geometria lineala da eta CC lotura hirukoitza, C=C lotura bikoitza
eta C-C lotura bakuna baino laburragoa (1.21Å) eta sendoagoa (194 kcal/mol) da.
                   [757_662_koo_liburua_html_m466459d7.gif]


1.3.- Zenbait funtzio talderen egitura.
Karbonoaz gain zenbait heteroatomok (N, O, Si, S, etab.) loturetan parte
hartzen dutenean, hibridazio-eredua erabil daiteke eratutako konposatu
organikoen egitura elektronikoa azaltzeko. Kasu horietan, desberdintasuna
heteroatomo horien balentzia-elektroien kopuruan datza.
1.3.1.- NH
3eta aminak.
Amoniako molekulan, nitrogenoak sp
3hibridazioa hartzen du. Hibridatutako hiru sp3orbitalek elektroi bana
egokitzen dute, eta beste sp3orbitalak elektroi bikotea egokitzen du. Bikote
ez-lotzailea edo bikote bakartia deritzo azken elektroi bikote aske horri.
Elektroi bakarra daukaten orbitalak hidrogeno atomo batekin lotzen dira
etamotatako lotura eratu, amoniako molekula sortzeko. Hibridazioaren ondorioz,
amoniakoaren hiru dimentsioko egitura piramidala da.
                   [757_662_koo_liburua_html_m23a0536c.gif]
Aminek egitura elektroniko bera dute. Kasu horretan, N-H  loturak N-C 
loturez ordezkatzen dira.
                    [757_662_koo_liburua_html_b6be765.gif]
1.3.2.- H2O, alkoholak eta eterrak.
Ur molekulan, oxigenoak ere sp
3hibridazioa du. Hibridatutako bi sp3orbitaletan, elektroi bana egokitzen da
eta beste bietan, elektroi bikote bana. Beraz, uraren egitura tetraedrikoa da.
                    [757_662_koo_liburua_html_mdd85f79.gif]
Alkoholek eta eterrek egitura elektroniko bera dute; hau da, oxigenoak sp
3hibridazioari esker, geometria tetraedrikoa du, eta, haren gainean, bi
elektroi bikote bakarti egokitzen dira, tetraedroaren bi erpinetara zuzendurik.
                    [757_662_koo_liburua_html_10d61ddf.gif]


1.3.3.- Karboniloa funtzio taldea.
Karbonilo taldean, C=O lotura bikoitza agertzen da, alkenoetan agertzen denaren
parekoa. Funtzio talde horretan, oxigenoak eta karbonoak sp
2hibridazioa dute. Beraz,loturaz gain,lotura baten bidez lotzen dira karbonoa
eta oxigenoa, eta C=O lotura bikoitza ematen dute. Geometriari dagokionez,
oxigenoaren bikote elektroniko ez-lotzaileak, oxigenoa, karbonoa eta alboko bi
atomoak plano berean kokatzen direla kontuan izanda, egitura laua da.
                    [757_662_koo_liburua_html_6005b111.gif]


1.3.4.- Iminak eta nitriloak.
Iminen funtzio taldean, C=N lotura bikoitza agertzen da. Beraz, karboniloa
funtzio taldean bezala, karbonoak eta nitrogenoak sp
2hibridazioa dute.
                    [757_662_koo_liburua_html_4847eeb4.gif]
Nitriloetan, CN lotura hirukoitza agertzen da, non karbonoaren eta
nitrogenoaren hibridazioa sp baita. Hibridazio hori dela eta, geometria lineala
dute, non nitrogenoaren gainean dagoen elektroi bikote askea nitrogenoa,
karbonoa eta alboko atomoa kokapen linealean kokatzen baitira.
                    [757_662_koo_liburua_html_7ce23f7.gif]


2.- LOTURA LEKUTUA
Orain arte deskribaturiko loturak
lekutuakdira, elektroiak edo dentsitate elektronikoa bi atomoren artean
partekatzen baita. Horretaz gain, beste lotura mota bat dago, lotura
deslekutua, non dentsitate elektronikoa bi nukleo baino gehiagoren artean
konpartitzen baita.
2.1.- Lotura polarrak eta ez-polarrak.
Lotura kobalentetan lotura eratzen duten bi atomoak berdinak izatekotan,
dentsitate elektronikoa era simetrikoan banatzen da orbital molekular osoan
zehar, eta, hala, lotura
ez-polarraeratzen da. Baina, bi atomo desberdinen arteko lotura kobalentearen
kasuan, atomoen elektronegatibotasuna desberdina denez, elektroi- dentsitatea
modu ezberdinean banatzen da bi atomoren artean. Elektroiek atomo
elektronegatiboagoa den atomotik hurbilago egoteko joera dute. Hori dela eta,
polarizazioa sortzen da, orbital molekularraren mutur batean karga partzial
negatiboa sortzen da, eta beste muturrean, berriz, karga partzial positiboa.
Kasu horretan, loturapolarradela esaten da.
                    [757_662_koo_liburua_html_55861b5b.gif]


2.2.- Efektu induktiboa.
Lotura polarretan agertzen den polarizazioa molekulan zehar zabal daiteke.
Elektronegatibotasun desberdineko atomo edo atomo-bilkura batek lotura batean
eragindako polarizazioari efektu induktiboa deritzo.
1-Kloropropanoan, adibidez, kloroak dentsitate elektronikoa kentzen dio C-
1 karbonoari, eta, karbonoan, karga partzial positiboa sortu eta, kloroan,
berriz, karga partzial negatiboa. Eratzen den hutsune elektronikoa leuntzeko,
C-1-ek C1-C2 loturaren elektroiak erakartzen ditu; era berean, C-2 karbonoan
karga partzial positibo txikia eratzen da. Sortutako
- karga partzialaren magnitudea beste+ karga partzial guztien batuketa izango
da.
                    [757_662_koo_liburua_html_ma63b6dd.gif]
Efektua sortzen duen atomo edo atomo-bilkuraren ezaugarrien arabera, bi efektu
induktibo bereiz ditzakegu: elektroiak erakartzen dituzten atomoek, -I efektu
induktiboa eragiten dute eta elektroiak ematen dituzten atomoek, +I efektua
eragiten dute. Atomo ezberdinak sailkatzeko, hidrogenoaren
elektronegatibotasuna hartzen da erreferentziatzat. Horren arabera, hidrogenoa
baino elektronegatiboagoak diren atomoek edo atomo-bilkurek -I efektua eragiten
dute, eta elektropositiboagoak direnek, berriz, +I efektu induktiboa eragiten
dute.
 ______________________________________________________________________
|__________________+I___________________||______|*****_-I_*****|_______|
|-O-____________________________________||-NR3+_|-COOH_________|-OR____|
|-COO-__________________________________||-SR2+_|-F____________|-COR___|
|-CR3___________________________________||-NR3+_|-Cl___________|-SH____|
|-CHR2__________________________________||-NO2__|-Br___________|-OH____|
|-CH2R__________________________________||-SO2R_|-I____________|-CCR|
|-CH3___________________________________||-CN___|-OAr__________|-Ar____|
|-M_(metala)____________________________||-SO2Ar|-COOR_________|-CH=CHR|


Efektu induktiboa katean zehar zabaltzen da, eta haren eragina gutxituz doa
katean zehar atomo elektronegatibotik urrundu ahala. Beraz, sortzen den
polarizazioa gutxituz doa eta hiru karbonoetatik aurrera ez da ia nabaritzen.
                   [757_662_koo_liburua_html_m4ea8cb4e.gif]
Efektu horrek molekularen polarizazio iraunkorra eragiten du eta, ondorioz,
propietate fisikoetan (urtze-puntua, irakite-puntua, disolbagarritasuna, eta
abar) eta erreaktibotasunean eragina du.
3.- LOTURA EZ-LEKUTUA
Aipatutako lotura ez-lekutua aztertzeko, bentzeno molekula hartuko dugu eredu
moduan.
3.1.- Lotura ez-lekutuaren deskribapena: Bentzenoa
Bentzenoaren egituran, hiru C=C lotura bikoitz txandakatuta daude, eta, beraz,
zikloa osatzen duten karbono guztiek sp
2hibridazioa dute. Hori horrela izatekotan, bentzenoan aurkitzen diren loturak
bi motakoak lirateke: hiru C=C lotura eta beste hiru C-C lotura sinple. Hala,
luzera ezberdineko bi lotura mota agertuko lirateke, eta hori ez dator bat
esperimentalki aurkitutako bentzenoaren egiturarekin, kasu honetan C-C lotura
guztiak berdinak baitira. Bentzenoaren egitura era egokian adierazteko, lotura
ez-lekutuaren kontzeptua erabili behar da.
Bentzenoaren sei karbonoek sp
2hibridazioa dute. Hibridatu gabeko pzorbitalak eraztunaren planoarekiko
norabide perpendikularrean kokatuta daude eta, orbital horien artean, albo-
gainezarpena sortzen da; ondorioz,loturak eratzen dira. Lotura horietan dauden
elektroiek hodei elektronikoa eratzen dute.elektroi horiek ez daude lekutuak
eta karbono guztien artean konpartitzen dira. Hori gertatzen
denean,erresonantziadugula esaten da.
                   [757_662_koo_liburua_html_m7a45d177.gif]
Erresonantziak egonkortasuna ematen dio molekulari. Hori bentzenoaren formazio-
entalpia aztertuz froga daiteke. Ziklohexenoaren hidrogenazio-erreakzioa
aztertuz, formazio-entalpia kalkula daiteke.
                   [757_662_koo_liburua_html_m2c0a2052.gif]
Baina esperimentalki lortutako bentzenoaren formazio-entalpia –48.9 kcal/mol
da. Beraz, esperimentalki lortutakoaren eta kalkulatutakoaren artean, 36 kcal/
mol-eko aldea dago, erresonantzia-energia deritzona. Beraz,
loturak konjokatuak isolatuak baino egonkorragoak dira erresonantziari esker.
3.2.- Erresonantzia-egiturak eta erresonantzia-hibridoa.
Bentzenoaren egitura adierazteko, ondoren azaltzen diren bi egitura erabil
daitezke, horiei forma kanonikoak edo
erresonantzia-egiturakderitze. Baina bentzenoaren irudikapen egokiena bi
egitura horien konbinazioa da. Horrierresonantzia-hibridoaderitzo.
                    [757_662_koo_liburua_html_14b93533.gif]
Erresonantzia-egitura organiko askotan agertzen da. Oro har, honako kasu
hauetan ager daiteke:
1.- Lotura bikoitza edo hirukoitza konjokatuak daudenean.
                   [757_662_koo_liburua_html_m128a42f1.gif]
2.- Lotura bikoitza edo hirukoitza eta alboan konpartitu gabeko elektroi bikote
askeren bat dagoenean.
                   [757_662_koo_liburua_html_m24e674e4.gif]
3.- Lotura bikoitza edo hirukoitza eta alboan hutsik dagoen p orbitalen bat
daukan atomo bat dagoenean.
                     [757_662_koo_liburua_html_2dd2df.gif]
3.2.1.- Erresonantzia-arauak.
Lotura ez-lekutuak agertzen direnean, forma kanoniko guztiak adierazteko eta
erretsonantzia-hibridoa ondo marrazteko, honako arau hauei jarraitu behar zaie:

1.- Forma kanoniko guztiekLewis egitura zuzenakizan behar dute.
                   [757_662_koo_liburua_html_m6e531537.gif]
2.- Nukleo guztien kokapena forma kanoniko guztietan mantendu behar da.
                    [757_662_koo_liburua_html_meb92dc.gif]
3.- Erresonantzian parte hartzen duten atomo guztiek plano berean egon behar
dute, etaorbitalek edo elektroi-bikote ez-lotzaileak egokitzen dituzten p
orbitalek, berriz, plano horrekiko norabide perpendikularrean zuzendu behar
dira.
                   [757_662_koo_liburua_html_m19452d1d.gif]
4.- Forma kanoniko guztiek parekatu gabeko elektroi kopuru bera izan behar
dute.
                    [757_662_koo_liburua_html_51d376a2.gif]
5.- Lotura-angeluak edo lotura-luzerak distortsionatzen dituzten egiturak ez
dira forma kanonikoak.
                    [757_662_koo_liburua_html_58c4b5e2.gif]
6.-Erresonantzia hibridoa edozein forma kanonikoa baino egitura egonkorragoa
da. Izan ere, erresonantzia hibridoak konposatuaren benetako egitura
elektronikoa adierazten du.
7.- Erresonantzia hibridoa forma kanoniko guztien bataz bestekoaren ondorioz
sortzen da. Hala ere, forma kanoniko guztiek ez dute parte-hartze bera
erresonantzia hibridoan. Forma kanoniko egonkorrenek ekarpen handiago dute.


3.2.2.- Egitura erresonanteen egonkortasun erlatiboa
Forma kanonikoen egonkortasun erlatiboa aurresateko, honako irizpide hauei
jarrai dakizkieke:
1.- Zortzikote osoak dituzten egiturak osorik ez dituztenak baino egonkorragoak
dira.
                   [757_662_koo_liburua_html_m266975c7.gif]
2.- Forma kanoniko batek zenbat eta lotura kobalente gehiago eduki, orduan eta
egonkorragoa izango da.
                    [757_662_koo_liburua_html_4e7a356a.gif]
3.- Forma kanoniko neutroak kargatuak baino egonkorragoak dira, eta, forma
kanonikoak zenbat eta karga kopuru gehiago eduki, orduan eta ezegonkorragoa
izango da.
                   [757_662_koo_liburua_html_m72f085a1.gif]
4.- Forma kanoniko batean karga-banaketa dugunean, karga negatiboa atomo
elektronegatiboan duena izango da forma kanoniko egonkorrena.
                   [757_662_koo_liburua_html_m3714f5bf.gif]
3.3.- Zenbait konposaturen egitura erresonanteak.
Azpiatal honetan, erresonantzia duten zenbait molekularen egiturak aztertuko
ditugu.






3.3.1.- Formiato ioia
                    [757_662_koo_liburua_html_28c4717f.gif]
Bi forma kanonikoen egiturak berdinak direnez, horien ekarpena berdina izango
da erresonantzia hibridoan.


3.3.2.- Anilina
                   [757_662_koo_liburua_html_m530876ac.gif]
Kasu honetan, forma kanonikoen ekarpena ez da berdina izango, eta egonkortasun
erlatiboaren arabera sailkatu behar dira. Aurreko irizpideak kontuan izanik,
anilina molekularen forma kanonikoen egonkortasun erlatiboa honako hau
litzateke:
       _____________________________
      |*****_A_=_E_>_B_=_C_=_D_*****|






3.3.3.- Nitrobentzenoa.
                    [757_662_koo_liburua_html_m5eb823d.gif]
Kasu honetan, egonkortasun erlatiboaren ordena honako hau da:
       _____________________________
      |*****_A_=_E_>_B_=_C_=_D_*****|


3.4.- Efektu mesomeroa
Aurreko adibideetan, aztertu dugu
elektroien edo elektroi-bikote bakartien ez-lekutzearen ondorioz polarizazio
iraunkorra agertzen dela. Efektu horriefektu mesomeroaedo erresonantzia efektua
deritzo.
                   [757_662_koo_liburua_html_m7d26e4ba.gif]
Anilinaren kasuan, eraztun aromatikoan karga partzial negatiboak agertzen dira
ortoetaparakarbonoetan; beraz,  NH2taldea erresonantziaz talde elektroi-emailea
da (+M). Nitrobentzenoaren kasuan, berriz, -NO2taldeak eraztunean karga
partzial positiboak sortzen ditu eta taldea, erresonantziaz, elektroi-erakarlea
da (-M).






 ____________________________________________________________
|_________+M_________||__________________-M__________________|
|-O-___|-OCOR________||-NO2__|-CHO___________________________|
|-S-___|-SR__________||-CN___|-COR___________________________|
|-NR2__|-SH__________||-COOH_|-SO2R__________________________|
|-NHR__|-Br__________||-CONH2|-SO2OR_________________________|
|-NH2__|-I___________||-CONHR|-NO____________________________|
|-NHCOR|-Cl__________||-CONR2|-Ar____________________________|
|-OR___|-F___________||-COOR_|_______________________________|
|-OH___|_____________||______|_______________________________|


Efektu mesomeroa, efektu induktiboa baino garrantzitsuagoa da. Efektu
mesomeroa, erresonantziaz, sistema osoan zehar hedatzen da. Ondorioz,
distantzia luzeagoetan nabaritzen da. Eraztun aromatiko batean, adibidez, bi
talde baldin baditugu, bata +M eta bestea –I, +M taldearen eragina
garrantzitsuagoa izango da, eta, beraz, eraztun aromatikoa negatiboki kargatuta
egongo da. Horren salbuespena halogenoak dira. +M eta –I taldeak dira horiek,
baina, kasu honetan, halogenoen elektronegatibotasuna hain handia denez, efektu
induktiboa mesomeroa baino garrantzitsuagoa da.
4.- MOLEKULEN ARTEKO INDARRAK
Ikusi dugunez, aipaturiko efektuen ondorioz, molekulen egituretan, karga
partzialak edo gune partzialki kargatuak agertzen dira. Polarizazio horiek
konposatuen propietate fisiko eta kimikoetan dute eragina. Propietate fisikoen
artean, urtze-puntua, irakite-puntua eta disolbagarritasuna dira propietate
garrantzitsuenak.
1.- URTZE PUNTUA: Konposatu batek egoera solidotik likidora pasatzeko lortu
behar duen tenperatura da. Urtzean, solidoari energia emanez (normalean
berotuz), solido- egoeran dauden indarrak gainditzen dira.
2.- IRAKITE PUNTUA: Konposatu batek egoera likidotik gas fasera pasatzeko lortu
behar duen tenperatura da. Likido egoeran dauden indarrak gainditu behar dira,
eta, hori lortzeko, sistemari energia eman behar zaio (normalean beroa).
3.- DISOLBAGARRITASUNA: Disolbatzaileak konposatu bat disolbatzeko, bere
molekulak elkarrekin mantentzen dituen energia gainditu behar du.
Disolbatzaile-soluto elkarrekintzarisolbatazioaderitzo.
Propietate fisiko horiek molekulen arteko indarren menpe daude. Izan ere,
molekulen arteko indarrak zenbat eta handiagoak izan, altuagoak izango dira
konposatu baten irakite-puntua eta urtze-puntua. Disolbagarritasunari
dagokionez, disolbatzaileak molekulen arteko indarrak apurtu behar ditu.
Disolbatzaileak konposatuarekin elkarrekintza handiagoak eratu behar ditu; hau
da, soluto-soluto indarrek, soluto-disolbatzaile indarrek baino txikiagoak izan
behar dute. Hori lortzeko, disolbatzailearen ezaugarriek solutoaren antzekoak
izan behar dute (antzekoak antzekoa disolbatzen du). Ondorioz, konposatu
polarrak disolbatzaile polarretan disolbatzen dira eta konposatu apolarrak
disolbatzaile ez-polarretan.
Jarraian konposatu organikoetan agertzen diren molekulen arteko indar
garrantzitsuenak aztertuko ditugu.
1.- DIPOLO-DIPOLO INDARRAK: Molekula polarren artean agertzen dira. Molekula
polar batek bere gune positiboa ondoan duen molekularen gune negatiboari
hurbiltzeko joera izango du. Hala, molekulen artean, elkarrekintza
elektrostatikoa sortzen da.
                    [757_662_koo_liburua_html_68623640.gif]
Dipolo-dipolo indarrak lotura kobalenteak baino askoz ahulagoak dira (lotura
kobalentea: 30-100 kcal/mol eta D-D indarrak 1-3 kcal/mol). Dipolo-dipolo indar
garrantzitsuenak
hidrogeno zubiakdira. Hidrogeno atomo bat oso atomo elektronegatibo batekin (F,
Cl, Br, I, O, N) lotuta dagoenean sortzen da elkarrekintza hori. X-H loturak
polarizazio handia du, eta H-aren eta beste molekula baten atomo
elektronegatiboaren arteko elkarrekintza sendoa (3-10 kcal/mol) agertzen du. H-
zubia eratzeko, atomo elektronegatiboak elektroi bikote askea izan behar du.
Molekularen geometria egokia denean, hidrogeno-zubiak molekula barnean era
daitezke.
                    [757_662_koo_liburua_html_1d6ba7c9.gif]
2.- VAN DER WAALS INDARRAK: molekulen arteko indar horiek molekula guztietan
agertzen dira. Aztertu dugun moduan, elektroiak ez dira puntu finko batean
kokatzen, orbitaletan baizik. Hori dela eta, hodei elektronikoa etengabe
mugitzen ari da, eta, horren ondorioz molekulan momentu dipolar txikiak sortzen
dira. Momentu dipolarra izateak karga-banaketa dagoela adierazten du, eta,
beraz, molekulen artean elkarrekintza elektrostatikoa era daiteke. Van der
Waals indarrak dipolo-dipolo indarrak baino askoz ahulagoak dira, momentu
dipolar horren magnitudea oso txikia delako. Gainera, eragin hori nabaritzeko,
molekulek elkar ukitzen egon behar dute; beraz, Van der Waals indarren efektua
molekula handietan txikietan baino garrantzitsuagoa da. Era berean, geometria
lineala duten molekuletan, konposatu adarkatuetan baino garrantzitsuagoa da.
                    [757_662_koo_liburua_html_4f83da12.gif]










                                    3. GAIA


****** AZIDOTASUNA ETA BASIKOTASUNA ******


1.- Brönsted eta Lewis azidoak eta baseak.
2.- Konposatu organikoen azidotasuna.
2.1.- Azidotasuna aurresateko irizpideak.
3.- Konposatu organikoen basikotasuna
3.1.- Basikotasuna aurresateko irizpideak
3.2.- Amiden basikotasuna
vsaminen basikotasuna.

































1.- BRÖNSTED ETA LEWIS AZIDOAK ETA BASEAK.
Azidoak edo baseak definitzeko bi teoria dago:
a) Brönsted teoria: Azidoa protoiak (H+) ematen dituen konposatua da eta basea
protoiak hartzen dituen konposatua da.
                    [757_662_koo_liburua_html_2bc08ac0.gif]
b) Lewis teoria: Azidoa elektroi bikotea hartzen duen konposatua da eta basea
elektroi bikotea ematen duena.
                   [757_662_koo_liburua_html_m43b68aa3.gif]
Lewis teoria orokorragoa da; konposatu batek protoi bat ematen duenean,
elektroi bikotearekin geratzen da, eta, protoi bat hartzen duenean, elektroi
bikotea ematen dio protoiari berarekin lotura eratzeko.
Konposatu organikoen azidotasuna edo basikotasuna adierazteko honako definizio
hauek erabiltzen dira:
AZIDOTASUNA: Brönsted teoria erabilita, azidotasuna protoiak emateko ahalmena
da.
                   [757_662_koo_liburua_html_m3de061e8.gif]
A- anioiaren egonkortasuna zenbat eta handiagoa izan, AH konposatua orduan eta
azidoagoa izango da. Hala, oreka A- egiturarantz desplazatuko da; beraz, AH
konposatuak protoiak emateko ahalmen handia dauka. A- anioiari azidoaren base
konjokatuaderitzo.
BASIKOTASUNA: Lewis teoria erabilita, elektroi bikoteen eskuragarritasuna da.
                    [757_662_koo_liburua_html_ba4c807.gif]
Elektroi bikotea zenbat eta eskuragarriagoa izan, B konposatua orduan eta
basikoagoa izango da. Elektroi bikotea oso eskuragarria bada, protoi batekin
lotzeko joera handia izango du eta oreka eskuinalderantz desplazatuko da. B-
H espezieari basearen azido konjokatuaderitzo.


2.- KONPOSATU ORGANIKOEN AZIDOTASUNA.
2.1.- Azidotasuna aurresateko irizpideak
Konposatu organikoen egitura aztertuz, azidotasuna aurreikus daiteke. Era
berean, konposatu organikoak azidotasunaren arabera sailka daitezke, honako
irizpide hauei jarraituz:
a) Hidrogenoarekin lotutako atomoaren elektronegatibotasuna eta tamaina:
Hidrogenoarekin lotutako atomoaren elektronegatibotasuna zenbat eta handiagoa
izan, orduan eta konposatua azidoagoa da. Elektronegatibotasuna handitzean,
atomoak karga negatiboa hobeto egokitzen du; hau da, base konjokatua
egonkorragoa da eta oreka eskuinalderantz desplazatuta egongo da. Tamainari
dagokionez, atomo hori zenbat eta handiagoa izan, orduan eta hobeki egokituko
du karga negatiboa eta konposatua azidoagoa izango da.
                    [757_662_koo_liburua_html_4a7b3739.gif]
b) Erresonantzia-efektuak: Base konjokatuan agertzen den karga negatiboa
erresonantziaz ez-lekutzen bada, konposatua orduan eta azidoagoa izango da.
                   [757_662_koo_liburua_html_m2b2d1b70.gif]
Beraz, azidotasun erlatiboa aurresateko, erresonantzia-egitura guztiak aztertu
behar dira hau da, anioi horien egonkortasuna zein den ikusi behar da.
- Karga negatiboa zenbat eta atomo elektronegatibo gehiagoren artean banatuta
egon, orduan eta azidoagoa izango da.
                    [757_662_koo_liburua_html_2f9b8d10.gif]
- Zenbat eta forma kanoniko gehiago, orduan eta azidoagoa izango da.
                   [757_662_koo_liburua_html_m11924911.gif]


c) Efektu induktiboak: Base konjokatuan agertzen den karga negatiboa efektu
induktiboen bidez egonkortzen bada, konposatua azidoagoa izango da. Efektu
induktiboek karga hori desegonkortzen badute, konposatuaren azidotasuna
gutxitzen da.
                   [757_662_koo_liburua_html_m31939a76.gif]
d) Aromatikotasuna lortzen denean: Zenbait polieno ziklikok protoi bat ematen
dutenean, anioi aromatikoa sortzen da; hau da, eratutako base konjokatua
eraztun aromatikoa da. Kasu berezi horietan, polieno horien azidotasuna oso
handia da.
                   [757_662_koo_liburua_html_m347e5aab.gif]
3.- KONPOSATU ORGANIKOEN BASIKOTASUNA.
3.1.- Basikotasuna aurresateko irizpideak
Basikotasunak elektroi-bikoteen eskuragarritasuna adierazten du. Beraz, kasu
horretan ere, konposatu organikoen egitura aztertuz, basikotasuna aurreikus
daiteke. Era berean, konposatu organikoak basikotasunaren arabera sailka
daitezke honako irizpide hauei jarraituz:
a) Elektroi bikote askea duen atomoaren elektronegatibotasuna eta tamaina:
Atomoaren elektronegatibotasuna zenbat eta txikiagoa izan, konposatua gero eta
basikoagoa izango da. Elektronegatibotasuna handitzean, atomoaren eta
elektroien arteko lotura sendoagoa izango da. Hau da, elektronegatibotasuna
handitu ahala, gutxitu egingo da elektroi bikotearen eskuragarritasuna.
Tamainari dagokionez, atomoa zenbat eta handiagoa izan, nukleotik orduan eta
urrunago daude elektroiak eta, beraz, eskuragarriago.
                   [757_662_koo_liburua_html_m4ff5daa1.gif]
b) Erresonantzia-efektua: Elektroi bikotea erresonantziaz ez-lekututa badago,
konposatuaren basikotasuna txikiagoa izango da, elektroi-bikotea hain
eskuragarri ez dagoelako.
                   [757_662_koo_liburua_html_m31ab58d9.gif]
c) Efektu induktiboa: Elektroi bikotea efektu induktiboen bidez ezegonkortzen
bada, konposatua basikoagoa izango da. Efektu induktiboek karga hori
egonkortzen badute, konposatuaren basikotasuna txikiagoa izango da.
                   [757_662_koo_liburua_html_m5022d1f8.gif]


3.2.- Amiden basikotasuna
vsaminen basikotasuna
Amidetan, nitrogenoaren gainean dagoen elektroi bikoteak karbonilo taldearekin
hartzen du parte erresonantzian. Hori dela eta, elektroi bikote hori ez dago
batere eskuragarri, eta amiden basikotasuna oso baxua da. Gainera, amidetan
elektroi bikotea ez-lekutzean, karga negatiboa atomo elektronegatibo batean -
oxigenoan- kokatzen da, eta erresonantzia-egitura egonkorrak eratzen ditu.
Beraz, amidek, aminekin konparatuz gero, basikotasun baxuagoa dute.




                                    4. GAIA


****** ESTEREOISOMERIA ******


1.- Isomeria konposatu organikoetan.
1.1.- Isomeria motak
1.1.- Hiru dimentsioko molekulen irudikapena
2.- Isomero konfigurazionalak.
2.1.- Kiralitatea eta molekulen simetria
2.1.1.- Enantiomeroen ezaugarriak. Aktibitate optikoa
2.2.- Zentro estereogenikoak izendatzeko ereduak.
2.2.1.- D/L hitzarmena
2.2.2.- Cahn-Ingold-Prelog (CIP) hitzarmena.
2.3.- Bi zentro estereogeniko dauzkaten konposatuak.
2.3.1.- Isomeroen arteko erlazioa
2.3.2.-
eritro/treohitzarmena
2.3.3.-
mesokonposatuak.
3.- Isomeria geometrikoa
3.1.-
E/Zetacis/transhitzarmena
4.- Zenbait konposatu ziklikoren isomeria
4.1.- Ziklohexanoa
5.- Nahaste errazemikoen erresoluzioa

















1.- ISOMERIA KONPOSATU ORGANIKOETAN
1.1.- Isomeria motak.
Formula molekular bera baina egitura desberdina duten konposatuak isomeroak
dira. Horiek bi multzotan sailkatzen dira: isomero konstituzionalaketa isomero
konfigurazionalak. Isomero konstituzionalak atomoen arteko lotura-ordena eta
izaera desberdina dituzten konposatuak dira, eta isomero konfigurazionalak,
berriz, osaketa bera izanik, hiru dimentsioko atomoen kokapena desberdina duten
konposatuak dira.
    * Hiru isomero konstituzional mota dago:
    * Katea-isomeroak: Kate hidrokarbonatu desberdina duten isomeroak.
                   [757_662_koo_liburua_html_m7d036803.gif]
    * Funtzio-isomeroak: Funtzio-taldean desberdintzen diren isomeroak.
                    [757_662_koo_liburua_html_26c666a7.gif]
    * Leku-isomeroak: Funtzio-taldearen kokapenean bereizten diren isomeroak.
                    [757_662_koo_liburua_html_m961094b.gif]
Isomero konstituzionalek ezaugarri kimiko eta fisiko desberdinak dituzte eta
isomero horien nahaste batetik abiatuz, erraza da isomeroak banatzea teknika
ezberdinak erabiliz (destilazioa, kristalizazioa, kromatografia eta abar).
          o Isomero konfigurazionalak edo estereoisomeroak, atomoen hiru
            dimentsiotako kokapenean bereizten diren isomeroak dira. Bi mota
            dago:
    * Enantiomeroak: Ispilu-irudi gainezarrezinak diren isomero
      konfigurazionalak. Karbonoak lau ordezkatzaile desberdin dituenean bi
      enantiomero ager daitezke.
                    [757_662_koo_liburua_html_59d42f18.gif]
    * Diastereoisomeroak: Enantiomeroak ez diren estereoisomeroak.
                   [757_662_koo_liburua_html_m6dbc5f91.gif]


1.2.- Hiru dimentsioko molekulak irudikatzea
Karbonoaren egitura tetraedrikoa denez, konposatu organikoek hiru dimentsioko
egitura dute. Hori paperean adierazteko, zenbait irudikapen mota dago:
          o Marra lodien eta ebakien bitartez (perspektiban): sistema honetan,
            planoan (paperean) dauden ordezkatzaileak marra arrunten bitartez
            adierazten dira. Planoaren atzealderantz doazen loturak marra
            ebakien bitartez eta paperaren planoaren aurrealderantz
            zuzendutakoak marra lodien bitartez irudikatzen dira.
                    [757_662_koo_liburua_html_18e32e20.gif]
          o Fischer-en proiekzioa: karbono tetraedrikoa gurutze moduan
            irudikatzen da, karbonoa erdiko gunean kokatuz. Marra horizontalek
            begiralearengana zuzenduriko loturak adierazten dituzte, eta marra
            bertikalek, begiralearengandik urruntzen direnak. Kate karbonatua
            beti bertikalean kokatzen da karbono oxidatuena goian kokatzen da.
                    [757_662_koo_liburua_html_12c7e46d.gif]
          o Newman-en proiekzioa: Molekula C-C ardatz baten arabera begiratzen
            da; aurreko karbonoak atzekoa estaltzen du. Proiektatutako bi
            karbonoak bereizteko, aurrekoa puntu bat balitz bezala adierazten
            da, eta atzekoa, zirkulu bat balitz bezala.
                    [757_662_koo_liburua_html_184490c1.gif]
Hala ere, informatika garatu ahala, eredu berriak agertuz doaz konposatu
organikoen hiru dimentsioko egitura irudikatzeko. Ondorengo eskeman, alaninaren
egitura adierazten duten eredu erabilienak adierazten dira.
                   [757_662_koo_liburua_html_m5939e9e9.gif]


2.- ISOMERO KONFIGURAZIONALAK.
2.1.- Kiraltasuna eta molekulen simetria
Aipatu dugun moduan, enantiomeroak ispilu-irudi gainezarrezinak diren bi
konposatu dira. Konposatu batek enantiomero bat duenean, konposatua kirala dela
esaten da. Definizio hori askoz zabalagoa da. Izan ere, edozein gauza eta
beraren ispilu-irudi gainezarrezinak badira, kirala dela esaten da. Eskuak,
adibidez, ispilu-irudi gainezarrezinak dira, beraz, eskuak kiralak dira.
Molekula organikoetan, definizio hori aplika daiteke, eta propietate hori
betetzen duten molekulak kiralak dira.
Zein baldintza bete behar ditu molekula batek kirala izateko? Molekularen
simetria eta kiraltasuna erlazionatuta daude. Izan ere, molekula kiralek ez
dute simetria elementurik, eta, beraz, molekula batek simetria-elementuren bat
badu, hala nola, simetria planoa edo inbertsio zentroa, ez da kirala izango.
Hori betetzen da karbono tetraedrikoan lau ordezkatzaile ezberdin daudenean.
Kasu horretan, esaten dakarbono estereogenikoa edo zentro estereogenikoadugula.
                   [757_662_koo_liburua_html_m44952395.gif]
2.1.1.- Enantiomeroen ezaugarriak. Aktibitate optikoa
Konposatu kirala dugunean, bi enantiomero era daitezke. Enantiomeroen ezaugarri
fisiko guztiak (irakite-puntua, urtze-puntua, polaritatea, disolbagarritasuna,
infragorri espektroa, eta abar) berdinak dira. Beraz, oso zaila da bi
enantiomeroak bereiztea. Izan ere, ezberdintasun bakarra argi polarizatuaren
aurrean duten portaeran datza. Argi arrunta eremu elektromagnetikoan oszilatzen
duen uhin batez osatuta dago, eta hedatze-norabidearekiko plano perpendikular
posible guztietan oszilatzen du uhin horrek, baina, argi polarizatuaren kasuan,
oszilazioa plano bakar batean gertatzen da.
                    [757_662_koo_liburua_html_595eef3d.gif]
Konposatu kiral puru batean zehar polarizatutako argia pasarazten badugu,
argiaren planoak norabide batera biratzen du (ezkerretara edo eskuinera),
magnitude jakin batez. Fenomeno horri aktibitate optikoaderitzo. Ondorengo
irudian aktibitate optikoa neurtzeko erabiltzen den tresnaren (polarimetroaren)
oinarria adierazten da.
                    [757_662_koo_liburua_html_2f4187d6.gif]
Frekuentzia jakin bateko argia lortzeko, sodiozko lanpara (=540nm) kokatzen
da. Lanpara horrek polarizatu gabeko argia igortzen du eta nicol prisma izeneko
materialetik pasarazten da. Nicol prisma horrek argia absorbatzen du, eta plano
batean oszilatzen duen argi polarizatuari bakarrik uzten dio pasatzen. Ondoren
konposatu kirala disolbaturik dagoen zelula batetik pasatzen da, argi
polarizatu hori. Hala, argi polarizatuaren oszilazio-planoa angelu zehatz
batean () desbideratzen da. Analizatzaile baten bidez neurtzen da angelu hori.
Neurtutako angelu horri errotazio optikoaderitzo.
Neurtutako  angelua hainbat elementuren mendekoa da, besteak beste: laginaren
kontzentrazioa, lagin-hodiaren luzera, argiaren uhin-luzera, disolbatzailea,
tenperatura eta abar. Balio konstantea erabiltzearren, errotazio
espezifikoadefinitzen da.
       ____________________________________________
      |_____________[]tºC=/_(1_x_c)______|
t(ºC) = tenperatura, ºC-tan
 = argiaren uhin-luzera. Sodioaren argia denez, D ikurra erabiltzen da.
 = polarimetroan neurtutako angelua, gradutan.
l = lagin-hodiaren luzera, dm-tan.
c = laginaren disoluzioaren kontzentrazioa, g/mL-tan.
Errotazio espezifikoa edozein molekula kiralaren ezaugarria da.
                    [757_662_koo_liburua_html_47d29b4f.gif]
Errotazio espezifikoaren zeinua positiboa edo negatiboa izaten da. Zeinu horrek
adierazten du argi polarizatua norantz desbideratzen den. Planoa ezkerrerantz
desbideratzen bada, errotazio espezifikoa (-) zeinuaz adierazten da, eta esaten
da konposatua lebogiroa dela. Konposatuak argi polarizatua eskuinalderantz
desbideratzen badu, (+) zeinuaz adierazten da eta dextrogiroadela esaten da.
Kiraltasuna nomenklaturan ere adierazten da eta izenaren aurrean (-)- edo (+)-
zeinua idazten da. Era berean, d eta l hitzak dextrogiroa edo lebogiroa
adierazteko erabil daitezke.
Bi enantiomeroen ezugarri garrantzitsua zera da: errotazio espezifiko bera
baina zeinu kontrakoa dutela. Hau da, konposatu kiral puru batek argi
polarizatuaren planoa angelu zehatz batean desbideratzen badu, beraren
enantiomeroak (beraren ispilu-irudiak), magnitude berean baina kontrako
noranzkoan desbideratuko du argi polarizatuaren planoa.
                   [757_662_koo_liburua_html_m1ef24c55.gif]
Bi enantiomeroen nahaste ekimolekularrak ez du argi polarizatuaren planoa
desbideratzen, nahiz eta enantiomero bakoitza optikoki aktiboa izan. Nahaste
horiei nahaste errazemikoak deritze. Enantiomeroen ezaugarri fisiko guztiak,
aktibitate optikoa izan ezik, berdinak direnez, oso zaila da enantiomeroak
bereiztea. Nahaste errazemikoa dugula adierazteko, izenaren aurrean (±)-
zeinuak edo (dl)- ikurrak jartzen dira.
Bestalde, nahiz eta ezaugarri fisikoak berdinak izan, naturan eta sistema
biologikoetan, enantiomeroek eragin eta aktibitate desberdinak izan ditzakete.
Izan ere, naturan, konposatu kiralak enantiomero bakar eran agertzen dira
gehienetan. Proteinak osatzen dituzten aminoazidoak, adibidez, (l) isomeroak
dira, azukreak (d) isomeroak, eta abar.
                   [757_662_koo_liburua_html_m2c5883a9.gif]




2.2.-Zentro estereogenikoak izendatzeko ereduak
Aurreko atalean aipatutako errotazio espezifikoak ez digu hiru dimentsiotako
konposatuaren egiturari buruzko informaziorik ematen. Beraz, konposatu baten
izena emanda, beraren hiru dimentsiotako egitura ezagutzeko aukera ematen duen
sistema behar da. Enantiomeroak izendatzeko, bi sistema dago. Horietan, zentro
estereogenikoen konfigurazio absolutua adierazten da, hau da, karbonoen
ordezkatzaileen hiru dimentsioko antolamendua.
2.2.1.- D/L hitzarmena.
D/L hitzarmenean, Fischer proiekzioa erabiltzen da. Konposatu kiralaren zentro
estereogenikoa oinarri moduan hartuta, dagokion Fischer proiekzioa marrazten
da. Horizontalean kokatzen diren ordezkatzaileak zenbaki atomikoaren arabera
sailkatzen dira, eta, lehentasuna duen ordezkatzailea eskuinean geratzen bada,
D- ikurra jartzen zaio, eta, ezkerrean geratzen bada, berriz, L- ikurra. Ikur
horiek ez dute zerikusirik errotazio espezifikoaren ikurrari dagozkion l- eta
d- (lebogiro eta dextrogiro) ikurrekin, nahiz eta batzuetan ikur horiek bat
datozen. L-glizeraldehidoa, adibidez, lebogiroa da, eta D-glizeraldehidoa,
dextrogiroa.
                    [757_662_koo_liburua_html_5d73a637.gif]


2.2.2.- Cahn-Ingold-Prelog (CIP) hitzarmena.
Hitzarmen horren arabera, zentro estereogenikoaren ordezkatzaileak zenbaki
atomikoaren arabera sailkatzen dira, zenbaki atomiko handieneko atomoak
lehentasuna du. Jarraian, molekularen proiekzioa marrazten da, lehentasun
txikieneko atomoa ahalik eta urrunen kokatuz. Ondoren, 1. taldetik abiatuz 3.
taldera doan gezi zirkularra marrazten da 2. taldetik pasatuz. Geziaren
noranzkoa erloju-orratzena bada, R hizkia ematen zaio molekulari; erloju-
orratzen kontra badoa, berriz, S hizkia egokitzen zaio.
                    [757_662_koo_liburua_html_252cad63.gif]
Adibidean aztertutako konposatu organiko konplexuagoetan lehentasuna ezartzeko,
honako arau hauei jarraitzen zaie:
1.- Zenbaki atomikoa.
2.- Zenbaki atomikoa berdina bada, pisu atomikoa aztertzen da (D > H).
                   [757_662_koo_liburua_html_m31ac99c3.gif]
3.- Karbono estereogenikoari lotutako atomoak berdinak badira haiei lotutako
atomoak kontuan hartzen dira. Ordezkatzaileen artean desberdintasunik ez
badago, hurrengo atomoak aztertu behar dira.
                    [757_662_koo_liburua_html_2f4514c9.gif]
4.- Lotura bikoitza atomoen arteko bi lotura sinpletzat hartzen da eta lotura
hirukoitza, berriz, hiru lotura sinpletzat.
                    [757_662_koo_liburua_html_263e44af.gif]

5.- Konstituzio bera baina konfigurazio desberdina duten ordezkatzaileen
kasuan, cis alkenoak du lehentasuna transalkenoaren aurrean, eta R
estereozentroa, S zentroaren aurrean.

CIP hitzarmena aplikatzeko, Fischer proiekzioa ere erabil daiteke honako
irizpide hauei jarraituz:
1.- Konposatuaren Fischer proiekzio zuzena marraztu behar da.
2.- Ordezkatzaileak lehentasunaren arabera sailkatu behar dira.
3.- Lehentasun txikieneko ordezkatzailea bertikalean kokatu behar da. Hori
egiteko, ordezkatzaileak elkarren artean truka daitezke.
                    [757_662_koo_liburua_html_52b95cd1.gif]
5.- 1  2  3 gezia marraztu eta erloju-orratzen noranzkoan badoa, R
konfigurazio absolutua izango dugu, eta alderantziz bada, S konfigurazioa.


2.3.- Bi zentro estereogeniko dauzkaten konposatuak.
Bi zentro estereogeniko dituzten molekulak aztertzeko, 2,3-dikloropentanoa
hartuko dugu eredutzat.
2,3-Dikloropentanoak bi zentro estereogeniko dituenez, lau isomero ager
daitezke horietako bakoitzaren konfigurazioa aldatuz. Adibide horretan, A eta B
isomeroak enantiomero-bikoteak dira; gauza bera esan dezakegu C eta D isomeroei
dagokionez. Bestalde, A eta C edo A eta D ispilu-irudia ez diren isomero
konfigurazionalak dira, hau da, diastereoisomeroak. Gauza bera gertatzen da B
eta C edo B eta D isomeroen artean.
                    [757_662_koo_liburua_html_47880f5b.gif]
Erlazio horiek hobeto ikusteko, isomero bakoitzak dituen zentro estereogenikoen
konfigurazio absolutuak konpara daitezke:
                   [757_662_koo_liburua_html_m206daa1a.gif]
Bi zentro estereogeniko duten konposatuetan, zentro bakar baten konfigurazioan
desberdintzen diren isomero konfigurazionalak epimeroakdeitzen dira.


2.3.2.- eritro/treo hitzarmena
Hitzarmen hori aplikatzeko, normalean, Fischer proiekzioak erabiltzen dira.
                   [757_662_koo_liburua_html_m5df80fea.gif]
Eritro/treo hitzarmenaren arabera molekula batzuen konfigurazio
erlatiboaadierazten da. Fischer proiekzioan, zentro estereogenikoei dagokien
lehentasun handieneko bi taldeak kate hidrokarbonatuaren alde berean kokatzen
direnean, eritro isomeroa dela esaten da, eta, kontrako aldean kokatzen
direnean, treo isomeroa. Hitzarmen horrek konfigurazio erlatiboa adierazten du
eta ez konfigurazio absolutua, hau da, taldeen arteko kokapen espazial
erlatiboa (bata bestearen aurrean) baina ez kokapen absolutua (hiru dimentsioko
espazioan kokatzen diren leku finkoa). Beraz, hitzarmenaren arabera, A eta
Benantiomero-bikotea treo isomeroa da eta C eta Denantiomero-bikotea eritro
isomeroa.


2.3.3.- meso konposatuak.
Bi zentro estereogeniko direnean eta bien ordezkatzaileak berdinak direnean,
meso konposatua agertzen da. Hori aztertzeko, 2,3-butanodiolaren kasua
erabiliko dugu eredu gisa.
                    [757_662_koo_liburua_html_3724b9a0.gif]
Kasu horretan, A eta B enantiomeroak dira, baina C eta D egitura
gainezargarriak dira. Beraz, guztira, hiru isomero daude, A, B eta C. C
konposatuak simetria-plano bat dauka; beraz, ez da kirala, nahiz eta bi zentro
estereogeniko eduki. Isomero horri meso isomeroa deitzen zaio.
Edozein konposaturen isomero konfigurazionalen gehieneko kopurua 2n da, non n
zentro estereogenikoen kopurua baita.


3.- ISOMERO GEOMETRIKOAK.
Alkenoen kasuan, C=C lotura bikoitzaren inguruko biraketa debekatuta dagoenez,
isomero geometrikoak izeneko isomeroak agertzen dira. Horiek, isomero
konfigurazionalak dira, eta, ispilu-irudi gainezarrezinak ez direnez,
diastereoisomeroak dira.
                    [757_662_koo_liburua_html_43612c83.gif]




3.1.-E/Zetacis/transhitzarmena
Isomero geometrikoak izendatzeko, E/Z eta cis/trans hitzarmena erabiltzen da.
C=C lotura bikoitzaren bi karbonoetan bi ordezkatzaile berdinak daudenean cis/
trans hitzarmena aplika daiteke. Ordezkatzaile horiek alde berean daudenean
cis- isomeroa dugu, eta, kontrako aldean daudenean,berriz, trans-isomeroa.
                   [757_662_koo_liburua_html_m29d870dc.gif]
C=C loturaren bi alboetan ordezkatzaile ezberdinak daudenean ezin da hitzarmen
hori aplikatu. Kasu horietan, E/Z hitzarmena erabiltzen da. Hitzarmen horren
arabera, C=C loturan parte hartzen duten karbonoen ordezkatzaileak
lehentasunaren arabera sailkatzen dira CIP arauari jarraituz. Beraz, lehentasun
handieneko bi ordezkatzaileak lotura bikoitzaren alde berean kokatzen direnean,
Z isomeroa dugula esaten da (Z: “zusammen”, alemanieraz: elkarrekin) eta
kontrako aldean daudenean E isomeroa (E: “entgegen”, kontrakoa).
                   [757_662_koo_liburua_html_m357776fc.gif]
4.- ZENBAIT KONPOSATU ZIKLIKOREN ISOMERIA.
Jarraian, zenbait sistema ziklikoren egoera aztertuko dugu, isomeria
konfigurazionalaren ikuspuntutik.
4.1.- Ziklohexanoa
a) 1,4-diordezkatua: Kasu horretan, simetria-plano bat dago molekulan eta
konposatua ez da kirala. Syn edo anti konfigurazio erlatiboa duten bi
diastereoisomero bakarrik ager daitezke. Kasu horretan, cis/trans hitzarmena
ere erabil daiteke.
                   [757_662_koo_liburua_html_m704f4bb9.gif]
b) 1,3-diordezkatua: Kasu horretan, bi egoera aztertu behar dira;
ordezkatzaileak berdinak direnean edo desberdinak direnean.
                    [757_662_koo_liburua_html_29f0eda7.gif]


5.- NAHASTE ERRAZEMIKOAK BEREIZTEA
Nahaste errazemikoa osatzen duten enantiomeroak banatzea oso zaila da ezaugarri
fisiko eta kimiko guztiak, errotazio optikoa izan ezik, berdinak direlako.
Diasteroisomeroen ezaugarri fisikoak, ordea, ez dira berdinak eta ohiko
metodoak erabil daitezke diastereoisomeroak bereizteko.
Adibide moduan, azido tartarikoaren isomero bakoitzaren ezaugarriak adierazten
dira:
 _____________________________________________________________________________
|                   |       []D20      |  Urtze-puntua   |   Dentsitatea   |
|___________________|_____________________|______(ºC)______|_____(g/mL)______|
|(2R,3R)-(+)________|_______+_12.0________|_____168-170_____|_____1.7598______|
|(2S,3S)-(-)________|_______-_12.0________|_____168-170_____|_____1.7598______|
|(2R,3S)-(meso)_____|__________0__________|_____146-148_____|_____1.6666______|
|Nahaste_errazemikoa|__________0__________|_______205_______|______1.788______|


Hala ere, nahaste errazemiko batetik hasita enantiomero puruak isolatzeko,
badago zenbait metodo. Isolatze-prozesu horri bereiztea edoerresoluzioa
deritzo.
Erresoluzioa egiteko prozesu gehienek diastereoisomero bihurtzen dituzte
enantiomeroak. XR eta XS enantiomero bikotez osatutako nahaste errazemiko
batetik hasita. YR erreaktibo kiralarekin, adibidez, erreakzionarazten da
enantiomerikoki puruak diren produktuak lortzeko. Hala, enantiomero bikotea
diastereoisomero bikote bihurtzen da (XR-YR eta XS-YR). Diasterereoisomeroen
ezaugarri fisiko-kimikoak desberdinak direnez, horiek bereiz daitezke, eta,
banatuta ditugularik, XR eta XS enantiomero puruak lortzen dira.
                    [757_662_koo_liburua_html_68406241.gif]


Lortutako produktuaren purutasun optikoa kalkulatzeko, honako adierazpen hau
erabiltzen da:
                   [757_662_koo_liburua_html_m21e6f8cb.gif]
Horrek adierazten du enantiomero bat dugunean beste enantiomeroaz zein
mailaraino kutsatuta dagoen.
Enantiomeria-gaindikin kontzeptua ere horrekin erlazionatuta dago. Horrek
adierazten du, enantiomeroen nahaste batean enantiomero batek beste
enantiomeroarekiko duen gaindikina.
                    [757_662_koo_liburua_html_32073883.gif]






                                    5. GAIA


****** ERREAKZIO ORGANIKOAK ******


1.- Erreakzio organiko motak.
2.- Erreakzioen mekanismoak.
2.1.- Loturen apurketa motak
2.2.- Erreakzio organikoen mekanismoak.
2.3.- Erreakzio organikoen eskakizun termodinamikoak eta zinetikoak.

































1.- ERREAKZIO ORGANIKO MOTAK
Erreakzio batean zenbait produktu elkarrekin erreakzionatu ondoren, beste
zenbait konposatu desberdin eratzen dira. Abiapuntu moduan erabiltzen diren
produktuak hasierako konposatuakedo erreakzionatzaileakdeitzen dira eta lortzen
diren produktuak, erreakzio-produktuak edo emaitzak.
                    [757_662_koo_liburua_html_2d7dfd59.gif]
Erreakzio organikoak honela sailka daitezke:
a) Adizio-erreakzioa: Bi konposatu elkartzen dira beste konposatu bat emateko.
                   [757_662_koo_liburua_html_m3ca2932a.gif]
b) Eliminazio-erreakzioa: Konposatu bat bitan banatzen da.
                    [757_662_koo_liburua_html_7b009b30.gif]
c) Ordezkapen-erreakzioa: Bi erreaktibo berrantolatzen dira beste bi produktu
emateko.
                    [757_662_koo_liburua_html_m7b41c1a.gif]
d) Zatiketa edo berrantolaketa: Konposatu baten barnean, atomoen eta loturen
berrantolaketa gertatzen da hasierako konposatuaren isomeroa den konposatu
desberdina emateko.
                   [757_662_koo_liburua_html_m270347b3.gif]


2.- ERREAKZIOEN MEKANISMOAK.
Erreakzio organikoak ez dira bat-batean gertatzen, prozesu batean zehar baizik.
Prozesu horretan, erreaktiboak elkarrengana hurbiltzen dira; lotura batzuk
apurtzen hasi eta beste batzuk eratzen hasten dira. Erreakzioa gertatzen den
prozesuaren deskribapen zehatzari mekanismoaderitzo. Mekanismoak honako hau
jakinarazten digu: apurtzen eta eratzen diren loturak; erreakzio-ordenaren
informazioa; zenbat etapatan gertatzen den; zein den etapa bakoitzaren abiadura
erlatiboa; zer nolako bitartekariak eratzen diren, eta horrekin erlazionaturiko
informazioa ematen digu. Erreakzio bakoitza mekanismo baten bidez gertatzen da.
Beraz, mekanismoa ezagututa, erreakzioaren produktuak aurresan ditzakegu.
Edozein erreakzio organiko loturak apurtzean eta eratzean oinarritzen da,
hasierako produktuetan zenbait lotura apurtzen eta produktuetan beste zenbait
eratzen baitira. Konposatu organikoetan dauden lotura gehienak kobalenteak
dira. Lotura mota hori apurtzeko bi modu dago:
   1. Modu simetrikoa: Apurketaren ondorioz eratzen diren zati bietan elektroi
      bana geratzen da. Apurketa homolitikoaderitzo apurketa horri eta
      erradikal askeak sortzen dira.
   2. Modu asimetrikoan: Apurketaren ondorioz loturaren bi elektroiak zati
      berean geratzen dira. Apurketa heterolitikoaderitzo apurketa horri.
      Elektroi bikotea zati batean geratzen denez, karga negatiboa sortzen da,
      eta, bestean, orbital hutsa geratzen denez, katioia eratzen da.
Erreakzio organikoak honako hiru mekanismo hauen bidez gerta daitezke:
a) Erreakzio erradikalarioak: Erreakzio horietan, loturak homolitikoki apurtzen
dira, eta, beraz, erreakzioaren bitartekariak erradikal askeak dira.
                   [757_662_koo_liburua_html_m4b6bce73.gif]
b) Erreakzio polarrak: Erreakzio horietan, loturak heterolitikoki apurtzen
dira, eta, beraz, erreakzioaren bitartekariak ioiak edo karga-banaketa duten
espezieak dira.
                    [757_662_koo_liburua_html_627319cf.gif]
Erreakzio mota horretan sortzen diren kargatutako espeziei nukleozalea eta
elektroizalea deitzen zaie. Elektroi bikotea ematen duen espezieari
nukleozaleaderitzo eta elektroi-bikotea hartzeko joera duen espezieari,
elektroizalea.
                    [757_662_koo_liburua_html_22397e43.gif]
c) Erreakzio periziklikoak: Erreakzio horietan, elektroien berrantolatu egiten
dira, eta, hor, lotura batzuk desagertzen dira eta besteak agertu.
                    [757_662_koo_liburua_html_4cce3984.gif]
2.3.- Erreakzio organikoen eskakizun termodinamikoak eta zinetikoak.
Erreakzioak teorikoki aztertzeko termodinamika eta zinetika kimikoa aztertu
behar dira. Termodinamikaren ikuspuntutik, erreakzio batean erreaktiboetatik
produktuetara ailegatzeko trantsizio-egoeratik pasatu behar da. Trantsizio-
egoera erreaktiboaren eta produktuen artean dagoen energia oso altuko egoera
da.
                   [757_662_koo_liburua_html_m7b564e3b.gif]
Trantsizio-egoeran elkartzen diren molekulen kopuruari molekulartasunaderitzo.
Beraz, erreakzioaren bilakaera, energiaren arabera sailkatuz, ondorengo egoeran
ager dakiguke.
                    [757_662_koo_liburua_html_63e6065c.gif]
[757_662_koo_liburua_html_m77e314e6.gif]Trantsizio-egoerari dagokion egitura
kimikoari konplexu aktibatua deitzen zaio. Horra heltzeko gainditu behar den
energiari aktibazio energiaderitzo, eta erreakzioaren abiadurarekin -hau da,
zinetikarekin- erlazionatuta dago. Aktibazio-energia zenbat eta baxuagoa izan,
erreakzioa arinago gertatuko da. Beraz, termodinamikak esaten digu erreakzioa
posiblea den ala ez eta zinetikak, berriz, erreakzioaren abiadurari buruzko
informazioa ematen digu. Gainditu beharreko aktibazio-energia gutxitzeko,
katalizatzaileak erabiltzen dira. Horiek erabiltzean, azkartu egiten da
erreakzioaren abiadura.




                                    6. GAIA


****** ALKANOAK ******


1.- Alkanoen sailkapena.
2.- Ezaugarri fisikoak.
3.- Alkanoen analisi konformazionala.
3.1.- Alkano aziklikoen analisi konformazionala.
3.1.1.- Etanoaren analisi konformazionala
3.1.2.- Butanoaren analisi konformazionala
3.2.- Zikloalkanoen analisi konformazionala.
3.2.1.- Ziklohexanoaren analisi konformazionala
3.2.2.- Beste alkano ziklikoen analisi konformazionala.
4.- Erreaktibotasuna.
4.1.- Alkanoen halogenazio erradikalarioa
4.1.1.- Erradikal askeen egitura eta egonkortasun erlatiboa
4.1.2.- Erreakzioaren selektibitatea.
4.1.3.- Halogenazioa egiteko beste zenbait erreaktibo.
4.1.4.- Alkano ziklikoen halogenazioa.
4.2.- Alkanoen errekuntza
4.3.- Alkanoen pirolisia: Cracking prozesua.
4.4.- Alkanoen deshidrogenazioa
5.- Alkanoen lorbideak

















1.- ALKANOEN SAILKAPENA
Alkanoak, karbonoz eta hidrogenoz osaturiko konposatu organikoak dira, non
karbono atomoak C-C lotura bakunen bidez lotuta baitaude. Bi multzotan sailka
ditzakegu:
a) Kate irekiko alkanoak edo alkano alifatikoak: Kate karbonatu aziklikoa
daukate. Formula molekularra CnH2n+2 da. Bi motakoak izan daitezke:
- Linealak: Kate karbonatu lineala dutenak.
                   [757_662_koo_liburua_html_m2e1b8170.gif]
- Adarkatuak: Kate karbonatu adarkatua dutenak.
                    [757_662_koo_liburua_html_mb687ec1.gif]
b) Alkano ziklikoak edo zikloalkanoak.
- Monoziklikoak: Formula molekularra CnH2n da.
                   [757_662_koo_liburua_html_m1dfdce6e.gif]
- Poliziklikoak: Egituran ziklo bat baino gehiago dago.
                    [757_662_koo_liburua_html_786ff2e7.gif]
- Espiranikoak: Karbono batek eta bakarrik karbono horrek bi ziklotan hartzen
du parte.
                   [757_662_koo_liburua_html_m1ba8ddf4.gif]


2.- ALKANOEN EZAUGARRI FISIKOAK.
Alkanoak konposatu apolarrak dira; beraz, disolbatzaile apolarretan edo
polaritate gutxiko disolbatzaileetan disolbatzen dira. Ondorioz, ez dira uretan
disolbatzen. Dentsitateari dagokionez, urak baino dentsitate txikiago dute
alkanoek.
Serie homologoaren barruan katea handitu ahala, urtze-puntuak eta irakite-
puntuak handituz doaz, pisu molekularra handitzean Van der Waals indarrak
garrantzitsuagoak direlako. Izan ere, metanoa, etanoa, propanoa eta butanoa
gasak dira inguru tenperaturan eta beste guztiak, berriz, eikosanora (n=20)
heldu arte likidoak.
                    [757_662_koo_liburua_html_defafb4.gif]
Alkano adarkatuenetan, molekulen arteko kontaktua txikiago denez, van der Waals
indarrak ez dira hain garrantzitsuak; beraz, alkano adarkatuak karbono kopuru
bereko alkano linealak baino hegazkorragoak dira.
       ____________________________________________________________
      |_______(C5H12)________|___________Irakite-puntua____________|
      |n-pentanoa____________|________________36.1_________________|
      |2-Metilbutanoa________|________________29.9_________________|
      |2,2-Dimetilpropanoa___|_________________9.4_________________|


Era berean, zikloalkanoen irakite- eta urtze-puntuak alkano linealenak baino
altuagoak dira.
       ______________________________________________________________
      |_____________|_____Irakite-puntua_____|_____Urtze-Puntua______|
      |n-Pentanoa___|__________36.1__________|________-129.8_________|
      |Ziklopentanoa|__________44.3__________|_________-93.9_________|
      |n-Hexanoa____|__________68.7__________|_________-95.3_________|
      |Ziklohexanoa_|__________80.7__________|__________6.6__________|


3.- ALKANOEN ANALISI KONFORMAZIONALA
Alkanoetan C-C lotura sinplearen inguruko biraketa egitean, hiru dimentsioko
atomoen antolamendu berriak sortzen dira; hau da, konformazio ezberdinak
eratzen dira. Isomero konformazional horiek ezin dira bereizi, giro-
tenperaturan biraketa askearen ondorioz bata bestea bihurtzen delako.


3.1.- Alkano aziklikoen analisi konformazionala
3.1.1.- Etanoaren analisi konformazionala.
Etanoaren molekularen kasuan, 60º-ko biraketa eginez bi muga-konformazio
ateratzen dira. Txandakatua eta eklipsatua deitzen zaie horiei. Bi muga-
konformazio horien artean posible diren egitura kopurua infinitua da, eta
biraketa-angelua 0º eta 60º-en artean dago. Beste konformazio horiek zeharkako
konformazioak deitzen dira.
                    [757_662_koo_liburua_html_72e9e1b1.gif]
Konformazio txandakatuan, hidrogeno-atomoak ahalik eta urrunen kokatzen dira
bata bestetik. Konformazio eklipsatuan, berriz, hidrogenoak ahalik eta hurbilen
daude. Ondorioz, konformazio eklipsatuan, C-H loturen elektroien arteko
aldarapenak handiagoak direnez, bi konformazio horien energia ezberdina da.
Aldarapen indar horri bihurdura-tentsioa deritzo, eta konformazio eklipsatuetan
bakarrik agertzen da. Beraz, konformazio txandakatua eklipsatua baino
egonkorragoa da. Hala ere, konformazio horien arteko energia-aldea oso txikia
da (3 kcal/mol), eta, giro-tenperaturan, C-C loturaren inguruko biraketa
etengabe gertatzen ari da; ondorioz, konformazioek elkar bihurtzen dute.
Portaera hori kuantitatiboki adierazteko, etanoaren analisi konformazionala
aztertu behar da. Horretarako, konformazio bakoitzaren energia atomoen arteko
angelu diedroaren aurrean irudikatzen da.
                   [757_662_koo_liburua_html_m732f1db0.gif]


3.1.2.- Butanoaren analisi konformazionala
Kasu horretan, sei muga-konformazio desberdin daude; sei txandakatuak eta sei
eklipsatuak.
                    [757_662_koo_liburua_html_3385d0d7.gif]
Butanoaren kasuan, hiru konformazio txandakatu sortzen dira. Konformazio
sinklinaletan, metilo taldeek 60º-ko angelua osatzen dute; beren artean talde
horiek bolumena betetzen dutenez, gauche izeneko aldarapen-elkarrekintza dago
horien artean. Aldarapen esterikoa da elkarrekintza hori. Konformazio
antiperiplanarrean, berriz, elkarrekintza hori ez da agertzen, eta, ondorioz,
konformazio antiperiplanarra sinklinalak baino egonkorragoa da.
                   [757_662_koo_liburua_html_m1f5db693.gif]
Ondorengo taulan, konformazio horietan agertzen diren elkarrekintza guztiak eta
bakoitzari dagokion batezbesteko energia azaltzen da.
   ________________________________________________________________________
  |_____Elkarrekintza______|___Elkarrekintza_mota___|__Energia_(Kcal/mol)__|
  |____H-H_eklipsatuak_____|___Bihurdura-tentsioa___|_________1.0__________|
  |___H-CH3_eklipsatuak____|___Bihurdura-tentsioa___|_________1.4__________|
  |__CH3-CH3_eklipsatuak___|___Bihurdura-tentsioa___|_________2.5__________|
  |_____CH3-CH3_gauche_____|___Tentsio_esterikoa____|_________0.9__________|


3.2.- Alkano ziklikoen analisi konformazionala
Alkano ziklikoek ez dute hiru dimentsioko egitura laua. Sistema ziklikoetan,
beste tentsio edo aldarapen-indar berri bat sortzen da, sp3hibridazioari
dagokion 109º-ko angelua ez delako mantentzen. Hibridazioaren angelua ez
betetzeak tentsio angeluarradakar. Beraz, sistema ziklikoen analisi
konformazionala egiteko, tentsio angeluarra, bihurdura-tentsioa eta tentsio
esterikoak hartu behar dira kontuan.
3.2.1.- Ziklohexanoaren analisi konformazionala
Tentsio angeluarra dela eta, ziklohexanoa tolestu egiten da, eta, hala,
ziklohexanoaren bi muga-konformazio ditugu aulkiaeta txalupa.
                   [757_662_koo_liburua_html_m5fabff71.gif]
Aulki-konformazioan ez dago tentsio angeluarrik, ezta bihurdura-tentsiorik ere.
Txalupa-konformazioan, berriz, nahiz eta tentsio angeluarrik ez egon, badago
bihurdura-tentsiorik, konformazio eklipsatua delako. Beraz, aulkia-konformazioa
txalupa baino egonkorragoa da.
Bi konformazio horiek elkar bihurtzen dute, eta erdi aulkia izeneko konformazio
batetik pasatzen da.
                    [757_662_koo_liburua_html_11a6246a.gif]
Aulkia-konformazioan, C-H lotura mota bi daude. 6 C-H lotura molekularen
planoarekiko norabide perpendikularrean daude. Ardatz-loturak edo lotura
axialak deritze horiei. Gainontzeko 6 C-H loturak plano desberdinetan kokatuta
daude eta ekuatore-loturakedo lotura ekuatorialak deritze.
                    [757_662_koo_liburua_html_5df07b60.gif]
i) Ziklohexano monoordezkatuak:Metilziklohexanoaren analisi konformazionala
egiterakoan, bi aulki-konformazio agertzen dira. Bietako batek metilo taldea
ekuatore-loturan du, eta besteak, berriz, ardatz-lotura batean. Bi aulki-
konformazio horiek elkar bihurtzen dute, eta dagokion txalupa-konformaziotik
pasatzen da.
                   [757_662_koo_liburua_html_m7d511dfe.gif]
Bi aulki horien egonkortasun erlatiboa aztertzeko, kasu bakoitzean dauden
tentsioak aztertu behar dira. Newman proiekzioetan ikusten den moduan, metilo
axiala dugunean, gauche elkarrekintza agertzen da metilo taldearen eta
zikloaren metileno taldearen artean. Metilo hori ekuatore-loturan kokatzen
denean, berriz, ez da agertzen horrelako elkarrekintzarik.
Aipatutakoa beste ziklohexano ordezkatuen kasuetan aplika daiteke. Hala,
ordezkatzailea ekuatore-loturan duen aulkia da konformazio egonkorrena. Zenbat
eta ordezkatzailea handiagoa izan, orduan eta joera handiagoa izango du
ekuatorean kokatzeko.
                    [757_662_koo_liburua_html_1ae6b7ce.gif]

ii) Ziklohexano diordezkatuak:Konposatu horietan, monoordezkatuetan aipatutakoa
betetzen da. Salbuespen moduan, hidrogeno-loturen bidez egonkortzen diren
txalupa-konformazio bereziki egonkorrak ager daitezke.
                   [757_662_koo_liburua_html_m3344bcc7.gif]


3.2.2.- Beste alkano ziklikoen analisi konformazionala.
i) Ziklopropanoa:Z[757_662_koo_liburua_html_m53b2968c.gif]iklopropanoaren
hezurdura karbonatua laua da. Hori dela eta, C-C loturek tentsio angeluar
handia jasaten dute. Horretaz gain, hidrogeno-atomo guztiak eklipsaturik daude,
eta dagokion bihurdura-tentsioa agertu egiten da. Hori dela eta,
ziklopropanoaren C-C lotura oso errez apurtzen da, erabat erreaktiboa baita.
ii) Ziklobutanoa:Ziklobutanoaren egitura ez da laua. Molekula tolestu egiten da
tentsio angeluarrak leuntzeko.
                   [757_662_koo_liburua_html_m776fcb7b.gif]
iii) Ziklopentanoa:Kasu horretan, ez da tentsio angeluarra agertzen, baina,
egitura laua balitz, hidrogeno-atomo guztiak eklipsatuak egongo lirateke, eta,
hori saihesteko, tolestu egiten da.


                    [757_662_koo_liburua_html_a26e55d.gif]


4.- ALKANOEN ERREAKTIBITATEA
Alkano guztiek antzeko portaera kimikoa dute. Oro har, esan daiteke alkanoak ez
direla oso erreaktiboak, eta, lotura ez polarrak dutenez, ez dute erreakzio
polarrik ematen. Hori dela eta, ematen dituzten erreakzioak erradikalarioak
izaten dira. Jarraian, alkanoen erreakzio garrantzitsuenak aztertuko dira.
4.1.- Alkanoen halogenazio erradikararioa
Alkano batek haluro batekin erreakzionatzen duenean, dagokion alkil haluroa
ematen du. Erreakzioa gertatzeko argia edo tenperatura altuak (300ºC-tik gora)
behar dira.
                    [757_662_koo_liburua_html_5a491ae9.gif]
Mekanismoa erradikalarioa da eta hiru etapatan gauzatzen da:
1.- Hasiera: argiak edo beroak eraginda haluroan dagoen loturaren apurketa
homolitikoa gertatzen da. Hala, haluro erradikalak eratzen dira.
                    [757_662_koo_liburua_html_3bbf766e.gif]
2.- Hedapena: etapa horretan, bi erreakzio gertatu ondoren eratzen da
haloalkanoa.
                   [757_662_koo_liburua_html_m1842813e.gif]
3.- Bukaera: etapa horretan erradikalek elkarrekin erreakzionatzen dute.
                   [757_662_koo_liburua_html_m4645dc5a.gif]
Lehenengo pausoari dagokionez, erreakzioa endotermikoa da; horregatik,
beharrezkoa da argia edo beroa. Erradikalak eratuta, ondorengo pausoan,
etengabe eratzen dira erradikalak; beraz, erreakzioak ez du energia hori
berriro behar. Ondorioz, pauso horrek ez du erreakzioaren bilakaera
baldintzatuko.
 _____________________________________________________________________________
|_______________|____F2____|___Cl2____|________Br2________|________I2_________|
|___Hº_(X2)_|____37____|____58____|________46_________|________36_________|
Bigarren etapa da garrantzitsuena; horrek baldintzatuko du erreakzioaren
bilakaera. Etaparen entalpia osoa bi pausoren batuketa izango da, honako taula
honetan azaltzen den moduan:
 __________________________________________________________________________
|____________________|____F2_____|___Cl2____|___Br2____|________I2_________|
|X+_CH4__CH3|____-30____|____+2____|___+18____|________+34________|
|CH3+_X2__X_|____-73____|___-27____|___-25____|________-21________|
|CH4_+_X2__CH3X_+_|___-103____|___-25____|____-7____|________+13________|


Etaparen entalpia osoa aztertzean, ikus dezakegu iodazioaren kasuan erreakzio
ez dela espontaneoa. Beste halogenazioak, berriz, exotermikoak dira, beraz,
espontaneoak. Taulan ikus daitekeenez, halogenazio-erreakzioa gertatzen denean,
F2-a Cl2-a baino erreaktiboagoa da eta Cl2-a Br2-a baino erreaktiboagoa.
Erreakzioaren energia-diagrama honela adierazten da.
                   [757_662_koo_liburua_html_m48ea31df.gif]


4.1.1.- Erradikal askeen egitura eta egonkortasun erlatiboa
Erradikalek, parekatu gabeko elektroiak dituzten espezie kimikoak dira. Espezie
horiek bizitza laburra dute, eta, beraz, ezin daitezke isolatu.
Egiturari dagokionez, erradikalek sp2 hibridazioa dute. Parekatu gabeko
elektroia hibridatu gabeko pz orbitalean kokatzen da.
                    [757_662_koo_liburua_html_709affde.gif]


Erradikalak zenbat eta ordezkatuagoak izan, egonkorragoak izango dira,
elektroi-emaileak diren alkil taldeek hutsune elektronikoa konpentsatzen
dutelako.
4.1.2.- Erreakzioaren selektibitatea
Metanoa ez den beste alkanoetan, selektibitatea aztertu beharko da era
daitezkeen produktuak aurresateko.
Propanoaren klorazioan, adibidez, bi erradikal era daitezke; beraz, kloroa
sartzeko bi posizio ditugu, eta 1-kloropropanoa eta 2-kloropropanoa era
daitezke. Bi produktu horiek leku-isomeroak edo erregioisomeroak dira. Isomero
horien arteko proportzio teorikoak 3: 1 izan behar luke. Baina, esperimentalki,
erreakzioa 25º-tan egitean, lortutako produktuen nahasteak 43:57 proportzioa
ematen du; hau da, kloro atomoa erdiko karbonoan duena da produktu nagusia.
Erreakzioa tenperatura altuetan (600ºC) eginez, erreaktibotasun teorikoa (3:1)
lortzen da, eta isomero nagusia 1-kloropropanoa izango da. Ondorioz, karbono
sekundarioak karbono primarioarekiko duen erreaktibotasuna 4:1 da. Hau da,
klorazio-erreakzioa egitean, karbono sekundarioak karbono primarioak baino 4
aldiz azkarrago erreakzionatuko du.
                   [757_662_koo_liburua_html_m7568712a.gif]
2-metilpropanoaren klorazioaren kasurako aplikatuz, frogatzen da karbono
tertziarioek primarioek baino 5 aldiz azkarrago erreakzionatzen dutela. Beraz,
karbonoen erreaktibotasun erlatiboa, 25º-tan, honako hau da klorazio-
erreakzioan:
       ____________________________________________________
      |_________1arioa:_2arioa:_3arioa=_1_:_4_:_5__________|


Ikusten den moduan, erreakzioa erregioselektiboa da, halogenazioa karbono
ordezkatuenean gertatzen baita. Erreakzio horretan, selektibitatea gutxitzen da
tenperatura handituz.
Ondorengo taulan ikusten den moduan, halogenazio-erreakzio guztietan,
erreaktibotasun erlatiboak ez dira berdinak.
       ______________________________________________________________________
      |_________________|___RCH2-H___|______R2CH-H_______|_______R3C-H_______|
      |F2_(25ºC,_gasa)_|_____1______|________1.2________|________1.4________|
      |Cl2_(25ºC,_gasa)|_____1______|_________4_________|_________5_________|
      |Br2_(150ºC,_gasa|_____1______|_________5_________|_______1700________|


Halogeno guztien artean, kloroa da industria-arloan erabiliena, selektibitate
ertaineko erreaktibo oso merkea delako.
4.1.3.- Halogenazioa eragiteko beste zenbait erreaktibo.
Halogenoak (X2) ez ezik, beste erreaktibo batzuk erabiltzen dira halogenazio
erradikalarioa egiteko.
a) Sulfonil kloruroa: erreaktibo hori hasarazle erradikalarioa batekin batera
erabiltzen da klorazio erreakzioak egiteko.
                    [757_662_koo_liburua_html_4d73ed97.gif]
b) N-klorosukzinimida edo N-bromosukzinimida: bi erreaktibo horiek klorazioa
edo bromazioa egiteko erabiltzen dira, hurrenez hurren. Horiek ere, hasarazle
erradikalario baten beharra dute.
                    [757_662_koo_liburua_html_2945c434.gif]
Honako hauek dira hasarazle erradikalario erabilienak; peroxidoak, perazidoak
eta azodiisobutironitriloa (AIBN).
                    [757_662_koo_liburua_html_189bb596.gif]
4.1.4.- Alkano ziklikoen halogenazioa.
Alkano ziklikoek aziklikoek duten portaera bera dute halogenazio erreakzioaren
aurrean. Ziklopropanoa eta ziklobutanoa dira salbuespenak. Horiek, tentsio
angeluarra jasaten dutenez, irekitzeko joera dute, eta, hala, eratorri
dihalogenatua eratzen da.
                    [757_662_koo_liburua_html_me22729e.gif]


4.2.- Alkanoen errekuntza
Alkanoek oxigenoarekin erreakzionatzen dute karbono dioxidoa, ura eta beroa
emateko. Erreakzio horretaz baliatuz, erregai gisa erabil daitezke alkanoak.
                   [757_662_koo_liburua_html_m2b699f5f.gif]


4.3.- Alkanoen pirolisia: Cracking prozesua.
Alkanoak tenperatura altuetan eta oxigeno gabeko erreakzio-ingurunean
tratatzean datza. Hala, C-C eta C-H loturak homolitikoki apurtzen dira, eta
eratutako erradikal askeak elkarrekin konbinatzen dira beste alkano batzuk
eratzeko. Erreakzioa hori, batez ere, petrolioaren industrian erabiltzen da
pisu molekular handiko alkanoak alkano txikiak bihurtzeko.
                   [757_662_koo_liburua_html_m4f30bb2d.gif]
4.4.- Alkanoen deshidrogenazioa
Alkanoek, deshidrogenazio-erreakzioa ematen dute platino edo paladio
katalizatzaileen aurrean berotuz. Oxigeno gabeko atmosferapean gertatzen den
erreakzio horretan, alkenoak eratzen dira.
                    [757_662_koo_liburua_html_33535214.gif]


5.- ALKANOEN LORBIDEAK
5.1.- Alkenoen hidrogenazioa.
Alkenoek hidrogenoarekin erreakzionatzen dute katalizatzaile baten aurrean,
dagokion alkanoa emateko.
                   [757_662_koo_liburua_html_m69ef3317.gif]
5.2.- Petrolioa.
Hidrokarburoak lortzeko iturri nagusia petrolioa da. Petrolio gordina
hidrokarburo askoren nahasketa konplexua da, eta, destilazioaren bidez,
frakzioetan banatzen da. Produktuen nahaste konplexuak dira frakzio horiek,
eta, konposatu puruak lortzeko, banatze-teknikak erabili behar dira. Hala ere,
frakzio garrantzitsuenak, erregai gisa erabiltzen dira.


 _____________________________________________________________________________
|   Frakzioa    |Irakite-puntua|C atomo kopurua| Kantitatea |    Erabilera    |
|_______________|___(ºC-tan)__|_______________|__(%_vol.)__|_________________|
|Gas arinak     |              |               |            |                 |
|(metanoa,      |     < 30     |      1-4      |    1-2     |Erregaia         |
|etanoa,        |              |               |            |Alkenoak lortzeko|
|propanoa)______|______________|_______________|____________|_________________|
|Petrolio-eterra|____30-70_____|______5-7______|___10-15____|Disolbatzaileak__|
|Gasolina_______|____60-200____|_____7-12______|___10-15____|Erregaia_________|
|Kerosenoa______|___200-300____|_____12-18_____|____5-20____|Erregaia_________|
|Gasolioa_______|___300-400____|_____16-20_____|___10-40____|Erregaia_________|
|               |              |               |            |Olio             |
|Hondakinak     |     >400     |      >20      |   10-70    |lubrifikatzaileak|
|               |              |               |            |Parafina         |
|_______________|______________|_______________|____________|asfaltoa_________|






                                    7. GAIA


****** ALKENOAK ******


1.- Alkenoen ezaugarriak
1.1.- Funtzio-taldearen ezaugarriak
1.1.1.- Alkenoen egonkortasun erlatiboa.
1.2.- Alkenoen ezaugarri fisikoak.
2.- Alkenoen erreaktibotasuna.
2.1.- Hidrogenazio katalitikoa
2.2.- Adizio elektroizaleak
2.2.1.- Halogenoen adizioa
2.2.2.- Hidrogeno haluroen adizioa
2.2.3.- Hidratazioa
2.2.4.- Hidroborazioa
2.2.5.- Oximerkuriazioa/demerkuriazioa
2.3.- Adizio erradikalarioak
2.4.- Alkenoen oxidazioa
2.4.1.- Epoxidazioa
2.4.2.- Hidroxilazioa
2.4.3.- Ozonolisia
2.5.- Polimerizazioa

















1.- ALKENOEN EZAUGARRIAK
1.1. Funtzio taldearen ezaugarriak
Alkenoen funtzio taldea C=C lotura bikoitza da. Lotura bikoitzaren bi karbonoek
sp2 hibridazioa dutenez, geometria laua dute, bi karbonoak eta ordezkatzaileak
plano berean kokatzen baitira.
Lotura bikoitzeko karbonoen artean dentsitate elektroniko handia dago, eta
horrek baldintzatuko du alkenoen erreaktibotasuna. Alkenoek nukleozale moduan
jokatzen dute; hau da, elektroizaleekin erreakzionatuko dute. Erreakzio horiek
polarrak dira hau da, bitartekariak espezie kargatuak edo karga-banaketa
daukaten espezie kimikoak izango dira.
                    [757_662_koo_liburua_html_ee920df.gif]
Aipatu dugun moduan, alkenoen C=C lotura bikoitzaren inguruko biraketa ez da
askea. Biraketa hori egiteko, lotura bat apurtu eta gero eratu behar da. Hori
dela-eta, alkenoetan, bi isomero geometriko ager daitezke, cis eta trans
isomeroak. Horiek diastereoisomeroak direnez ezaugarri fisiko eta kimiko
desberdinak dituzte.
                    [757_662_koo_liburua_html_1603deb7.gif]


1.1.1.- Alkenoen egonkortasun erlatiboa.
Alkenoak egonkortasunaren arabera sailka daitezke. Egonkortasuna kontzeptua
erreaktibotasunarekin erlazionatuta dago. Izan ere, konposatu ezegonkorrak
erreaktiboagoak dira; haien eraketa-entalpia handia denez, termodinamikoki,
erreakzioak erraz emateko joera izango dute.
Alkenoak egonkorrak diren edo ez jakiteko, beren egitura aztertu behar dugu.
Alkenoa zenbat eta ordezkatuagoa izan, orduan eta egonkorragoa da. Bestalde,
cisisomeroa dagokion transisomeroa baino ezegonkorragoa da.
                    [757_662_koo_liburua_html_553749cb.gif]


1.2.- Alkenoen ezaugarri fisikoak
Alkenoen eta tamaina bereko alkanoen irakite- eta urtze-puntuak antzekoak dira.
Nahiz eta bakarrik C-z eta H-z osatuta egon, alkenoak ez dira guztiz apolarrak.
Beraz, pentanoa, bentzenoa moduko disolbatzaile apolarrez gain, ondo
disolbatzen dira polaritate ertaineko zenbait disolbatzaileetan ere; hala nola,
eterretan, CH2Cl2-tan eta kloroformotan.
Azidotasunari dagokionez nahiz eta azidotasun txikia izan alkanoak baino
konposatu azidoagoak dira, sp2 orbitalen s orbitalaren kontribuzioa handiagoa
delako.
                    [757_662_koo_liburua_html_5043535f.gif]


2.- ALKENOEN ERREAKTIBOTASUNA
2.1.- Hidrogenazio katalitikoa
Alkenoen gainean hidrogeno molekula gehitzen denean, dagokion alkanoa eratzen
da. Erreakzioa egiteko, katalizatzailea behar da. Gehien erabiltzen diren
katalizatzaileak Pd, Pt eta Ni dira horiek normalean euskarri solido (karbonoa,
silizea, etab.) bati lotuta egoten dira.
                    [757_662_koo_liburua_html_790fd4f3.gif]
Erreakzioaren mekanismoa ondo ezagutzen ez den arren, frogatu da erreakzioa
katalizatzailearen azalean gertatzen dela eta katalizatzailearen betebeharra H2
molekula aktibatzea dela. Erreakzioa periziklikoa da eta honako pauso hauetan
gertatzen da:
1) Hidrogenoaren kimiadsorzioa. H2 molekulak metalaren azalarekin kontaktuan
jartzean, kimiadsorzio fenomeno fisiko-kimikoa gertatzen da. Hala, H-H lotura
ahuldu egiten da, eta hidrogenoa aktibatzen da.
                    [757_662_koo_liburua_html_m7ddac6d.gif]
2) Adizio kontzertatua: Hidrogeno aktibatuaren adizio kontzertatua gertatzen
da.
                   [757_662_koo_liburua_html_m70d6f672.gif]
Mekanismo horren ondorio estereokimiko garrantzitsua zera da: hidrogenoaren
adizioa syn moduan gertatzen dela. Hau da, sartzen diren bi hidrogeno atomoak
alde beretik sartzen dira. Adibide moduan, 1-etil-2-metilziklohexenoaren
hidrogenazioa aztertuko da. Hidrogenazio-erreakzioa egiterakoan, 1-etil-2-
metilziklohexanoaren bi diastereoisomeroetatik, bakarra eratzen da; cis
konfigurazio erlatiboa duena, hain zuzen. Beraz, erreakzioa diastereoselektiboa
da. Baina, hidruroaren adizioa bi aurpegietatik gerta daitekeenez, nahaste
errazemikoa lortzen da; hau da, erreakzioa ez da enantioselektiboa.
                   [757_662_koo_liburua_html_m4d03102d.gif]
Horretaz gain, erreakzioa diastereoespezifikoa da, bi diastereoisomero
desberdinetatik (E ala Z) abiatuz bakoitzak diastereoisomero ezberdina ematen
duelako. Ondorengo adibideetan ikusten den moduan, Z diastereoisomerotik
eritrodiastereoisomeroa lortzen da eta E diastereoisomerotik
treodiastereoisomeroa.
                   [757_662_koo_liburua_html_m574c6b2f.gif]
Hidrogenazio-erreakzio enantioselektiboa egitea posible da, katalizatzaile
kiralak erabiltzen badira. Hala, alkeno ez kiral batetik abiatuz,
enantiomerikoki purua den produktua lortzen da.
                    [757_662_koo_liburua_html_3c176ca4.gif]
Hidrogenazio katalitikoa oso erabilia da industria kimikoan. Erreakzio hori
landareetatik edo arrainetatik ateratzen diren koipeak hidrogenatzeko
erabiltzen da. Era berean, petroliotik lortzen diren alkenoen hidrogenazioa
hainbat alkano lortzeko erabiltzen da. Bestalde, hidrogenazio katalitiko
enantioselektiboa oso erabilia da farmazia-industrian, sendagai garrantzitsuak
prestatzeko.
                   [757_662_koo_liburua_html_m477d5410.gif]
2.2.- Adizio elektroizaleak
Aipatu dugun moduan, alkenoen lotura bikoitzean dentsitate elektroniko handia
dagoenez, nukleozale moduan jokatzen dute.
2.2.1.- Halogenoen adizioa
Alkenoek haluroekin erreakzionatzen dute dagokion 1,2-dihalokonposatua emateko.
Erreakzioa giro-tenperaturan egiten da, karbono tetrakloruroa edo antzeko
disolbatzaileak erabiliz eta argirik gabe.


Erreakzioa polarra da eta nukleozalearen (alkenoaren) eta elektroizalearen
(halogenoaren) arteko elkarrekintzaren ondorioz gertatzen da. Lehenengo
pausoan, alkenoak halogenoari egiten dio eraso, eta bitartekari kationiko eta
ziklikoa (halonio ioia) eratzen da. Bitartekari horrek tentsio angeluarrak
jasaten ditu, eta, horregatik, irekitzeko joera dauka. Ondoren, inguruan dagoen
haluro ioiak bitartekariari erasotzen dio, eta, ondorioz, zikloa ireki eta
produktua ematen du. Haluro ioiaren erasoa anti norabidean gertatzen da (anti
adizioa), hau da, zikloaren kontrako aldetik.
                    [757_662_koo_liburua_html_55fb8db7.gif]
Erreakzioa diastereoselektiboa eta diastereoespezifikoa da. Lortzen diren
produktuak nahaste errazemiko moduan lortzen dira, alkenoaren zein aurpegitatik
gertatuko den erasoa ezin delako kontrolatu.
                    [757_662_koo_liburua_html_me3efff3.gif]
Kontuan izan behar dugu erreakzio-ingurunean beste nukleozaleren bat egotekotan
nukleozaleen arteko lehia egon daitekeela, eta beste konposatu batzuk eratuko
direla.
                    [757_662_koo_liburua_html_1e4860f8.gif]
Alkeno ordezkatuetan, nukleozaleak halonio ioia erasotzeko bi aukera ditu.
Baina normalean, erasoa karbono ordezkatuenean gertatzen da, hau da, karga
positibo partziala hobeto egokitzen duen karbonoan. Erregioselektibitate horri
Markovnikov-en araua deritzo.
                   [757_662_koo_liburua_html_m52a79c6e.gif]
Alkenoak zentro estereogenikoren bat izatekoetan, Br2 erreaktiboa oztopo
esteriko gutxien dagoen aldetik hurbilduko zaio alkenoari. Hala, enantiomero
bakarra lortzen da.
                    [757_662_koo_liburua_html_6f91605a.gif]
Ondorengo eskeman ikusten den moduan, alkenoen halogenazio erreakzioa oso
erabilia da industria-arloan.
                    [757_662_koo_liburua_html_3ea5cf8f.gif]
2.2.2.- Hidrogeno haluroen adizioa
Alkenoek hidrogeno haluroekin erreakzionatzen dute eta dagokien alkil haluroak
ematen dute.
                   [757_662_koo_liburua_html_m479fc587.gif]
Mekanismoaren lehenengo pausoan, alkenoak (nukleozalea) protoiarekin
erreakzionatzen du eta bitartekari kationikoa eratzen da. Ondoren, bitartekari
kationiko horrek inguruan dagoen haluroarekin erreakzionatzen du eta produktua
eratzen da. Bitartekari kationiko karbonatu horri karbokatioiaderitzo.
                    [757_662_koo_liburua_html_m45215af.gif]
Karbokatioietan, karga positiboa duen karbonoak sp2 hibridazioa du; beraz,
karbokatioiak lauak dira. Hibridatu gabeko pz orbitala hutsik geratzen da.
Karbonoari loturiko taldeek karga positiboa egonkortzen badute, karbokatioia
egonkortuko dute.
                    [757_662_koo_liburua_html_4b1993c4.gif]
Erreakzioa erregioselektiboa da. Protoiaren eraso elektroizalearen ondorioz,
karbokatioi egonkorrena eratzen da. Beraz, haluroa karbono ordezkatuenean
sartzen da, Markovnikov-en arauari jarraituz.
                   [757_662_koo_liburua_html_m4776a111.gif]
Karbokatioia laua izateagatik haluroaren erasoa edozein aurpegitatik gerta
daitekeenez, erreakzioa ez da ez diastereoselektiboa, ez diastereoespezifikoa.
                   [757_662_koo_liburua_html_m6c75aa06.gif]
Bitartekari moduan karbokatioiak eratzen direnean, transposizioizeneko
erreakzioak gerta daitezke. Transposizioetan, talde bat bere tokitik mugitzen
da karbono kationikora, eta katioia lekuz aldatzen da. Karbokatioi egonkorragoa
lortzeko aukera dagoenean gertatzen da hori. Erreakzio horietan espero ez diren
produktuak lortzen dira.
                    [757_662_koo_liburua_html_4c96f829.gif]
Erreakzio hori industria-arloan aplikatzen da. Hala, etenoaren gaineko HCl-aren
adizioaren bidez, etil kloruroa prestatzen da.
                    [757_662_koo_liburua_html_1b2fecfa.gif]


2.2.3.- Hidratazioa
Alkenoen hidratazioa uraren adizioan datza. Hala, alkoholak eratzen dira.
Erreakzio horretan, azido mineral bat erabiltzen da katalizatzaile gisa; beraz,
erreakzioa inguru urtsuan egiten da.
                   [757_662_koo_liburua_html_m7261b134.gif]
Mekanismoari dagokionez, C=C lotura bikoitzaren gaineko H+-aren adizio
elektroizalea gertatzen da eta eratutako karbokatioiak uraren erasoa jasaten
du; ondorioz, dagokion alkohola ematen du. Beraz, erreakzioa erregioselektiboa
da, Markovnikov-en arauari jarraitzen baitzaio.
                   [757_662_koo_liburua_html_m630e6eb8.gif]


2.2.4.- Hidroborazioa
Hidroborazioa C=C lotura bikoitzaren gaineko boranoaren (BH3) adizioan datza.
Erreakzio horretan, alkilboranoa izeneko konposatua lortzen da.
                    [757_662_koo_liburua_html_78bab225.gif]
Erreakzioaren mekanismoa polarra da. Erreakzio horretan, alkenoak elektroizale
moduan jokatzen duen boranoarekin (Lewis azidoarekin) erreakzionatzen du, eta,
ondoren, adierazten den mekanismoari jarraitu egiten dio.
                   [757_662_koo_liburua_html_m6114dc32.gif]
Erreakzioaren estereokimikari dagokionez, B-H unitatearen adizioa sin moduan
gertatzen da. Beraz, erreakzioa diastereoselektiboa eta diastereoespezifikoa
da. Erregiokimikari dagokionez, boro atomoa oztopo esteriko gutxien dagoen
tokian sartuko da, hau da, ordezkatzaile gutxien daukan karbonoan. Ondorioz,
adizioa anti-Markovnikov motatakoa da, H atomoa ordezkatzaile gehien daukan
karbonoan gertatzen baita.
                    [757_662_koo_liburua_html_m3fcbb32.gif]


Erreakzio horretan lortutako organoboranoak beste konposatu garrantzitsuak
sintetizatzeko erabiltzen dira. Horiek, ondoren adierazten diren baldintzak
erabiliz, hainbat produktu ematen dituzte:
a) Oxidazioa: Karbono-boro lotura ur oxigenatuarekin oxidatzen denean,
hidroxilo funtzio taldea eratzen da, eta anti-Markovnikov alkoholak lortzen
dira.
b) Halogenazioa: Organoboranoa Br2, I2 edo ICl-arekin tratatzerakoan,
halogenoak boroa ordezkatzen du eta dagokion eratorri halogenatua ematen du.
Kasu horretan, anti-Markovnikov eratorri halogenatuak lortzen dira.
c) Protonolisia: Organoboranoak, protoi-iturria den konposatuarekin
erreakzionaraziz, dagokion alkanoa ematen du. Erreakzio hori hidrogenazio
katalitikoaren osagarria da. Bestalde, erreakzio hori eratorri deuteratuak
lortzeko erabil daiteke, azido deuteratua edo deuteroboranoa erabiliz gero.
                    [757_662_koo_liburua_html_5ff9e1d8.gif]
2.2.5.- Oximerkuriazioa/demerkuriazioa
Alkenoek merkurio azetatoarekin erreakzionatzen dute inguru urtsuan, eta 1,2-
hidroximerkurio konposatua ematen dute. Ondoren, sodio borohidruroarekin
tratatzean, merkurio atomoa galtzen du, eta dagokion alkohola ematen du.
                    [757_662_koo_liburua_html_7370576b.gif]
Mekanismoari dagokionez, lehenengo etapan, merkurio azetatoaren disoziazioa
gertatzen da, eta +HgOAc espezie elektroizalea eratu egiten da. Bigarren
etapan, espezie horrek alkenoarekin erreakzionatzen du, adizio elektroizale
baten bidez, eta merkurinio ioi bitartekari ziklikoa sortzen da. Hirugarren
etapan, inguruan dagoen urak bitartekari ziklikoa irekitzen du, eta konposatu
-hidroximerkurikoa ematen du. Uraren erasoa erregioselektiboa da, eta
hidroxilo taldea ordezkatzaile gehien daukan karbonoan sartzen da (Markovnikov
produktua). Estereokimikari dagokionez, ura anti norabidean hurbiltzen da
merkurioarekiko. Eratzen den konposatu -hidroximerkurikoa, NaBH4-arekin
erreakzionatzen du eta alkohola ematen du.
                    [757_662_koo_liburua_html_75727d4a.gif]
2.3.- Adizio erradikalarioak
Alkenoak eta HBr-k hasarazle erradikalario baten aurrean erreakzionatzean,
dagokion adizio produktua lortzen da, mekanismo erradikalario baten bidez.
Adizio polarraren kontrako erregioselektibitatea lortzen da adizio
erradikalarioan, anti-Markovnikov produktua eratzen baita.
                    [757_662_koo_liburua_html_2242fc29.gif]
Erreakzio hori hiru etapatan gertatzen da:
1) Hasiera: hasarazle erradikalarioak eraginda, HBr-k Br erradikala sortzen
du.
                    [757_662_koo_liburua_html_1ba1b857.gif]
2) Hedapena
                   [757_662_koo_liburua_html_m6d11183d.gif]
Bitartekari erradikalarioa erradikal aske egonkorrena (ordezkatuena) izango da,
eta, hala, erreakzioaren erregioselektibitatea azaltzen da.
3) Amaiera: Erradikal askeak elkarrekin konbinatzen dira.


2.4.- Alkenoen oxidazioa.
Atal honetan, alkenoak oxidatzeko erabiltzen diren metodoak aztertuko ditugu:
2.4.1.- Epoxidazioa
Alkenoek perazidoekin edo peroxidoekin erreakzionatzen dute eta epoxidoak edo
oxiranoak ematen dituzte.
                   [757_662_koo_liburua_html_m56613287.gif]
Mekanismoa polarra da eta perazido edo peroxidoaren sin erasoa gertatzen da;
beraz, adizioa diastereoselektiboa da.
                    [757_662_koo_liburua_html_2197d4c8.gif]
Epoxidoak bitartekari egokiak dira beste konposatu garrantzitsuak lortzeko.
Izan ere, epoxidoak nukleozaleen aurrean irekitzen dira eta konposatu
polifuntzionalak ematen dituzte. Nukleozaleen erasoa ordezkatzaile gutxien duen
karbonoan gertatzen da. Eraztunaren irekiera diastereoselektiboa da,
nukleozalea oxigenoarekiko antiposizioan sartzen baita.
                   [757_662_koo_liburua_html_m66700836.gif]








2.4.2.- Hidroxilazioa
Alkenoek potasio permanganatoarekin edo osmio tetraoxidoarekin tratatzean,
diolak ematen dituzte. Oxidazio-erreakzio horretan, bitartekari ziklikoa
eratzen da, eta 1,2-sin diolak lortzen dira.
                   [757_662_koo_liburua_html_m1e773598.gif]


2.4.3.- Ozonolisia
Ozonoak eragindako alkenoen apurketa oxidatiboari ozonolisiaderitzo. Ozonolisi
erreakzioan, alkenoaren C=C lotura bikoitza apurtzen da, eta, horren ordez, C=O
lotura agertzen da. Beraz, alkeno batetik abiatuz, bi konposatu karboniliko
lortzen dira. Mekanismoa periziklikoa da, eta ozonido izeneko bitartekaria
eratzen da. Bitartekari hori erreduktore batekin apurtzen da konposatu
karbonilikoak lortzeko. Normalki erabiltzen diren erreduzitzaileak Me2S, H2edo
Zn izaten dira.
                    [757_662_koo_liburua_html_m3ce0f88.gif]
2.5.- Polimerizazioa
Alkenoek oso erraz polimerizatzen dute. Molekula sinple batek bere buruarekin
erreakzionatzen du, eta beste alkeno luzeagoa ematen du. Hori behin eta berriro
gertatzen da, eta, ondorioz, pisu molekular handiko konposatuak lortzen dira.
Unitate txikienari monomeroa deritzo eta bukaerako produktuari, berriz,
polimeroa.
                   [757_662_koo_liburua_html_m33d6566b.gif]
Polimerizazioa, hainbat modutan gerta daiteke erreakzioaren mekanismoaren
arabera. Hiru polimerizazio mota dago:
a) Erradikalarioa: hasieran, erradikala eratu eta horrek alkenoarekin
erreakzionatzen du; ondorioz, beste erradikal bat ematen du. Prozesu hori
etengabe errepikatzen da, alkeno guztiak erreakzionatu arte. Polimerizazio mota
hori pisu molekular txikiko alkenoekin bakarrik gertatzen da.
b) Anionikoa: anioia eratzen da eta horrek alkenoarekin erreakzionatzen du;
ondorioz, beste anioi bat ematen du. Prozesu hori etengabe errepikatzen da
alkeno guztiak erreakzionatu arte. Polimerizazio hori talde elektroi-erakarleak
dauzkaten alkenoekin bakarrik gertatzen da.
                   [757_662_koo_liburua_html_m4a93db9f.gif]
c) Kationikoa: katioia eratzen da eta horrek alkenoarekin erreakzionatzen du;
ondorioz, beste katioi bat ematen du. Prozesu hori etengabe errepikatzen da
alkeno guztiak erreakzionatu arte. Polimerizazio hori bakarrik talde elektroi-
emaileak dituzten alkenoekin gertatzen da.
                   [757_662_koo_liburua_html_m34d9b6c4.gif]
2.5.1.- Polimerizazio erradikalarioa.
Erradikalak sortzeko, normalki, bentzoil peroxidoa erabiltzen da hasarazle
erradikalario gisa. Erreakzio erradikalarioak direnez, ohiko hiru etapetan
gertatzen da:


1) Hasiera:
                    [757_662_koo_liburua_html_6d1c012.gif]
2) Hedapena
                    [757_662_koo_liburua_html_m42e9e6c.gif]
3) Amaiera
                    [757_662_koo_liburua_html_1b440783.gif]
2.5.2.- Polimerizazio kationikoa.
Katioia sortzeko, normalean, azido mineral sendoa edo Lewis azidoa erabiltzen
da.
                    [757_662_koo_liburua_html_66b67e90.gif]
2.5.2.- Polimerizazio anionikoa.
Bitartekariak diren anioiak sortzeko nukleozaleak erabiltzen dira.
                   [757_662_koo_liburua_html_m139b2ce8.gif]
Polimerizazioak, egun, garrantzia handia du industria-arloan. Ondorengo taulan
azaltzen dira gehien erabiltzen diren polimeroak.
 _____________________________________________________________________________
|_______________Monomeroa________________|Polimerizazio_mota|____Polimeroa____|
|[757_662_koo_liburua_html_1d526411.gif] |  Erradikalarioa  |  Polietilenoa   |
|________________________________________|__________________|_________________|
|[757_662_koo_liburua_html_487d4aa0.gif]_|__Erradikalarioa__|_______PVC_______|
|[757_662_koo_liburua_html_7ce994e3.gif]_|__Erradikalarioa__|_____Teflon______|
|[757_662_koo_liburua_html_m470f3e6d.gif]|____Anionikoa_____|______Nylon______|
|                                        |                  |Poliisobutilenoa |
|[757_662_koo_liburua_html_m32b97464.gif]|    Kationikoa    |     (kautxu     |
|________________________________________|__________________|___sintetikoa)___|
|[757_662_koo_liburua_html_3c54bcda.gif]_|__Erradikalarioa__|__Poliestirenoa__|
|[757_662_koo_liburua_html_7c9e010f.gif]_|__Erradikalarioa__|____Neopreno_____|








                                    8. GAIA


****** ALKINOAK ******


1.- Alkinoen ezaugarriak
2.- Alkinoen erreaktibotasuna.
2.1.- Bukaerako alkinoak nukleozale moduan
2.2.- Adizioak
2.2.1.- Hidrogenazio katalitikoa
2.2.2.- Adizio elektroizaleak
2.3.- Adizio erradikalarioak
2.4.- Alkinoen erredukzioa
2.5.- Alkinoen oxidazioa





























1.- ALKINOEN EZAUGARRIAK
Alkinoak CC funtzio taldea duten konposatu organikoak dira. CC lotura
hirukoitzean, bi karbonoek sp hibridazioa dute. Geometria lineala da; beraz, bi
karbonoek eta haien ordezkatzaileek 180º-ko angelua osatzen dute. Lotura
hirukoitzean, karbonoen inguruan, sei elektroi daude hau da, dentsitate
elektroniko handia dago eta horrek baldintzatuko du alkinoen erreaktibitatea.
Hori dela-eta alkinoak nukleozale moduan jokatzen dute.
                    [757_662_koo_liburua_html_383143d7.gif]
Alkinoen irakite- eta urtze-puntuak tamaina bereko alkanoen antzekoak dira.
Alkenoak bezala, polaritate ertaineko konposatuak dira, eta, horren ondorioz,
hainbat disolbatzaile ez-polarretan disolbatzen dira, hala nola, pentanoa eta
bentzenoa. Baina polaritate ertaineko disolbatzaileetan ondo disolbatzen dira;
hala nola, eterretan diklorometanotan eta kloroformotan.
Azidotasunari dagokionez, bukaerako alkinoak nahiko konposatu azidoak dira,
alkanoak eta amoniakoa baino azidoagoak baitira. Dakigunez, orbital hibrido
baten s orbitalaren ekarpena zenbat eta handiagoa izan, orduan eta hobeto
jasango du karga negatiboa. Ondorioz, sp orbital hibridoak azidotasun berezia
du, eta, beraz, bukaerako alkinoak erraz desprotonatzen dira amiduro motatako
baseak erabiliz, dagokion azetiluro ioia emateko.
                    [757_662_koo_liburua_html_35f58909.gif]


2.- ALKINOEN ERREAKTIBITATEA
2.1.- Bukaerako alkinoak nukleozale moduan
Bukaerako alkinoek desprotonatzean oso nukleozale onak diren azetiluro anioiak
eratzen dituztenez, honako erreakzio hauek eman ditzakete:
2.1.1.- Ordezkapen nukleozalea (S
N).
Nukleozaleak polarizatutako loturaren gainean erasotzen du. Ondorioz, lotura
berria eratzen da, nukleozalea eta gune positiboa daukan atomoaren artean.
Horretaz gain, beste lotura bat apurtzen da, eta talde ateragarriaderitzon
atomo bilkura ateratzen da.
                    [757_662_koo_liburua_html_m4f30498.gif]
2.1.2.- Adizio nukleozalea (A
N)
Nukleozaleak polarizatuta dagoen karbono-heteroatomo lotura anizkoitzaren
gaineko adizioa eragiten du. Era beran, azetiluro anioien bidez, epoxidoen
irekiera gerta daiteke.
                    [757_662_koo_liburua_html_64997f66.gif]
2.1.3.- Eliminazioak (E)
Azetiluroak base moduan joka dezakete anioiak izateagatik. Beraz, ordezkapena
geratatu beharrean, -hidrogenoa eliminatu eta talde ateragarria galtzea
eragiten dute; ondorioz, alkenoa lortu egiten da.
                    [757_662_koo_liburua_html_6b7e42e8.gif]
2.2.- Adizioak
2.2.1.- Hidrogenazio katalitikoa
Alkinoek H2 molekularekin erreakzionatzen dute eta, hidrogenazio katalitiko
erreakzioa ematen dute. Ohiko katalizatzaileak erabiliz, hasieran, alkenoa
sortzen da, eta horrek bigarren adizioa jasaten du, alkanoa emateko.
                   [757_662_koo_liburua_html_m5254eb3f.gif]
Lindlar izeneko katalizatzaile berezia erabiliz, alkenoa lor daiteke. Lindlar
katalizatzailea CaCO3, Pd (5%), Pb(Oac)2 eta kinoleinaz osatutako solidoa da.
                    [757_662_koo_liburua_html_5f3903df.gif]
Kontuan izanda H2-aren adizioa sin eran gertatzen dela, Z alkenoak eratzen
dira.
2.2.2.- Adizio elektroizaleak
a) Halogenazioa: Erreakzio horretan 1,2-dihaloalkenoak lortzen dira. Adizioa
antieran gertatzen da; beraz, bi halogeno atomoak trans posizio erlatiboan
daude. Halogenoaren bi baliokide erabiliz gero, tetrahaloalkanoa lortzen da.
                   [757_662_koo_liburua_html_m7eb02c55.gif]
b) Hidrogeno haluroen adizioa: Erreakzio horretan, binil haluroak lortzen dira.
Esperimentalki ikusi den moduan, anti adizioa gertatzen da nagusiki. Hidrogeno
haluroaren bi baliokide erabiltzen baditugu, dihaloalkano geminala eratzen da.
                   [757_662_koo_liburua_html_m2781acdb.gif]
c) Hidratazioa: Erreakzio horretan, zetonak lortzen dira. Kasu horretan eratzen
den tartekari karbokationikoak enol egitura dauka. Espezie horiek berehala
berrantolatzen dira konposatu karbonilikoak emateko.
                   [757_662_koo_liburua_html_m17c5c325.gif]
d) Hidroborazioa: Erreakzio horretan, binilboranoak lortzen dira, eta,
haietatik abiatuz, beste zenbait konposatu era daitezke. Erreakzio hori,
alkenoetan gertatzen den moduan erregioselektiboa eta diastereoselektiboa da.
Kasu horretan, alkilboranoen oxidazioa gertatu ondoren, zetonak lortzen dira.
Protonolisia jasan ondoren, berriz, Z alkenoak lortzen dira.
                    [757_662_koo_liburua_html_2a804fed.gif]




2.3.- Adizio erradikalarioak
Alkinoak HBr-arekin tratatuz, hasarazle erradikalario baten aurrean, binil
bromuroak ematen dituzte, mekanismo erradikalarioaren bidez, alkenoak bezala.
Mekanismo hori gogoratuz, bai syn, bai antimotatako adizioa ditugu, bromo
erradikalaren adizioa gauzatu ondoren erradikal aske motatako bitartekari bat
eratzen delako; beraz, Z + E nahasketak lortzen dira. Bestalde, erreakzioa
erregioselektiboa da; ondorioz, erradikal egonkorrena (ordezkatuena) eratzen
da, eta, beraz, bromoa, ordezkatzaile gutxien dagoen karbonoan sartzen da (anti
Markovnikov).
                   [757_662_koo_liburua_html_m29120f8e.gif]
2.4.- Alkinoen erredukzioa
Alkinoak erreduzituz, alkenoak lor daitezke. Kasu horretan, erreduzitzailea NH3
likidotan disolbaturik dagoen Na metala da. Erreakzioa tenperatura baxuetan
egin behar da (-33 ºC), amoniakoa likido egoeran mantentzeko.
                   [757_662_koo_liburua_html_m1865006c.gif]
Erredukzio horretan, E alkenoa da. Mekanismoa erradikalarioa da, eta erredox
prozesu baten bidez azal daiteke.
1) Elektroi-transferentzia (oxidazio-erredukzioa): sodioaren oxidazioa eta
alkinoaren erredukzioa gertatzen da. Hala, anioi erradikala izeneko
bitartekaria eratzen da.
                   [757_662_koo_liburua_html_m42793894.gif]
2) Protonazioa (azido-base erreakzioa): Anioi erradikalak protoi bat hartzen du
amoniakotik, eta, ondorioz, egonkorrena den trans erradikala eta amiduro anioia
eratu egiten dira.
                    [757_662_koo_liburua_html_27af9ed4.gif]
3) Elektroi-transferentzia (oxidazio-erredukzioa): beste sodio atomoaren
oxidazioa eta erradikalaren erredukzioa gertatzen da; ondorioz, anioia ematen
du.
                    [757_662_koo_liburua_html_60f2d8cb.gif]
4) Protonazioa (azido-base erreakzioa): azkenik, anioiak protoi bat hartzen du
alkenoa eratzeko.
                   [757_662_koo_liburua_html_m181553b8.gif]
2.5.- Alkinoen oxidazioa
Alkinoetan, bi motatako oxidazio prozesuak gerta daitezke:
a) Degradaziorik gabeko oxidazioa: -dizetonak lortzen dira, eta honako
oxidatzaileak erabiltzen dira: RuO4, KMnO4 (pH = 7), SeO2.
                   [757_662_koo_liburua_html_m1ba4d0c9.gif]
b) Oxidazioak dakarren degradazioa: alkinoa apurtzen da eta bi azido
karboxiliko lortzen dira. Oxidatzaile erabilienak KMnO4 (pH = 7 eta beroa) eta
O3/H2O2 (ozonolisia/oxidazioa) izaten dira.
                    [757_662_koo_liburua_html_5f571fa0.gif]






















