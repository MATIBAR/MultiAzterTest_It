         2. Mikroorganismoak barreia ez daitezen babes-neurriak __________________________________________________________________________________________             2._MIKROORGANISMOAK_BARREIA_EZ_DAITEZEN_BABES_NEURRIAK  2.1._SARRERA 2.2._INFEKZIO-KATEA 2.2.1. MIKROORGANISMOA 2.2.2. GORDAILUA 2.2.3. GORDAILUTIK ATERABIDEA 2.2.4. KUTSAPEN MODUA 2.2.5. MIKROORGANISMOA GORPUTZEAN SARTZEKO BIDEAK 2.2.6. PERTSONA INFEKTABERA 2.3._GORPUTZAREN_DEFENTSA_MEKANISMOAK 2.3.1. GAIXOTASUNAREN AURKAKO INMUNITATEA 2.4._INFEKZIO_KATEA_ETETEKO_NEURRIAK._ASEPSIA-NEURRIAK. 2.4.1. GARBITASUNA, DESINFEKZIOA, ANTISEPSIA ETA ESTERILIZAZIOA 2.4.1.1. Garbitasuna 2.4.1.2. Antiseptikoak eta desinfektatzaileak 2.4.1.3. Desinfekzioa eta esterilizazioa 2.4.2. ESKU-GARBIKETA 2.4.2.1. Esku-garbiketa higienikoa 2.4.2.2. Esku-garbiketa kirurgikoa 2.4.3. ESKULARRUAK 2.4.3.1. Eskularru garbiak 2.4.3.2. Eskularru esterilak 2.4.4. TXABUSINAK 2.4.4.1. Txabusina garbiak 2.4.4.2. Txabusina esterilak 2.4.5. MOZORRO KIRURGIKOA 2.4.6. BESTELAKO MATERIALA 2.4.6.1. Txanoa 2.4.6.2. Kaltzak 2.4.6.3. Betaurrekoak 2.4.7. EREMU ESTERILAK 2.4.7.1. Eremu esterilak prestatzea 2.4.7.2. Pakete esterilak 2.4.7.3. Tresneri esterila 2.5._ARRETA_UNIBERTSALEN_DEKALOGOA 2.6._INFEKZIOAREN_AURREAN_BESTE_ERIZAINTZA-JARDUERAK:_BEHAKETA_eta_OSASUN HEZIKETA 2.7._BAKARTZE-NEURRI_EZBERDINAK 2.8._ASEPSIA-NEURRIEI_BURUZ_KONTUAN_IZATEKOAK 2.8.1. LATEXARI ALERGIA 2.8.2. BUKATZEKO, ASEPSIAREN OROKORTASUNAK 2.9._BIBLIOGRAFIA_BEREZIA             2._MIKROORGANISMOAK_BARREIA_EZ_DAITEZEN_BABES_NEURRIAK  2.1._SARRERA Mikroorganismoak pertsona batetik bestera igaro daitezke, eta infekzioak eta gaixotasunak eragin ditzakete. Erizaintza-prozedura guztietan infekzioari aurre hartzeko babes-neurriak hartu behar izaten dira. Babes-neurri horien helburua mikroorganismoen barreiaketa eragoztea da. Mikroorganismoen barreiaketaren prebentzioan erizainok dugun zeregina ulertzeko,zenbait_kontzeptuargitu behar ditugu lehendabizi. Mikroorganismoek, ehunak inbaditu ondoren ugaltzen direnean,infekzioaeragiten dute; beraz, mikroorganismoa agente infekziosoa izango da. Infekzioak sor ditzaketen mikroorganismoak hainbat taldeetan sailkatzen dira: bakterioak, birusak, helmintoak, klamidiak, mikoplasmak, onddoak, prioiak, protozooak eta rickettsiak. Gorputzeko egituren edo sistemen funtzioan aldaketaren bat gertatzen denean,gaixotasunadagoela esaten da. Gaixotasuna pertsona batetik bestera kutsatzen denean,kutsagarriadela esaten da.Gaixotasunaren adierazpen subjektiboasintomada (mina, hazkura…); gaixotasunaren adierazpen objektiboa, berriz,zeinua(eritema, 37,8ºC-tako tenperatura…). Asaldura batean batera agertzen diren zeinu eta sintoma multzoarisindromeadeitzen zaio. Pertsona batek, sintomarik gabeko gaixotasun bat duenean, gaixotasunasintomatikoaedosubklinikoadela esaten da. Gaixotasuna,akutuaedokronikoaizan daiteke; akutua bat-batean agertzen da, eta denbora laburrean irauten du; kronikoak, berriz, luzaroan irauten du. Mikroorganismoekbirulentziaaldakorra dute; hau da, gaixotasuna eragiteko gaitasun ezberdina. Gainera, mikroorganismoek sortzen dituzten patologien larritasuna ez da maila berekoa izaten. Gaixotasuna sortzen duen mikroorganismoagermen patogenoada. Badira mikroorganismo batzuk gizakian daudenak, baina gaixotasunik sortzen ez dutenak. Mikroorganismo horiekendogenoakdira (pertsonaren flora arrunta osatzen dute), eta oro har ez dira arriskutsuak izaten; baina immunitate-sistemak huts egiten badu, edo ohiki egoten diren lekutik irteten badira, infekzioak sor ditzakete (adibidez, hesteetako germenek peritoneora pasatzen direnean peritonitisa sortzen dute). Ingurunetik datozen mikroorganismoakexogenoakdira. Ospitaleetan edo beste osasun-egoitzetan egotearen ondorioz hartutako infekzioariinfekzio nosokomialaderitzo. Infekzio nosokomialen eragileen artean,berezko_eragileak(pertsonaren osasun-egoera) etakanpoko_eragileakbereiz ditzakegu. Kanpoko eragileen artean, ospitalean egiten diren prozedurak (zundaketak, ebakuntzak…) eta erabiltzen diren materialak (arropa, orratzak, ontziak…) daude. Ospitaleko langileek beharrezkoak diren asepsia-neurri guztiak hartu beharko dituzte infekzio nosokomialak ekiditeko; gelen garbiketa, materialaren erabilera egokia, esku-garbiketa, etab. Infekzioaren prozesuan hainbat fase ager daitezke:inkubazioa;germen patogenoa gorputzera sartzen denetik sintomak eta zeinuak azaldu arte irauten duen denboraldia da.Fase prodromikoa;sintoma eta zeinu orokorrak azaltzen diren aldia da (nahigabea, nekea...), baina infekzioaren zeinu bereizgarriak ez dira oraindik azaltzen.Gaixotasun-aldia;infekzioaren zeinu bereizgarriak (sukarra, hantura…) agertzen diren denbora tartea da.Suspertze-aldia;zeinuak eta sintomak gutxitzen direnetik pertsona bere osasun egoera normalera itzuli arteko denbora-tartea da. Fase horien iraupena eta kutsagarritasuna aldakorra izaten da, pertsonaren eta infekzioaren arabera .  2.2._INFEKZIO-KATEA Infekzioa eta infekzioaren prebentzioa lantzeko, beharrezkoa da infekzio- katearen kate-mailak ezagutzea. Kate hori etetera bideratuko da erizaintza- jarduera. Infekzio-kateak sei osagai ditu: mikroorganismoa (infekzioaren sortzailea); gordailua (mikroorganismoa egoten den lekua); gordailutik aterabidea (zauria, ahoa…); kutsapen modua (zuzenean, airearen bidez…); gorputzean sartzeko bidea (larruazaletik, arnasbidetik…); eta pertsona infektabera (infekzioa izateko arrisku gehiago duen pertsona). (Ikus 2.1. irudia).  2.2.1. MIKROORGANISMOA Mikroorganismoa da infekzioaren sortzailea. Mikroorganismoek infekzioa sortzeko duten gaitasuna hainbat faktoreren mende dago: mikroorganismo kopurua, birulentzia, gorputzean sartzeko duten erraztasuna, pertsonaren ahulezia eta mikroorganismoek pertsona horretan bizitzeko duten gaitasuna. Jariakinetan edo iraizpenetan mikroorganismoak daudenean -infekziorik sortu gabe- mikroorganismoenkolonizazioagertatu dela esaten da. Bizkarroia,beste bizidun baten barnean edo gainean bizi den mikroorganismoa da, eta bizidun horri esker elikatzen da.  2.2.2. GORDAILUA Gordailua mikroorganismoen infekzio-iturria izango da. Mikroorganismoen gordailuak bizidunak (gizakiak, animaliak, landareak) nahiz bizigabeak (ura, zorua, objektuak) izan daitezke. Eramaileakdira bere gorputzean germen patogenoak daramatzaten pertsonak edo animaliak (gaixotasunaren zeinurik izan ez arren). Pertsona bat infekzioaren eramaile denbora laburrean edo luzaroan (eramaile kronikoa) izan daiteke. Gordailuak:     * Infekzio-iturria_gizakia_denean:pertsona batek bere gorputzean infekzioa       leku batetik bestera pasa dezake (konjuntibitisa, mikosia…). Pertsona       batek beste bati infekzioa hainbat denboralditan kutsatu diezaioke:       infekzioa inkubatzen ari denean, gaixotasuna duenean, susperraldian eta       ondoren ere bai, gaixotasunaren arabera (adibidez HIESa).     * Infekzio-iturria_animalia_denean:txakurrak, katuak eta intsektuak,       besteren artean, mikroorganismoen gordailuak izan daitezke. Infekzioa       animalietatik gizakira pasa ondoren, pertsona batetik bestera kutsa       daiteke. Adibidez,Yersinia pestisbaziloa duen arratoi bat eltxo batek       ziztatzen du, eta, ondoren, eltxo horrek pertsonari baziloa pasatzen dio,       izurri bubonikoa eraginez.     * Infekzio-iturria_bizigabea_denean:zorua, ur zikina eta egoera txarrean       dauden elikagaiak infekzio iturriak dira (tetanosa, salmonellosia…).  2.2.3. GORDAILUTIK ATERABIDEA Infekzioa sortu aurretik, germen patogenoak iturria edo gordailua utzi eta pertsonan sartu behar du. Gordailua pertsona bada, mikroorganismoa leku askotan egon daiteke, etairteteko_bideakere ugariak izango dira:     * Arnas_aparatutik: arnasa botatzerakoan, eztularekin, zintzurresteko       hoditik, hitz egiterakoan…     * Digestio-aparatutik: ahotik (listua, goitikak), ondestetik edo       kolostomiatik (gorozkiak), sudur-urdailetako zundatik…     * Gernu-aparatutik: gernu-meatutik edo gernubideko ostomietatik.     * Ugal-aparatutik:emakumezkoetan, baginatik; gizonezkoetan, gernu-meatutik       (esperma).     * Odolaren_bidez:zaurietatik edo orratzekin ziztatutako lekutik, esaterako.  2.2.4. KUTSAPEN MODUA Mikroorganismoak, gordailua edo infekzio-iturria utzi ondoren, pertsona batean sartzeko hainbat garraio-modu erabil ditzake. Hirukutsapen_modubereiz ditzakegu:     * Kutsapen_zuzena:mikroorganismoa pertsona batetik bestera zuzenean       pasatzen da (ukitzerakoan, musukatzerakoan…). Infekzioa tanten bidez       kutsatzen bada, eta mikroorganismoen iturria eta pertsona, elkarrengandik       90 cm edo gutxiagora baldin badaude, kutsapen zuzena izan dela esaten da.       Eztularen bidez, doministikuarekin, abesterakoan, edo hitz egiterakoan,       tantak beste pertsonetara pasa daitezke.     * Zeharkako_kutsapena:zeharkako kutsapenaibilgailubidez edobektorebidez       egiten da. Infekzioa eragiten duten mikroorganismoak pertsona infektabera       batean sartzeko bitartekari lanak egiten dituen gaiariibilgailuadeitzen       zaio.Ibilgailuhorien artean, ura, janaria, esnea, seruma, plasma       etafomiteakdaude.Fomiteakbizigabeko materialak edo objektuak dira       (aposituak, tresneria, arropa, edalontziak, platerak, ateen       eskulekuak...); mikroorganismoak kutsa ditzaketen ibilgailuak. Bektoreaanimalia edo intsektua izaten da, eta mikroorganismoa garraiatzen bitartekari-lanak egiten ditu. Bektoreak mikroorganismoa zenbait eratan kutsa dezake: ziztadaz, hozkadaz, edo gorozkiak edo beste gaiak pertsonaren larruazalean edo zaurietan jarriz. Adibidez:Anopheleseltxoak ziztadaren bidez paludismo gaitza kutsatzen dio pertsonari; euliek zangoetan daramatzaten germenekin sor ditzakete infekzioak.     * Airebidezko_kutsapena:infekzioa duen pertsona batek kanporatutako       mikroorganismoak luzaroan manten daitezke airean edo hautsean, eta aire-       korronteen bidez beste pertsonetara kutsa daitezke.  2.2.5. MIKROORGANISMOA GORPUTZEAN SARTZEKO BIDEAK Infekzioa sortu aurretik, pertsonaren gorputzean sartu behar du mikroorganismoak. Pertsonatik irteteko erabiltzen dituzten bide berak erabil ditzakete mikroorganismoek beste pertsona batean sartzeko. Germen patogenoak pertsonetanhainbat_bideetatik_sardaitezke:     * Karenaren_bidezamak umekiari infekzioa kutsa diezaioke (HIESa,       sifilisa...)     * Arnasbideetatikairean dauden germenak barneratu ditzake pertsonak       (tuberkulosia, gripea.....).     * Digestio-aparatutikura edo kutsatutako elikagaiek dituzten       mikroorganismoak sar daitezke gorputzean (gastroenteritisa...).     * Larruazaletik_edo_mukosetatikgermenak barneratu daitezke (konjuntibitisa,       mikosiak...).Ehunetatikere (zaurietatik, erreduretatik…) sar daitezke       mikroorganismoak gorputzera.  2.2.6. PERTSONA INFEKTABERA Infekzioa jasateko arriskua duena da pertsona infektabera. Pertsona batzuek besteek baino arrisku gehiago izaten dute infekzioa jasateko (babes-hesiak erasanak dituztelako, erantzun immunologiko eskasa dutelako, elikadura eskasegia...).   2.3._GORPUTZAREN_DEFENTSA_MEKANISMOAK Gizakiak, jaiotzatik, infekzioei eta gaixotasunei aurre egiteko defentsa- mekanismo batzuk baditu.Larruazalean, ahoan eta sistemetan (arnas sistema, ugal-aparatua…) dagoenflora normalakkontrolatzen du germen kaltegarrien ugalketa. Gorputzarendefentsa-mekanismogarrantzitsuenak hauek dira:     * Larruazalababes-hesi garrantzitsua da; osorik dagoenean, mikroorganismoak       larruazaletik gorputzera sartzea ekiditen du. Gainera, guruinek jariatzen       dituzten azidoek germen patogenoen kolonizazioa oztopatzen dute.     * Malkoetanetalistuanbakterioak suntsitzen dituen (bakterizida) entzima bat       aurkitzen da,lisozimaizenekoa. Entzima hori, arnasbideko mukosaren       jariakinetan ere aurkitu daiteke, eta baita, digestio aparatuko eta ugal-       aparatuko mukosaren jariakinetan ere.     * Arnasbideetan_dauden_zilioekgermenak kanporatzen dituzte.     * Gibelak_eta_hezur-muinaklan handia egiten dute gorputza infekzioetatik       babesteko. GibelekoKupferzelulek mikroorganismo ugari suntsitzen dituzte.       Infekzioa dagoenean, hezur-muinakleukozitogehiago ekoizten ditu       (leukozitosia) infekzioari aurre egiteko.Neutrofiloak eta makrofagoak       fagozitosi-prozesuanparte hartzen duten leukozitoak dira. Fagozitosian,       leukozitoek mikroorganismoak suntsitzen dituzte.     * Hantura:gorputzeko zeluletan edo ehunetan lesioak gertatzen direnean,       gorputzak gehienetan berehala erantzuten du: lesioa izan den       lekuanhanturasortzen du. Lesioaren jatorria era askotakoa izan daiteke:       infekzioa, traumatismo mekanikoak, traumatismo kimikoak… Hanturaren       helburuak hauek dira: gai kaltegarriak neutralizatzea eta suntsitzea, gai       kaltegarri horien barreiadura mugatzea, eta kaltetutako ehunen konponketa       erraztea.Hanturaren_zeinuak_eta_sintomakhauek dira: berotasuna,       gorritasuna, handitasuna, mina eta funtzioa ondo betetzeko ezintasuna.     * Erantzun_immunologikoa:arrotzak zaizkion germenak       (antigenoak)suntsitzekoantigorputzaksortzen ditu gorputzak.  2.3.1. GAIXOTASUNAREN AURKAKO IMMUNITATEA Gaixotasunei aurre egiteko bi immunitate mota bereiz ditzakegu:sortzetiko immunitatea(naturala) etalortutako_immunitatea(moldaerazkoa). Pertsonak, jaiotzatik, gaixotasunei aurre egiteko,sortzetiko_immunitateadu. Immunitate kongenito hori ez da berdina izaten pertsona guztietan; pertsona batzuk beste batzuk baino osasuntsuagoak izaten dira. Beste immunitate motalortutako_immunitateada. Immunitate hori izateko, antigorputzak hainbat modutan lortzen ditu pertsonak:modu pasiboanedoaktiboan,etanaturalkiedoartifizialki.     * Lortutako_immunitate-pasiboa: pertsonaren gorputzean sartzen diren       antigorputzak beste iturri batzuek sortu dituzte (animaliek, pertsonek).       Immunitate mota horinaturalaedoartifizialaizan daiteke.     * Lortutako immunitate-pasibo naturala: amak umekiari antigorputzak       pasatzen dizkio karenaren bidez; bularra ematen dionean, esnearen bidez       ere antigorputzak pasatzen dizkio.     * Lortutako immunitate-pasibo artifiziala: animalia batek edo beste gizaki       batek sortutako antigorputzak (immunoglobulinak) gorputzean injekzio       bidez sartzen direnean izaten da. Immunitate mota hori, gaixotasunak       ehunetan eragingo duen kaltea prebenitzeko erabiltzen da; baina, kaltea       egina baldin badago, ez du konpontzen. Beraz, infekzioaren lehen fasean       (lehenbailehen) jarri beharko da.     * Lortutako_immunitate-aktiboa;norberaren gorputzak antigorputzak ekoizten       ditu, infekzioari aurre egiteko. Immunitate mota hori       erenaturalanahizartifizialaizan daiteke.     * Lortutako immunitate-aktibo naturala: pertsona batek infekzio bat       nozitzen duenean, antigorputzak sortzen ditu. Antigorputz horiek       babestuko dute pertsona hori ondorengo urteetan infekzio horretatik       (zenbaitetan bizitza guztian).     * Lortutako immunitate-aktibo artifiziala:gaixotasuna sortzen duten       germenak, indargabetuta, pertsonari sartzen zaizkio, hark antigorputzak       sor ditzan. Immunitate mota horretan daude txertoak. Txertoen iraupena,       gehienetan, ez da bizitza osoko izaten, oroitzapen-dosiak jarri behar       izaten dira.   2.4._INFEKZIO-KATEA_ETETEKO_NEURRIAK._ASEPSIA-NEURRIAK.  Infekzio-katea hausteko, zenbait neurri hartzen ditugu erizainok. Lehenengo kate-maila mikroorganismoa da, eta infekzioaren sortzaile horren aurka antiseptikoak, desinfektatzaileak eta esterilizazioa erabiltzen ditugu. Mikroorganismoak pertsona batetik bestera pasatzea ekiditeko, asepsia-neurriak (esku-garbiketa…) oso kontuan izan behar dira erizaintza-jarduera guztietan. Asepsiahitza grekotik dator (A=eza etaSepsis=zikina). Asepsia-neurriez hitz egiten dugunean, garbitasuna mantentzeko edo infekzioa sor dezaketen germenak kanporatzeko edo deuseztatzeko erabiltzen ditugun neurriez ari gara. Pertsonen zainketetan erabiltzen den asepsian, bi maila bereiz ditzakegu: Mediku-asepsiaetaKirurgia-asepsia. Mediku-asepsian, eguneroko erizaintza-jardueretan hartzen diren garbitasun- neurriak egongo lirateke; mikroorganismoen hazkundea eta ugalketa mugatzen duten neurriak: uraz eta xaboiaz egiten den esku-garbiketa higienikoa, eskularru garbiak janztea, kutsatutako gaiak (tresneria, gazak…) ondo maneiatzea, pertsona bakartzea (beharrezkoa denean). Kirurgia-asepsia,teknika esterilarekin erlazionatuta dago. Objektuak edo eremuak mikroorganismorik gabe egotea da kirurgia-asepsiaren helburua. Asepsia kirurgikoa mantentzeko hartzen diren neurriak eta asepsia medikoa mantentzeko hartzen direnak ezberdinak dira: esku-garbiketa kirurgikoa askoz sakonagoa da higienikoa baino; eskularru esterilak erabiltzen dira eskularru garbien ordez; eta, bestelako materiala ere erabiltzen da (kaltzak, txanoa, mozorro kirurgikoa, txabusina esterilak). Zikinak,garbiakedoesterilakegon daitezke objektuak. Objektu zikinetan infekzioa sortzen duten mikroorganismoak daude (adibidez, guraize zikinetan); objektu garbietan mikroorganismo batzuk badaude, baina txikia da infekzioa sortzeko arriskua (guraize garbiak); objektu esteriletan, berriz, ez dago mikroorganismorik, ez eta esporarik ere (guraize esterilak). Zenbait mikroorganismo gordetzen diren estalkiak dira esporak. Erizaintza-prozeduraren eta pertsonaren egoeraren arabera, hainbat asepsia- mailatan mugituko gara: ezberdinak dira ebakuntza kirurgiko baten inguruan hartzen diren neurriak (kaltzak, txanoa, mozorro kirurgikoa, esku-garbiketa kirurgikoa, txabusina esterila, eskularru esterilak) eta bizi-konstanteak neurtzeko hartzen direnak (esku-garbiketa higienikoa).  2.4.1. GARBITASUNA, ANTISEPSIA, DESINFEKZIOA ETA ESTERILIZAZIOA Garbitasuna, antisepsia, desinfekzioa eta esterilizazioa infekzioak sortzen dituzten germen patogenoen ugalketa eragozteko edo germen horiek suntsitzeko erabiltzen diren prozedurak dira. 2.4.1.1. Garbitasuna. Garbitasunarekin gorputzean eta materialetan dagoen zikina kanporatzen da, eta bertan dauden mikroorganismo-kopurua gutxitzen da. Erizainak, eguneroko lanean, garbitasunarekin zerikusia duten jarduera ugari egiten ditu: esku-garbiketa, pertsonaren higienea, tresneriaren garbiketa...  2.4.1.2. Antiseptikoak eta Desinfektatzaileak Antiseptikoakgermenen hazkundea eta ugalketa eragozten du. Bizia duten ehunetan (larruazala, zauriak…) erabiltzen dira antiseptikoak, mikroorganismo patogenoak gutxitzeko helburuarekin. Desinfektatzaileamikroorganismoak suntsitzen dituen gai kimikoa da; baina,esporakez ditu ezabatzen. Desinfektatzaileak, oro har, materialetako mikroorganismoak suntsitzeko erabiltzen dira. Gai bera antiseptiko gisa nahiz desinfektatzaile gisa erabil daiteke, baina disoluzioaren ezaugarriak ezberdinak izango dira bi kasuetan (antiseptikoa bada, larruazala ez du kaltetu behar). Horrela,bakteriostatikoakdiren substantziak aurkitu ditzakegu: bakterioen hazkundea eta ugalketa eragozten dituzten substantziak, baina suntsitu gabe.Bakterizidakdiren gaiek bakterioak suntsitzen dituzte.Germizidakdiren gaiek mikroorganismo patogenoak suntsitzen dituzte.  Antiseptiko on batek ezaugarri hauek izan beharko lituzke:     * Espektro_zabalekoa_izatea: haren ekintzak mikroorganismo askotan eragin       behar du.     * Ekintza_azkarrekoa_izatea:germenen barreiaketa ekiditeko.     * Ekintza_iraunkorrekoa_izatea:efektuak luzaroan iraun behar du.     * Ez_du_narritagarria_izan_behar,_eta_ez_du_hipersentiberatasun       erreakziorik_eragin_behar:gorputzean ez du kalterik eragin behar       (larruazalean…).     * Ez_du_xurgatu_behar: erreakzio orokorrak ekiditeko.     * Materia_organikoaren_aurrean_ez_du_aktibitatea_galdu_behar: antiseptiko       batzuek, materia organikoa (odola, zornea…) duen zauri batean ematen       direnean, aktibitatea galtzen dute.     * Kontzentrazio_txikietan_eraginkorra_izan_behar_du: kontzentrazio       txikietan aktibitatea duten antiseptikoak potentzia handikoak izaten       dira. Leku zailetara antiseptiko horien kopuru txikiak iristen badira,       ekintza eraginkorra lor daiteke.     * Egonkorra: era askotako ingurune eta baldintzetan egonkorra iraun behar       du (adibidez, pH-a aldatzen denean).     * Gardena_izatea: zaurien eboluzioa kontrolatzeko.   Osagai kimikoen arabera,antiseptikoak_eta_desinfektatzaileak_taldeetan_sailka daitezke: biguanidak,_alkoholak,_iodoaren_deribatuak,_fenolak,_oxidatzaileak, zilarraren_deribatuak,_merkurioaren_deribatuak,_koloratzaileak,_amonio- kuaternarioaren_deribatuaketa kloroaren_deribatuak.     * Gehien erabiltzen ditugun antiseptikoak biguanidak, alkoholak eta       iodoaren deribatuak dira (ikus bakoitzaren ezaugarriak2.2.       taulan).Klorhexidina(biguanida)antiseptiko “ideala” bezala hartua izan da       arrazoi hauengatik: espektro zabalekoa da (iodoaren deribatuak bakarrik       gainditzen dute); ekintza azkarrekoa da (15 segundo); bere efektuak 6       ordu irauten ditu; materia organikoaren aurrean (odola, zornea…) ez du       aktibitatea galtzen; eta, gardena denez, zaurien eboluzioa ondo behatu       daiteke(San Martín, González, Sanz eta Burguete, 2003; eta, Salas, Gómez,       Villar eta Martín, 2000). Klorhexidinaduten disoluzioen erabilerak2.3. taulanikus daitezke, eta2.4. taulan,berriz,pobidona iodatuarendisoluzioen erabilerak. Eguneroko erizaintza- ekimenetan erabiltzen diren antiseptikoak2.5. taulanikus daitezke.     * Fenolak,bakteriostatikoak edo bakterizidak izan daitezke, pH-aren eta       kontzentrazioaren arabera. Gehienetan, gainazalak eta zenbait material       desinfektatzeko erabiltzen dira. Antiseptiko gisahexaklorafenoaerabil       daiteke; baina, erreakzio orokorrak eragin ditzakeenez (larruazaletik       asko xurgatzen da), kontu handiz erabili beharko da. Gainera, ez da       erabili behar zaurietan, mukosetan eta erreduretan, eta materia       organikoaren aurrean aktibitatea galtzen du.     * Oxidatzaileen artean,hidrogeno peroxidoa(ur oxigenatua) etapermanganato       potasikoaditugu. Hidrogeno peroxidoa,bakterizida, bakteriostatikoa edo       esporizida izan daiteke, kontzentrazioaren arabera. Materia       organikoarekin, argiarekin eta airearekin berehala galtzen du       aktibitatea. Zauriak garbitzeko erabil daiteke %3ko kontzentrazioan. Ur       oxigenatua ahoko desinfekzioan erabiltzeak, papila piliformeen momentuko       hipertrofia eragin dezake.Permanganato potasikoabakteriostatikoa eta       antimikotikoa da. Materia organikoaren aurrean aktibitatea galtzen du.     * Zilarraren deribatuak(zilar-nitratoa, sulfadiazina argentikoa),       kontzentrazioaren arabera bakteriostatikoak edo bakterizidak izan       daitezke. Materia organikoaren aurrean aktibitatea galtzen dute, eta       erreakzio orokorrak eragin ditzakete.     * Merkurioaren deribatuak(merkurokromoa, tiomersana), potentzia txikiko       bakteriostatikoak dira. Materia organikoaren aurrean aktibitatea galtzen       dute, eta erreakzio orokorrak eragin ditzakete. Argitik babestu behar       dira, eta metalezko gainazaletan ez dira erabili behar.     * Gentziana bioleta koloratzaileapotentzia gutxiko bakterizida eta       bakteriostatikoa da. Larruazaleko mikosi batzuetan erabiltzen da, eta       kirurgian markatzeko erabiltzen den arkatzaren osagaia da. Pikortatze-       ehuna ukitzen badu, larruazalean tatuajeak sortzen ditu.     * Amonio kuaternarioaren deribatuak(benzalkonio-kloruroa, zetrimida-       kloruroa…). Potentzia txikiko bakteriostatikoak dira. Materia       organikoaren aurrean aktibitatea galtzen dute, eta ezin da       erabilidetergente anionikoekin,amoniakoaren       deribatuekinetahipokloritoekin. Larruazala eta mukosak narrita ditzakete.     * Kloroaren deribatuak:T kloramida,potentzia handiko bakterizida da, eta       berehalako efektua du. Zauriak garbitzeko erabil daiteke. Materia       organikoaren aurrean aktibitatea galtzen du. Diluzioa egin ondoren, azkar       galtzen du eraginkortasuna, eta airearekin kontaktuan aktibitatea       gutxitzen da.  2.4.1.3. Desinfekzioa eta esterilizazioa Erizaintza-jardueran erabiltzen diren materialak, desinfektatuak edo esterilizatuak egon behar dute.Materialak hiru taldetan sailkatzen dira,erabileraren eta infekzio-arriskuaren arabera:     * “Material_kritikoa” esterilizatuta egon behar duen materiala da;ehun esterilak ukitzen dituzten materialak (ebakuntzetan erabiltzen den tresneria, zainean ziztatzeko kateterrak…). Materialak esterilizatzeko metodo fisikoak eta kimikoak erabiltzen dira. Esterilizazioarekin mikroorganismo guztiak (esporak barne) suntsitzen dira. “Material_erdi_kritikoa ” desinfekzio altua behar duen materiala da;zenbait mintz eta mukosa ukitu behar duen materiala (endoskopioak, bronkoskopioak, uretroskopioa, laringoskopioaren pala…). Desinfekzio altua lortzeko,glutaraldehidoa, formaldehidoa, kloro dioxidoa, hidrogeno peroxidoa eta azido azetikoaerabiltzen dira. “Kritikoa_ez_den_materiala ” desinfekzio ertaina edo baxua behar duen materiala da.Osorik dagoen larruazalaren gainean jartzen den materialak behar du desinfekzio-maila hori (fonendoskopioak, esfignomanometroak, termometroak…). Desinfekzioa ertaina edo baxua lortzeko gai hauek erabiltzen dira:kloroa eta haren deribatuak, alkohola eta bere deribatuak, fenolaren deribatuak, iodoaren deribatuak, biguanidak, eta amonio kuaternarioaren deribatuak.  Desinfektatu edo esterilizatu beharreko materiala prestatu egin behar da, era egokian garraiatu, eta leku egokian gorde:     * Desinfektatu_edo_esterilizatu_aurretik,_garbiak,_uretan_eraginda_eta       lehorrak_egon_behar_dute_materialek. Materiala garbitzerakoan, ura eta       detergentearekin agerian dagoen materia organikoa (odola, zornea, mukia…)       kanporatzen da. Tresneria ez badago garbia eta lehorra, desinfekzioa eta       esterilizazioa ez da eraginkorra izango; gai desinfektatzaileak edo       esterilizatzaileak ezingo baitu tresneriaren gainazal guztian bere       ekintza burutu (mikroorganismoak zikinaren azpian babestuta egongo dira).       Tresneria garbitzerakoan erabiltzen den uraren tenperatura 22ºC eta 43ºC       tartean egon behar du. Ur beroegia erabiliz gero, materia organikoa       tresnerian itsatsita geratuko da. Tresneria bi eratara garbitu daiteke:       eskuz eta ikuzgailuan sartuta. Tresneria eskuz garbitu behar bada;       lehendabizi, detergentea duen disoluzio batean sartu behar da tresneria;       gero, eskuila batez ondo igurtzi behar da; ondoren, urarekin materia       organiko guztia eta xaboi hondarrak kanporatu behar dira; eta segidan,       ondo lehortu behar da. Gai kutsagarriak deuseztatzeko gaitasuna izan       behar dute erabiltzen diren detergenteek. Ikuzgailuak elektrikoak eta       ultrasoinuzkoak izan daitezke.     * Materiala_esterilizatzeko,_lurruna_edo_etileno-oxidoa_erabili_behar_bada,       materiala_pakete_porotsuetan_sartu_behar_da(krepe-paperezkoetan…).     * Ebakuntza-geletan_erabiltzen_den_tresneria_kirurgikoa;esterilizatzeko       prestatuak dauden ontzietan sartuko da material mota hori.     * Desinfektatutako_eta_esterilizatutako_pakete_guztietan_iraungitze_datak       azaldu_behar_du.Paketea bustita badago edo biltzen duen estalkia egoera       onean ez badago, esterilizazio-zerbitzura itzuliko da.     * Materiala_era_egokian_garraiatuko_daesterilizazio zerbitzura, eta       zerbitzu horretatik eraman beharreko unitate edo zerbitzura. Horretarako,       lau aldeetatik itxita dauden orgak erabiltzen dira.     * Desinfektatutako_eta_esterilizatutako_materiala_leku_garbian_eduki_behar       da,beste materialekin nahastu gabe.  Materiala esterilizatzeko hainbat metodo daude:     * Lurrun-bidezko_esterilizazioa(autoklabea); materialak, hondatu gabe,       tenperatura altuak jasan behar ditu. Lurrunez esterilizatzeko, 15-45       minutu behar izaten dira. Tresneria, plastikozko materiala, beirazkoa eta       arropa lurrunarekin esterilizatzen da: tresneri kirurgikoa, trakeotomiako       kanulak, drainadurak, oihal kirurgikoak…     * Esterilizazioa_etileno-oxidoa_erabiliz;oso delikatua den materiala ezin       da lurrunez esterilizatu, eta etileno-oxidoarekin esterilizatuko da.       Horretarako, 8 ordu behar izaten dira, eta ondoren, nahitaez, 12 ordutan       aireztatu behar izaten da materiala. Beraz, 24 ordu inguru pasatu behar       dira, materiala berriro erabili ahal izateko. Esterilizazio-metodo hori,       material mota asko esterilizatzeko erabiltzen da: artroskopioak, bisturi       elektrikoaren kablea, laparoskopioa, lenteak dituen tresneri kirurgikoa …     * Aire_beroko_labea(Pasteurren labea edo Poupinellen berogailuak);       sendaketetako tresneria, odontologiako tresneria, hautsa, ukenduak edo       beira esterilizatzeko aire beroko labea erabil daiteke. Tenperatura       altuetan lehenago esterilizatzen da materiala: 180ºan, ordu erdia behar       da materiala esterilizatzeko; 171ºan, ordubete; 160ºan, 2 ordu.     * Plasma-fasean_dagoen_hidrogeno-peroxidoa: metalak, material optikoak,       motorrak, material elektronikoak, latexa, silikona, polietilenoa eta       bestelako materiala esterilizatzeko erabiltzen da. Materiala       esterilizatzeko, 75 minutu behar dira, 40-50ºC-tan.     * Esterilizazio_kimikoa:gehienetan lurruna eta etileno-oxidoa erabili ezin       direnean aukeratzen da.Glutaraldehidoa%2-ko kontzentrazioan duen       disoluzioan esterilizatzen den materiala 10 orduan eduki behar da.       Ondoren, materiala ur esterilarekin ondo pasatu behar da; eta, ez bada       berehala erabili behar, aire esterilean lehortu. Ondoren, ontzi edo       pakete esteriletan sartuko da. Kobrea, nikela, brontzea edo aluminioa       duten materialak, beste batzuen artean,glutaraldehidoarekinesterilizatzen       dira.  Gaur egun, materialak esterilizatzeko ez da irakinaldia erabiltzen. Irakinaldian mikroorganismo asko suntsitzen dira, baina guztiak ez, eta esporak ere ez. Infekzio-katea etetera bideratuko dira erizaintza-zainketak. Antiseptikoen bidez, germenen ugaltzea oztopatzen da; desinfekzioaren bidez, germen gehienak deuseztatzen dira; esterilizazioarekin, berriz, germen guztiak (esporak barne) suntsitzen dira.  2.4.2. ESKU-GARBIKETA 2.4.2.1. Esku-garbiketa higienikoa Infekzioak kontrolatzeko neurri garrantzitsuena da esku-garbiketa. Erizainak eskuak garbitu behar ditu,erizaintza-jarduera gehienen aurretik eta ondoren:pertsonarekin harreman zuzena (ukitu) eduki aurretik eta ondoren; erizaintza-prozedurak egin aurretik eta ondoren (sendagaiak jarri, oheak egin...); eta, mikroorganismoak dituen edozein gairekin (gernua, gorozkiak, drainatzeak...) kontaktua izan ondoren.  Helburuak     * Eskuetan dagoen mikroorganismo kopurua gutxitu, larruazalean dauden       germenak kanporatuz.     * Mikroorganismoak pertsona batetik bestera barreiatzea eragotzi;       erizainetatik pertsonetara (bezeroetara/pazienteetara), eta alderantziz.       Zeharkako infekzioak prebenitu.  Materiala     * Iturria: ura hainbat modutan erregula daiteke; eskuarekin, ukondoarekin,       belaunarekin edo oinarekin. (Ikus 2.6. irudia).     * Ura.     * Xaboi neutroa.     * Paperezko eskuoihalak.     * Eskuetarako krema.  Teknika (ikus 2.7. irudia)     * Azazkalak motzak eta garbiak eduki behar dira, azazkal luzeak gordeleku       aproposak baitira mikroorganismoentzat. Gainera, azazkal luzeekin,       eskularruak puskatzea eta pertsonak harramazkatzea errazagoa izaten da.       Bitxiak (eraztunak, eskumuturrekoak…) kendu egin behar dira; ordularia       hobe uniformean edo lepoan zintzilika ibiltzea, eskumuturrean baino.     * Eskuak eta besaurreak uraz busti. Urak, epela edo hotza izan behar du (ur       beroak larruazala lehortzen du).Eskuak_beti_ukondoa_baino_beherago_eduki       behar_dira, hatzak ukondoa baino kutsatuagoak egoten baitira. Urak       konketa barrura joan behar du. Konketa ez da uniformearekin ukitu behar,       eta ur-zipriztinak ekidin behar dira.     * Esku bustietan bota xaboia, eskuak xaboitu, eta birakako mugimenduak       eginez, eskuak indarrez igurtzi, eskugaina, esku-ahurra eta eskumuturra       ondo garbitzeko. Bi eskuetako hatzak gurutzatuz, hatz-tarteak ongi       garbitu behar dira. Esku-garbiketa higienikoa ongi egiteko, 10 segundo       behar dira gutxienez.     * Eskuak (eskumuturrak ere bai) ur zorrotadan eragin; urak besaurretatik       hatz muturretara joan behar du beti.     * Eskuak eta besaurreak paperezko oihalekin lehortu; hatzetatik hasita,       gorantz, besaurreraino. Ondo lehortu behar dira, hezetasunak       mikroorganismoen ugalketa errazten baitu.     * Iturria eskuarekin itxi behar bada, eskuak lehortzeko erabili den       paperezko eskuoihalarekin itxiko da (iturria kutsatuta egoten baita).     * Eskuak sarritan garbitzeak larruazala lehor dezake. Larruazala egoera       onean edukitzeko garrantzitsua izango da: xaboi egokiak erabiltzea;       eskuak xaboitu ondoren, urarekin xaboi guztia kanporatzea; eta, eskuak       lehortzeko, larruazala narritatzen ez duten eskuoihalak erabiltzea. Krema       hidratatzaileekin prebeni daiteke larruazala gehiegi lehortzea eta       narritatzea, eta horren ondorioz sor daitezken pitzadurak eta zauriak       ekidin. Erizainak bere eskuak zaindu behar ditu, lan-tresna       garrantzitsuak baitira.  2.4.2.2. Esku-garbiketa kirurgikoa  ***** Helburuak *****     * Eskuek eta besaurreek ahal den mikroorganismo gutxien izatea.     * Larruazalean germenen aurkako gai bat ematea, ordu batzuetan       mikroorganismoen hazkuntza gutxitu dezan. ***** Materiala *****     * Konketa sakona.     * Iturria, hankarekin irekitzen dena.     * Eskuila esterila, xaboi antiseptikoa duena (iodoaedoclorhexidina).     * Eskuak lehortzeko oihal esterilak  ***** Teknika *****     * Esku-garbiketa kirurgikoa ebakuntza aurretik egin behar bada, esku-       garbiketa egin aurretik, multzo kirurgikoko uniformea, kaltzak, txanoa       eta mozorro kirurgikoa jarri beharko dira.     * Azazkalak motzak, margotu gabeak eta garbiak, eta eskuak inolako bitxirik       gabe.     * Arroparen mahukek ukondo gainetik egon behar dute, eta uniformea gerrian       ondo finkatuta (uniforme zabalekin eskuak ukitzea eta kutsatzea errazagoa       da).     * Eskuak eta besaurreak ur epelaz busti ukondoraino. Hatzak ahal den       garbienak eduki behar direnez,eskuek_beti_ukondo-gainetik_egon_behar_dute       (ukondoko zikina ez du hatzetara joan behar). Esku-garbiketa kirurgikoa       egiterakoan besoak gorputzetik aparte eduki behar dira (kutsadura       ekiditeko) eta ukondoak konketaren parean jarrita (urarekin arropa ez       bustitzeko).     * Bota esku bustietara germenen aurkako xaboia, xaboitu eskuak, eta       birakako mugimenduak eginez indarrez igurtzi eskuak; eskugaina, esku-       ahurra, eskumuturra eta besaurrea ondo garbitzeko. Bi eskuetako hatzak       gurutzatuz, hatz-tarteak ongi garbitu. Mugimendu horiek guztiak egiteko,       20-25 segundo inguru behar izaten dira.     * Eskuak eta besoak ur zorrotadan eragin; urak, hatz muturretatik       ukondorako norabidean joan behar du beti.     * Eskuila kirurgikoaren alde leunarekin berriro xaboitu eskuak. Esku       bakoitza eskuilaz igurtzi 45 segundoan. Hatz bakoitzaren alde guztiak       igurtzi, eta hatz-tarteak, eskugaina eta esku-ahurra ere bai. Eskuilaren       alde zakarrak larruazala urratu dezake; horregatik, azazkaletan bakarrik       erabiltzen da. Azazkal azpiak hobeto garbitzeko txotx batzuk erabiltzen       dira (gehienetan eskuilekin batera etortzen dira). Txotxa azazkal-azpi       batean erabili ondoren uretan garbitzea komeni da, beste azazkaletan       erabili aurretik (germenak azazkal batetik bestera ez barreiatzeko).     * Eskumuturretatik hasita, besoak eskuilaz garbitu, ukondo gainetik 5 cm-       raino. Besoaren alde guztiak garbitu: besaurrearen beheko aldea (15       segundo), besaurrearen goiko aldea (15 segundo), ukondo parea eta ukondo       gaina (15 segundo).     * Bi eskuak eta besoak ondo garbitu ondoren, eskuila kirurgikoa bota, eta       eskuak eta besoak uretan eragin (germenak kanporatzeko). Esku-garbiketa       kirurgikoa egiteko, 3 minutu inguru behar izaten dira.     * Garbiketa sakonagoa egitea beharrezkoa bada, eskuila kirurgikoa berria       hartu eta eskuak eta besoak berriro garbitu (adibidez: esku bakoitza 30       segundoan, eta beso bakoitza 45 segundoan). Bigarren eskuila bota, eta       eskuak eta besoak uretan eragin.     * Iturria hankarekin itxi ondoren, eskuak eta besoak oihal esterilekin       lehortzen dira. Lehenik, alde bateko eskua eta besoa: hatzetatik hasi eta       ukondoraino oihal esteril batekin, errotazio-mugimenduak eginez. Ondoren,       beste oihal esterilarekin beste eskua eta besoa.     * Eskuak, garbitu ondoren, beti gorputzaren aurretik eta gerri gainetik       eduki behar dira, eskuak kutsatzea ekiditeko.   2.4.3. ESKULARRUAK Normalean bi eratako eskularruak erabiltzen ditugu:garbiaketaesterilak. Eskularruak era askotako materialekin eginak egon daitezke (latexa, silikona, kotoia…). Erabili eta botatzekoak izaten dira eskularruak.  2.4.3.1. Eskularru garbiak Gorputzeko edozein gai (odola, gernua, gorozkiak, karkaisak…) ukitzeko arriskua dagoenean eta esterilitatea mantentzea beharrezkoa ez denean, eskularru garbiak jantzi behar dira. Erizainak eskuetan zauririk baldin badu, edozein erizaintza- jarduera egin aurretik zauria estaliko du eta eskularruak jantziko ditu.  Helburuak     * Erizainaren eskuetara mikroorganismoak iristea prebenitu.     * Erizainaren eskuetatik beste pertsonetara mikroorganismoak pasatzea       ekidin.  Materiala     * Eskularru garbiak (erabili eta botatzekoak)  Teknika     * Eskularru garbiak janzteko ez da teknika berezirik behar. Eskularruak       eskuetan ondo sartu behar dira, eta, txabusina jantzita badugu,       eskularruen eskumuturrak txabusinaren mahuken gainetik jarri behar dira.     * Eskularru_zikinak_kentzeko_uneankontuan izan behar da ez dela eskularru       zikinekin larruazala ukitu behar (eskularruak kendu ondoren eskuak       garbitu arren). Eskularru zikinak horrela ken daitezke: eskuineko       hatzekin ezkerreko eskularrua kendu, eskumuturraren paretik hartuta       (eskularruen kanpoko aldetik). Horrela, ezkerreko eskularrua buelta       emanda, eskuineko eskuak (eskularruarekin) eusten diola geratuko da.       Jarraian, ezkerreko eskuko hatzak (eskularrurik gabe), eskuineko       eskularruaren eskumutur parean, barrutik sartu, eta eskuineko eskularrua       kendu, buelta emanez. Bi eskularruak buelta emanda eta bata bestearen       barnean geratuko dira (zikina barruan). Ondoren, bota eskularruak       dagokien lekura. (Ikus2.8. irudia)     * Eskularruak kendu ondoren, eskuak garbitu egin behar dira.  2.4.3.2. Eskularru esterilak Esterilitatea mantendu behar den edozein erizaintza-jarduera egiterakoan, eskularru esterilak erabiltzen dira (ebakuntza kirurgikoan, maskuriko zunda jartzerakoan, arnasbideetako jariakinak xurgatzerakoan...).  Helburuak     * Erizainak objektu esterilak ukitzea ahalbidetu.     * Erizainaren eskuetan dauden mikroorganismoek pertsonaren zauria kutsatzea       prebenitu.  Materiala     * Eskularru esterilak (erabili eta botatzekoak).  Teknika (ikus 2.9. irudia)     * Eskuak garbi eta ondo lehortuta. Neurri egokiko eskularruak aukeratu       behar dira (zenbakia begiratu).     * Eskularru-zorroa gainazal garbi eta lehorraren gainean jarri, eta       zabaldu. Gehienetan, bi zorro izaten dituzte eskularruek (barrukoa eta       kanpokoa). Kanpoko zorroa zabaldu ondoren, eskularruak ukitu gabe,       barruko zorroa zabaldu beharko da. Barruko zorroaren barruko aldea ere ez       da ukitu behar.     * Eskularru esterilak janzteko garaian, kontuan izan beharko daezin_dela       inola_ere_larruazalarekin_eskularru_esterilen_kanpoko_aldea_ukitu.     * Erizaina eskuinarekin hobeto moldatzen bada, lehendabizi eskuineko       eskularrua jantziko du. Horretarako, ezkerreko eskuaz eskuineko       eskularrua jantziko du; ezkerreko hatzekin, eskuineko eskularrua       eskumuturraren tolestura gainetik hartuz (eskumuturraren zatia tolestuta       dagoenez, eskularruen barruko aldea soilik ukitzen da). Eskuineko       eskularrua sartzerakoan, eskuineko hatz lodia esku-azpian eduki behar da,       eskularruaren hatz-zuloa aurkitu arte. Gogoan izan ezin dela eskuekin       eskularruen kanpoko aldea ukitu.     * Eskuineko eskularrua jantzi ondoren, ezkerrekoa jantzi beharko da;       eskuineko eskuko hatzekin (eskularrua jantzita), ezkerreko eskularrua       tolestura azpitik hartuta eskularrua ezkerreko eskuan sartzen da,       eskumuturreraino. Eskularrua sartzeko garaian, ezkerreko hatz-lodia esku       azpian mantentzen da, eskularruko hatz-zuloa topatu arte.Eskularruen       kanpoko_aldearekin_eskularruen_kanpoko_aldea_bakarrik_uki_daiteke.     * Bi eskularruek ondo jantzita egon behar dute, hatzak ondo sartuta.       Eskularruak eskumuturren parean ondo finkatzerakoan, kontuan izan behar       da ez dela larruazala ukitu behar eskularruen kanpoko aldearekin.     * Eskularru esterilak jantzi ondoren, eskuak gorputzaren aurrean eta gerri       gainetik eduki behar dira; eta, esterilitatea gordetzeko, eskuek       (eskularruekin) esterila dena bakarrik ukitu behar dute.     * Eskularru esterilak, eskularru garbiak bezala kentzen dira.   2.4.4. TXABUSINAK Bi eratako txabusinak erabiltzen dira:garbiaketaesterilak,eta era askotako materialez eginak aurkitu daitezke (telazkoak, material sintetikoez eginak…). Txabusina garbiak, erizainaren arropa ez kutsatzeko erabiltzen dira; eta baita ere, erizainaren uniformean egon daitezken mikroorganismoak beste pertsonetara ez barreiatzeko. Txabusina esterilak teknika esterila egiterakoan erabiltzen dira (ebakuntza kirurgikoetan, zenbait sendaketatan...).  2.4.4.1. Txabusina garbiak ***** Helburuak *****     * Erizainaren arropa zikintzea ekidin.     * Infekzioa jasateko arriskua duen pertsona (adibidez, immunoeskasia       duelako bakartuta dagoen pertsona) erizainaren arropan egon daitezken       mikroorganismoetatik babestu.  Materiala     * Txabusina garbia.  Teknika(ikus 2.10. irudia)     * Pertsonaren gelara sartu aurretik janzten da txabusina; besoetatik       sartzen da, eta lepo parean eta gerri parean lotzen da. Mozorro       kirurgikoa eta eskularruak ere jantzi behar badira, mozorro kirurgikoa       txabusina baino lehenago jarriko da, eta eskularruak, berriz, ondoren.       Kentzeko garaian, eskularruak txabusina baino lehenago kenduko dira, eta       mozorro kirurgikoa ondoren.     * Txabusina eta gainerako babesleak gelatik irten aurretik kentzea komeni       da. Zikinduta dagoen txabusinaren kanpoko aldea ez ukitzen saiatu behar       gara.     * Zikinaren aldera bilduz (biribilduz) eranzten da txabusina. Material       guztia dagokion lekura bota behar da.     * Sendaketak egiteko garaian uniformea ez zikintzeko txabusina erabili nahi       bada, eta une batez kendu behar bada, kendu heinean, zintzilik jarriko       da. Berriro janzteko garaian, zintzilik dagoen moduan, besoak sartu, eta       jantzi (ahalik eta gutxien ukitzeko helburuarekin).     * Txabusina kendu ondoren, eskuak garbitu behar dira.  2.4.4.2. Txabusina esterilak Txabusina esterilak eta txabusina itxiak, gehienetan, ebakuntza-geletan eta erditze-geletan erabiltzen dira; asepsia kirurgikoa behar den lekuetan, alegia. Txabusinak nahiko luzera izan behar du (belauneraino), eta pertsona (paziente/ bezero) bakoitzeko, gutxienez, txabusina bat erabili behar da.  ***** Helburuak *****     * Eremu esteril bateko objektu esterilak askatasunez maneiatzea ahalbidetu.     * Infekzioa izateko arriskua duten pertsonetan infekzioa prebenitu.  Materiala     * Txabusina esterila.  Teknika (Ikus 2.11. irudia)     * Txabusina esterila ebakuntza-gelan janzten denean, txabusina jantzi       aurretik kaltzak, txanoa eta mozorro kirurgikoa jarrita izan behar ditu       erizainak, eta esku-garbiketa kirurgikoa egina. Txabusina jantzi ondoren,       eskularru esterilak jantziko ditu.     * Txabusina zorro esteril batean etortzen da, eta, zorroa ireki ondoren,       txabusina zorrotik hatzekin atera behar da lepoaren barruko aldetik       helduta, gorputzetik aparte mantenduz. Eskuak txabusinaren sorbaldetako       zuloetatik sartu behar dira, mahuketaraino.Txabusinaren_kanpoko_aldeak_ez       du_esterila_ez_den_ezer_ukitu_behar.     * Txabusina itxiak hainbat zinta dituzte hiru lekutan lotzeko: lepo-atzean,       gerri-atzean (zintak gordeta geratzen dira) eta gerri-parean (zintak       bistan geratzen dira). Laguntzaile batek (kaltzak, txanoa eta mozorro       kirurgikoa ipinita) lepoko zintak eta gerri-atzeko zintak lotzen ditu       (txabusinaren kanpoko aldea ukitu gabe). Gerri-parean dauden gainerako       zintak, gorputzari buelta eman ondoren, gerrian eskularru esterilekin       lotzen dira. Azkeneko zinta horiek, laguntzaile batek pintza esterilekin       edo eskularru esterilekin ematen dizkio erizainari, hark eskularru       esterilekin lotu ditzan. Eskularru esterilak nola janzten diren2.4.3.2.       ataleanazaldu dugu. Eskularru esterilek txabusinaren mahuka gainetik       jarrita geratu behar dute. Gerri-pareko zintak lotu ondoren, uniformea       erabat estalita geratzen da. Txabusina esterila eta eskularru esterilak       dituen pertsona batean, esteriltzat jotzen da toraxaren aurrealdea eta       hortik behera, eremu esterilaren altuera arte. Txabusinaren mahukak       esteriltzat hartzen dira, ukondo gainetik 5 cm-tatik hasita       eskumuturreraino. Leku hezeak eta igurzten diren guneak (lepoa,       sorbaldak, besapeak, bizkarra eta mahukaren eskumuturra), ez dira       esteriltzat jotzen.     * Txabusina kentzerakoan erne ibili behar da, alde zikinak azpiko uniformea       uki ez dezan. Gogoratu, txabusina kendu aurretik kentzen direla       eskularruak. Txabusina kentzerakoan txabusina bildu, zikina estaliz.     * Eskularruak eta txabusina kendu ondoren, eskuak garbitu.  2.4.5. MOZORRO KIRURGIKOA Mozorro kirurgikoa hainbat egoeretan jartzen da: ebakuntza-gelan; airearen bidez kutsa daiteken gaixotasunen bat duen pertsonaren gelan sartu aurretik; bakartze-neurri zorrotzak dituen gaixoaren gelan sartu aurretik, zenbait prozedura egiterakoan (zenbait sendaketetan, erreduretan...); eta, airearen bidez gaixotasuna kutsa dezakeen pertsona batek leku batetik bestera joan behar duenean, pertsonak berak eramango du jantzita mozorro kirurgikoa.  Helburua:     * Airez barreiatzen diren mikroorganismoen transmisioa saihestu.     * Pertsonak arnasbideetatik mikroorganismoak kanporatzea ekidin.     * Pertsonak arnasbideetatik mikroorganismoak ez barneratzea.  Materiala     * Mozorro kirurgikoa garbia (erabili eta botatzekoa).  Teknika Mozorroa_jartzeko_era: (ikus 2.12. irudia)     * Eskuak garbituta izan behar dira.     * Mozorro kirurgikoaren zati metalikoa sudur gainean jarri, hatzekin bi       aldeetako zintei heltzen zaien bitartean.     * Mozorro kirurgikoaren goiko zintak buruaren atzeko aldean edo belarri       parean (atzeko aldean) lotu. Betaurrekoak izanez gero, mozorro       kirurgikoaren goiko aldea (tira metalikoa duena) betaurrekoen azpian       sartu behar da (betaurrekoak arnasketarekin lainotzea eragozteko).     * Mozorro kirurgikoaren beheko aldea kokots-azpian jarri, eta beheko zintak       garondoan lotu.     * Mozorro kirurgikoak ahoa eta sudurra estali behar ditu, hartzen eta       botatzen den arnas airea iragaziz .     * Mozorro kirurgikoaren metalezko zatia sudur parean estutu.     * Mozorro kirurgikoa hezetuta badago, aldatu egin behar da, hezetasunak       mikroorganismoen ugalketa errazten baitu. Mozorro kirurgikoa ez da       lepotik zintzilik ibili behar. Paziente edo bezero bakoitzeko, gutxienez,       mozorro kirurgikoa bat erabili behar da.  Mozorro_kirurgikoa_kentzeko_era:     * Eskularruak erabili badira, eskularruak kendu eta eskuak garbitu       (aurpegia, ilea...ez kutsatzeko).     * Beheko zintak askatu; ondoren, goikoak, eta mozorro kirurgikoari       zintetatik helduta dagokion lekura bota (ez ukitu mozorro kirurgikoaren       erdiko gunea).     * Eskuak garbitu.   ****** 2.4.6. BESTELAKO MATERIALA ****** ****** 2.4.6.1. Txanoa ****** Txanoak ile guztia estali behar du; horrela, ilean egon daitezken gaiak (zalgia…) kanporatzea ekiditen du. Multzo kirurgikoan beti erabiltzen da txanoa, eta behin erabili ondoren bota egiten da.  ****** 2.4.6.2. Kaltzak ****** Kaltzak oinetakoen gainetik jartzen dira, oinetakoetan egon daitezken mikroorganismoen barreiaketa ekiditeko. Kirurgia-eremuan eta bakartuta dauden pertsonen geletan sartu aurretik kaltzak janzten dira, eta irteterakoan kendu egiten dira. Erabili ondoren bota egiten dira kaltzak.  2.4.6.3. Betaurrekoak Begietatik barrena infekzioa kutsatzeko arriskua dagoenean, begiak babesteko betaurrekoak erabiltzen dira.   ****** 2.4.7. EREMU ESTERILAK ****** Eremu esterila mikroorganismorik ez duen gunea da (esporarik ere ez). Eremu esterilak ezinbestekoak dira ebakuntza kirurgikoetan, eta erizaintza-prozedura askotan ere bai: sendaketak egiteko, maskuriko zunda jartzeko, kateterrak jartzeko… Oihal esterilekin edo zorro esterilen barneko aldearekin egin daiteke eremu esterila (beharren arabera). Eremu esteriletara gai esterilak botatzen dira. Gai esterilak (likidoak, solidoak) pakete itxietan (plastikozkoak, paperezkoak, beirazkoak...) egoten dira. Likido esterilak, askotan, ospitaleetako farmazia- zerbitzuetan prestatzen dira ontzi txikitan.  2.4.7.1. Eremu esterilak prestatzea Mikroorganismorik ez duen gune bat lortzea da eremu esterila prestatzea. Eremu_esterilaren_prestaketan_jakin_beharrekoak:     * Eremu esterilean sartzen diren gauza guztiek esterilak izan behar dute.     * Eremu esterilera sartu behar duten gai esterilak 10-15 cm goragotik bota       behar dira.     * Objektu esterilek esterila ez den gai bat ukitzen dutenean, esterilitatea       galtzen dute.     * Gerri-azpitik dauden objektuak edo ikusten ez direnak, ez dira       esteriltzat jotzen.     * Gai esterilak luzaroan airearekin kontaktuan badaude, esterilitatea gal       dezakete.     * Eremu esterilaren ertzak ez dira esteriltzat hartzen; eremu esterileko       ertzaren 2,5 cm ez dira esteriltzat jotzen.     * Larruazala ez da esterila, eta ezin da esterilizatu.     * Pakete esterilak hezetuta badaude, mikroorganismoak pasa daitezke; beraz,       esterilitatea gordetzeko, lehorrak egon beharko dute.     * Eremu esterilak egiteko, oihal esterilak (paperezkoak edo telazkoak)       erabil daitezke. Oihal esterila pakete esteriletik pintza esterilekin       ateratzen da. Oihal esterila hatzekin helduta ateratzen bada paketetik,       oihalaren muturrak bakarrik ukitzea (gero azpian geratuko direnak) izan       beharko da kontuan; bestela, oihala kutsatutzat hartuko da.     * Pakete esteril baten barneko aldea eremu esterila bezala erabil daiteke.     * Esterila ez den gainazal batean dagoen oihal esterila bustitzen bada,       esterilitatea galtzen du, bustitzen duen likidoa esterila izan arren.       Bustitako oihal esteriletik mikroorganismoak pasatzen dira. Oihal esteril       batzuk likidoentzat iragazgaitzak dira; likidoak erabili behar diren       prozeduretan horrelako oihalak erabiltzen dira.     * Ebakuntza geletan prestatzen diren eremu esterilak zabalak izaten dira,       eta esterilitate osoz prestatzen eta mantentzen dira. * 2.4.7.2. Pakete esterilak * Pakete esterilek egoera onean egon behar dute esterilitatea mantentzeko. ****** Paketea_esterila_dagoela_jakiteko,_behaketa_egin_behar_da: ******     * Paketea osorik, itxita, lehorra eta egoera onean dagoela egiaztatu behar       da. Hezetua badago, kutsatua dagoela pentsatu behar da.     * Iraungitze-data egiaztatu, eta inondik irekia ez dagoela ziurtatu.     * Paketea esterilizatuta dagoela adierazten duten ezaugarriak ezagutu behar       dira; ezaugarri horiek zentro batetik bestera aldatu egin daitezke.  ****** Pakete_esterilak_irekitzea: ******     * Bilduta dagoen pakete esterila gainazal batean ireki behar bada, paketea       gainazalean jartzen da norberaren aurrean, paketeak irekitzeko prestatuta       duen hegala, norberarengandik urrunduz irekitzeko moduan. Eskuak       paketearen albotik pasatu ondoren (gainetik ez), paketearen lehenengo       hegala lehenengo eta bigarren hatzekin askatu, eta paketea zabaldu       (kanpotik bakarrik ukituz). Gauza bera egin beste hegalekin ere;       eskuinaldekoak eskuineko eskuarekin, eta ezkerraldekoak ezkerrekoarekin       (gogoratu eskuak paketearen albotik pasatu behar direla).Pakete       esterilaren barruko aldeak ez du ukitu behar esterila ez den ezer.(Ikus       2.13. irudia).     * Bi eskuekin eutsita pakete bat irekitzea: komertzializatutako paketeek       mutur batean paketea errazago irekitzeko prestatutako gune bat izaten       dute. Gune horri esku batekin alde batetik heltzen zaio eta bestearekin       beste aldetik, eta erraz irekitzen da paketea.(Ikus 2.14. irudia).  ****** 2.4.7.3. Tresneria esterila (Ikus 2.15. eta 2.16. irudiak) ****** Pintza mota asko daude; horietako bi sarritan erabiltzen dira erizaintza- jardueran:Disekzio-pintzak(hortzak dituztenak eta hortzik gabekoak) etaHemostasikoak(zuzenak eta okerrak). Esterilitatea beharrezkoa den erizaintza-prozeduretan erabiltzen dira pintza esterilak (sendaketak egiteko, objektu esterilak maneiatzeko…). Pintzak_erabili_aurretik_jakin_beharrekoak:     * Pintzak eskularru garbiekin heltzen badira eta pintzaren muturra hezetuta       badago, erizainaren eskumuturraren azpitik egon behar du pintzaren       muturrak. Pintzak gorantz jarriz gero, muturreko hezetasuna heldulekura       isuriko litzateke (grabitatearen eraginez); eta, ondoren, pintzari buelta       emandakoan, berriro pintzaren muturrera itzuliko litzateke hezetasuna,       eta zati horrek esterilitatea galduko luke (heldulekua esterila ez       zelako).     * Pintza esterilak begi-bistan eta gerritik gora eduki behar dira, pintzen       kutsatzea ekiditeko.     * Pintzak eskuekin edo eskularru garbiekin erabili badira, eta eremu       esterilean utzi behar badira, pintzaren heldulekuak eremu esteriletik       kanpo utzi beharko dira (bestela, eremu esterilak esterilitatea galduko       luke).   2.5._NEURRI_UNIBERTSALEN_DEKALOGOA Erizaintza-jardueran, arriskuak gutxitzeko eta infekzioak eragozteko ezinbestekoa daneurri unibertsalakkontuan izatea. Osasun-arloan lan egin behar duenak jarraian azaltzen dugundekalogoagogoan izan behar du:  2.5.1. Neurri bereziak prozeduraren arabera hartu behar dira, eta ez pertsonaren (pazientearen/bezeroaren) arabera.Odolak eta gorputzeko zenbait likidok infekzioak eragin ditzaketela pentsatu behar da; beraz, gorputzeko likidoekin kontaktua izateko arriskua dagoenean, beharrezkoak diren babes- neurriak hartu behar dira.  2.5.2. Esku-garbiketainfekzioei aurre hartzeko neurririk eraginkorrena da. Eskuak sarritan garbitu behar dira: pertsona ukitu ondoren eta beste pertsona batekin egon aurretik, kutsagarriak izan daitezken gaiekin kontaktua izan ondoren, eta eskularruak kendu ondoren (nahiz eta eskularruak osorik egon). Eskuak garbitzeko urik ez dagoenean, eskuak garbitzeko prestatuta dauden antiseptikoak erabil daitezke (egilearen arauak jarraituz).  2.5.3. Eskularruakmaiz erabili beharko dira: odolarekin nahiz gorputzeko beste likidoekin kontaktua izateko arriskua dagoenean, eta odolarekin edo gorputzeko beste likidoekin zikinduta dauden materialak ukitu behar direnean. Pertsona bati baino gehiagori zainketak egiteko eskularruak erabili behar badira, pertsona bakoitzeko eskularru berriak erabili behar dira. Erizainaren larruazalean lesiorik badago, lesio horiek babestu eta eskularruak jantziko dira.  2.5.4. Beste babes-hesiak: odola edo gorputzeko beste likidoak zipriztinduak gerta daitezkeen prozeduretan, mozorro kirurgikoak, begi-babesleak (betaurrekoak) edo aurpegiko babesleak jarriko dira, ahoko, sudurreko eta begietako mukosa babesteko. Odola edo gorputzeko beste likidoak isuri daitezken prozeduretan, prozedura egin aurretik, txabusina jantziko da arropa ez zikintzeko.  2.5.5. Zauriak eragin ditzaketen gaiak botatzea:erabili eta botatzekoak diren gai ebakitzaileak (orratzak, bisturiak…) erabili ondoren, lehenbailehen segurtasunezko edukiontzi berezietara bota behar dira. Edukiontzi berezi horiek prozedura egiten ari den lekutik gertu kokatuko dira, gai ebakitzailea lehenbailehen bertara botatzeko.Gai_ebakitzaileei_(orratzak…)_inoiz_ez jarriestalkirik(hori eginez gero, nor bere burua ziztatzeko arriskua baitago).  2.5.6. Arropa zikina:ahalik eta gutxien manipulatu eta ahalik eta gutxien astindu behar da zikindutako arropa; arropako mikroorganismoak airera eta beste pertsonengana pasatzea eragozteko. Arropa zikina, kutsagarritasunaren arabera, poltsetan sartu behar da (kutsagarriagoa den arropa sartzeko badira poltsa batzuk).  2.5.7. Laginak:odolaren edo gorputzeko beste likidoen laginak ontzi egokietan jasoko dira; ontziaren segurtasun-tapa ondo itxi (likidorik ez isurtzeko), eta estalki egokietan sartuta laborategira bidali behar dira. Laginak jasotzerakoan, ontziaren kanpoaldea ez da kutsatu behar.  2.5.8. Zipriztinak:odolaren edo gorputzeko beste likidoen zipriztinek lantokiko apalak eta gainontzeko altzariak zikintzen dituztenean, gainazal horiek desinfektatzeko germenak suntsitzen dituen germizida kimiko bat erabili behar da. Komertzializatutako germizidarik ez badago, hipoklorito sodikoaren (etxeko lixiba) disoluzioa eraginkorra izan daiteke (100:1 diluzioan).  2.5.9. Hondakin kutsagarriak:zentroaren arauak jarraitu behar dira kutsagarriak diren hondakinak botatzerakoan. Gelatik atera aurretik, poltsa sendo batean sartu behar dira kutsatutako gaiak. Xurgatze-sistemekin kanporatzen diren likidoak, eta odola duten iraizketak eta jariaketak, kolektore sanitario batera erantsita dauden hustubideetara bota (“hondakindegi” izenez ezaguna). Kutsagarriak diren gaiak desinfektatu edo esterilizatu behar badira, gogoratu garbitu eta lehortu egin behar direla aurretik.  2.5.10. Immunologia sistema indartsu mantendu:txertaketa-egutegia eguneratuaeduki behar da (tetanosaren txertoa, B Hepatitisarena…). Larruazalean_istripuren_bat_gertatuz_gero(ziztada…), lehendabizi lesioa sortu duen objektua larruazaletik kendu behar da; ondoren, iturriko urarekin zauria garbitu (igurtzi gabe) eta odola ateratzen utzi 2-3 minututan; gero, zaurian eta larruazalean antiseptiko bat eman eta apositu esteril bat jarri gainean; eta ondoren, istripu horietaz arduratzen den zerbitzura joan behar da, beharrezkoak diren neurriak hartzeko.   2.6._INFEKZIOAREN_AURREAN,_BESTE_ERIZAINTZA-JARDUERAK:_BEHAKETA_eta_OSASUN- HEZIKETA  Erizaintza-jardueraren muinabehaketada. Infekzioa dagoenean, infekzio horren garapena jakiteko ezinbestekoa dabehaketa:     * Txanda bakoitzean pertsonaren (bezero/paziente) larruazala behatu behar       da; larruazala babes-hesi garrantzitsua denez, zaindu egin beharko da.       Larruazala garbitu ondoren, ondo lehortu behar da; eta, lehorregia baldin       badago, kremekin hidratatu beharko da. Mugikortasuna gutxitua duten       pertsonei gorputz-jarrera aldaketak egin beharko zaizkie, larruazala       egoera onean mantentzeko.     * Infekzio-zeinuak bilatzeko, bizi-konstanteak balioetsiko dira       (tenperatura, pultsua, T/A, eta arnasketa). Gernuaren eta beste jariakin       eta iraizketen ezaugarriak ere behatuko dira.     * Infekzioa izateko arrisku handia duten pertsonak aparteko geletan bakartu       beharko dira. Bakartzeari buruzko informazioa pertsonari eta familiari       ematea oso garrantzitsua da.  Infekziorik ager ez dadin eta pertsonak bere burua zaindu dezan, oso beharrezkoa daosasun-heziketa:     * Pertsonen higienea sustatuz, mikroorganismo kopurua murrizten da.     * Elikadura egokia sustatuz, osasuntsu egotea bultzatzen da. Likidoa       irenstea ere onuragarria izaten da gehienetan; baina, likido atxikipena       eragiten duten zenbait asalduretan likidoak murrizten direla ere jakin       behar da.     * Ezinbestekoak dira atsedena eta loaldi egokia eguneroko zereginak       egiteko.     * Estresa mendean hartuta, infekzioak agertzeko arriskua gutxitzen da.     * Arnasketa sakonak eta jariakinak kanporatzeko eztul eraginkorra       onuragarriak izaten dira arnas infekzioei aurre hartzeko. Egoera       batzuetan ez da komeni eztula egitea; adibidez, begiko ebakuntzetan.     * Zenbaitetan, beharrezkoa izaten da pertsonaren immunologia sistema       txertoen bidez indartzea.   2.7._BAKARTZE-NEURRI_EZBERDINAK Pertsona batek besteei kutsatu diezaiokeen infekzioren bat duenean, beharrezkoa izaten da pertsona hori bakartzea. Infekzioa kutsatzea ekiditea da pertsona bakartzearen helburua. Infekzio batzuk airearen_bidez kutsatzen dira; beste batzuk, tanten_bidez; eta beste batzuk, ukipenaren bidez. (Ikus 2.17. taula).  Airearen_bidez,_tanten_bidez_edo_ukipenaren_bidez_infekzioa_kutsa_dezaketen pertsonekin_hartu_beharrekoneurri_orokorrak:     * Pertsonak (pazienteak/bezeroak) banakako gela batean egon behar du, eta       gelako atea itxita eduki behar da.     * Pertsonari eta senitartekoei informazioa eman behar zaie bakartzearen       arrazoiak azalduz. Bisitak gutxitzea komeni da, eta bisitatzera doazen       pertsonek bakartze-neurriak jarraitzen dituztela egiaztatu behar da.     * Eskuak garbitu behar dira, gelara sartzerakoan eta irteterakoan.     * Arropa ez da astindu behar.     * Pertsona (pazientea/bezeroa) ahal den gutxienetan irten behar du gelatik,       eta, beharrezkoa denean, neurriak hartuko dira (airearen eta tanten bidez       kutsatzen bada infekzioa, mozorro kirurgikoa jarri…).  Airearen_bidez_eta_tanten_bidez_infekzioa_kutsatzen_denean,_aipatutako_neurri orokorrez_gain,_hartu_beharreko_zenbait_neurri:     * Gelan sartu aurretik, mozorro kirurgikoa bat jarri behar da; airebidez       kutsatzen diren infekzioetan, mozorro kirurgikoak 0.1-0.3 mikroi dituzten       partikulak atxiki behar ditu; eta, tanten bidez kutsatzen direnetan,       berriz, 0.3-0.5 mikroi dituzten partikulak.     * Aireztapen-sistemetan eraginkortasun handiko iragazkiak erabiltzea komeni       da (ez da derrigorrezkoa).  Ukipenaren_bidez_infekzioa_kutsatzen_denean,_aipatutako_neurri_orokorrez_gain, hartu_beharreko_zenbait_neurri:     * Eskularru garbiak jantzi gelara sartu aurretik, pertsona edo kutsatutako       materiala ukitu aurretik. Gelatik irten aurretik, eskularruak kendu.     * Gelara sartzerakoan txabusina garbia jantzi (esterila ez), pertsona edo       kutsatutako gainazalak ukitu aurretik, eta gelatik irten aurretik       erantzi.     * Pertsonarekin erabilitako materiala (termometroa…) ez erabili beste       pertsonekin.     * Arropa guztia, gutxienez egunean behin aldatu; eta arropa zikina poltsa       egokian sartu, gelatik irten aurretik.  Bakartuta dagoen pertsonaren gelako atean bakartze-neurriak azaltzen dituen orri bat jartzen da. Neurri horiek jarraitzea oso garrantzitsua da, mikroorganismoen eta infekzioen barreiaketa saihesteko. Bakartze mota ezberdinetan hartu beharreko neurriak 2.18. taulan ikus ditzakezu.   2.8._ASEPSIA-NEURRIEI_BURUZ,_KONTUAN_IZATEKOAK  2.8.1. LATEXARI ALERGIA Latexak eragindako alergia gero eta kezkagarriagoa da osasun-munduan. Kautxu naturalaren latexa osasun-arloan oso erabilia da, elastikotasun eta erresistentzia handia duelako. Kautxu naturalaren latexak antigenoen funtzioa egiten duten proteinak ditu. Pertsonaren immunologia sistemak proteina horien aurka erreakzionatzen duenean sortzen da alergia: E- immunoglobulina (IgE) aipatutako proteinekin elkartzen denean, histamina askatzen da eta alergiaren sintomak agertzen dira. Erreakzio alergikoa hainbat mailatakoa izan daiteke: larruazaleko dermatitisa, hazkura, ekzema eta urtikaria ager daitezke; larriagoa denean, arnas zailtasuna agertzen da (disnea…); eta larrienean, shock anafilaktikoa. Pertsona batek latexari alergia dion jakiteko zenbait proba mota egin daitezke: odoleko IgE aztertzea da proba horietako bat; eta beste bat, larruazaleko proba egitea, latexa larruazalean jarriz. Oso sentsibilizatuta dauden pertsonetan arriskutsua izan daiteke larruazaleko proba egitea, krisi anafilaktikoa eragin baitaiteke. Latexari alergia dioten pertsonen artean, osasun-langileak eta pazienteak edo bezeroak daude. Arazo horren aurrean, ezinbestekoa izango da latexa zein materialek duten jakitea. Latexarekin egindako eskularruen gainean dagoen hautsak latexa du, eta airez erraz barreia daiteke ospitalean zehar; beraz, ez da zaila izango latexari alergia dion paziente batengana heltzea hauts hori. Hori dela eta, latexari alergia dion paziente baten aurrean, ezingo dira latexa duten eskularruak jantzi nahiz erantzi. Eskularru batzuk hipoalergikoak, baina horrek ez du esan nahi latexik ez dutenik. Latexik_ez_duten_eskularruak_hauek_dira: eskularru garbien artean, binilozkoak eta nitrilozkoakditugu; eta, eskularru esterilen artean, berriz, neoprenozkoaketa duraprenozkoak. Pertsona batek latexari alergia baldin badio, pertsona hori ukitzen duen guztiak (zundak, drainadurak, aposituak, esparatrapuak…) edo hartzen dituen gaiek (elikagaiak, sendagaiak…) ez dute latexik izan behar. Shock anafilaktikoa gertatzeko arriskua dagoenez, gelditze-orga prest eduki beharko da, eta bertan dagoen materialak ez du latexik izan behar.  2.8.2. BUKATZEKO, ASEPSIAREN OROKORTASUNAK     * Asepsia gaiaren inguruan, erizainen helburu nagusiak hauek dira:       mikroorganismoen barreiaketa saihestu, giro garbi bat lortu, eta infekzio       arriskua gutxitu.     * Mikroorganismoen barreiaketa prebenitzeko lehen neurria eskuak ondo       garbitzea da (edozein erizaintza-jarduera aurretik eta ondoren).       Erizaintza-ekimenak era aseptikoan egin behar dira (zundak jartzea, odol-       ateratzeak, injekzioak jartzea...).     * Ospitaleko eta osasun-zentroko giroan mikroorganismo kopurua gutxitzen       duten praktikak erabili: izarak aldatzerakoan ez astindu, kutsatutako       materiala edukiontzi berezietara bota…     * Material zikina, garbia eta esterila maneiatzen jakin behar da. Zentro       bakoitzaren esterilizazio bereizgarriak ere ezagutu behar dira.       Kutsatutako tresnek germen patogenoak dituzte. Tresneria desinfektatu eta       esterilizatu aurretik ondo garbitu eta lehortu behar da. Tresneria ez da       ur beroegiarekin garbitu behar; materia organikoa (odola, zornea..)       tresneriari erantsita gera baitaiteke.     * Ebakuntza-gelan teknika esterila erabiltzen da erabat; baina beste       erizaintza-jarduera askotan ere esterilitatea gorde behar da (maskuriko       zundaketan, zainean ziztatzean, sendaketak egiterakoan...). Asepsia-       neurriak erizaintza-prozeduraren araberakoak izaten dira: ebakuntza       kirurgiko batean kaltzak, txanoa eta mozorro kirurgikoa jantziko ditu       erizainak, esku-garbiketa kirurgikoa egingo du eta txabusina esterila eta       eskularru esterilak jantziko ditu. Sendaketa arrunt bat egiteko, berriz,       esku-garbiketa higienikoa egingo du, eta eskularru garbiekin eta       tresneria esterilarekin nahikoa izan dezake; edo, agian, oihal esterilak       eta eskularru esterilak beharko ditu (sendaketaren arabera). Bizi-       konstanteak neurtzeko, esku-garbiketa higienikoa eginda eta materiala       (termometroa…) desinfektatuta izanda nahikoa izaten da.     * Gai ebakitzaileak (orratzak, bisturiak…) edukiontzi berezietara bota       behar dira lehenbailehen;estalkia_ez_zaie_inoiz_jarri_behar_gai       ebakitzaileei. Kordobako Erizaintza-Eskolan egindako ikerketa baten       arabera(Ortiz, 2002),ikasleen %42,2-ak istripuren bat jasan zuen; eta       horietatik, %68,97-ak ziztadak eragindako istripua izan zuen. Ziztada       horien sorburuak hauek izan ziren: erretiluan gai ebakitzaileak eta       orratzak uzteagatik (%82,5); ziztada eragin dezaketen objektuak       erizaintza-gelarako bidean eskuetan eramateagatik (%62,1); eta orratzei       estalkia jartzeagatik (%53,9). Beraz, garbi geratzen da neurriak hartu       behar direla gai ebakitzaileak maneiatzerakoan.  Mikroorganismoak infekzio-katearen lehen mailan daude. Infekzioa beste pertsonetara barreiatzeko, beste bost kate-maila gainditu beharko ditu mikroorganismoak, eta, hori eragozteko, erizainak hainbat neurri hartzen ditu. Beharrezkoak diren asepsia-neurriak hartu behar ditu erizainak pertsona, familia, komunitatea eta osasun-langilea (bera barne) babesteko.  2.9._BIBLIOGRAFIA_BEREZIA  Erabilitako bibliografia     * Aguilar, E.M. (2000). Asepsia, procedimiento fundamental.Desarrollo       Científico Enfermería,8(2): 40-45.     * Atutxa Aurtenetxe, I., Busto Barrenetxea, I., Martínez García, J.,       Ezpeleta Baquedano, C., Cisterna Cancer, R., Maeso Gegundez, M. eta       Larrea Aretxabaleta, I. (1999).Infekzioa Kontrolatzeko prozeduren       Eskuliburua. Bizkaia: Basurtoko Ospitalea.     * Borton, D. (1997). Ponerse guantes ¿Sí o no?.Nursing, Maiatza: 29-31.     * Clements, M.L., Best, C.H., Stiklorius, C., Thompson, R. (1986).Cuidados       pre y postquirúrgicos en enfermería. Barcelona: Doyma.     * Cortés Ridaura, L., Bufón Valero, J., Mir Solano, I., Lopís, T., Blemente       Vanacloig, H. eta Silvestre Moliner, C.(2000).Limpieza, desinfección y       esterilización del material quirúrgico.Enfermería Integral, 53, XXVII-       XXXII.     * De Mena Mogrobejo, M.A., Lara Sánchez, H., Blanco Valle, J.L., Pérez       Álvarez, J.J., López Escobar, D., Arias García, R. eta Jorquera Plaza, F.       (2002). Desinfección química.Revista Rol de Enfermería, 25(4), 296-300.     * Illana Esteban, E. (2003). El lavado quirúrgico.Rol de Enfermería, 26(1),       62-67.     * Lenehan, G. (2002). Alergia al látex. Separar la realidad de la       ficción.Nursing, 20(9), 9-13.     * Jagger, J. eta Perry, J. (2003). Esperanzas realistas acerca de los       dispositivos de seguridad.Nursing, 21(1), 32.     * Kortabarria, B. (1999). Ospitaletako infekzioak.Elhuyar, 141,10-13.     * Lema Lorenzo, M.I., Rodríguez Caravaca, G., González Mosquera, M. eta       Pombo Liria, N. (2000). Prevalencia de infección nosocomial en un       hospital de tamaño medio. Enfermería Científica, 224-225,52-56.     * Luis Rodrigo, M.A. (2001). Lavado de manos. Ponerse y quitarse los       guantes estériles.Metas de Enfermería, 32, 12-15.     * Monsalve Gomariz, M.S. eta Escribano Casa, A. (2002). Guantes: mitos y       realidades. Nuestras manos y sus problemas.Metas de Enfermería, 45, 54-       57.     * Oltra Rodríguez, E., González Aller, C., Mendiolagoitia Cortina, L. eta       Sánchez Quiroga, P. (2002).Cirugía menor para profesionales de       enfermería. Edimsa. Barcelona.     * Ortiz Molina, S. (2002). Riesgos biológicos de los estudiantes de       enfermería durante la realización de sus prácticas clínicas.Enfermería       Científica, 242-243, 37-42.     * Pineda Ginés, C., López Hernández, M., Ordóñez Banegas, P. (2002).       Alergias al látex.Rol de Enfermería, 25(5), 344-350.     * Piqueras Altabella, R., Pinazo Murria, M., Martínez Ruiz, M.J., González       Monte, C., de Juan García, S., Pérez Martín, M. (1996). Exposición       accidental a sangre y fluídos corporales (I). Riesgo asociado a maniobras       de enfermería.Rol de Enfermería,209, 21-28.     * Plitt Gómez, C., Ordóñez de Santiago, C., Sanz Ortiz, C., Ruiz Bremón,       A., López Matéu, C. (1999). Enfermería y prevención de riesgos       biológicos. Desde la formación hasta el ejercicio de su profesión.Rol de       Enfermería, 22(9), 571-578.     * Pozuelo, S. (1988).Enfermería de quirófano. Conceptos fundamentales.       Barcelona: Litofisán.     * Rodríguez Martín, A., Novaldos Ruiz, J.P., Martínez Nieto, J.M., Beraza       Jiménez, I., Costa Alonso, M. (1999). Infección hospitalaria. Prácyics de       riesgo en estudiantes de enfermería.Rol de Enfermería, 22(10), 679-683.     * Salas Campos, L., Gómez Ferrero, O., Ramal Muñoz, I., Martínez de la       Chica, A.M., Villar Miranda, H. (2000). Antisépticos.Rol de Enfermería,       23(7-8), 537-541.     * Salas Campos, L., Gómez Ferrero, O., Villar Miranda, H., Martín Rivera,       B. (2000). Clorhexidina.Rol de Enfermería, 23(9), 637-640.     * San Martín Ciges, E., González Vidal, P., Sanz Aliaga, S.A. eta Burguete       Ramos, M.D. (2003). La clorhexidina como antiséptico ideal.Metas de       Enfermería, 53, 24-28.     * Segura López, G. eta Giménez Andreu, M.R. (2002). Revisión de las medidas       de autoprotección de la enfermería ante riesgos biológicos.Enfermería       Científica, 248-249, 5-8.  Bibliografia erabilgarria     * Aliaga Leiva, M.J., Campos García, M., Lázaro Derrón, I. eta Medina       Alcantud, J. (2000). Riesgos químicos sanitarios. Efectos en la       gestación.Enfermería Integral, 53, XXXIX-XLVIII.     * Carrasco Blanco, M.I., Santana Padilla, B. eta Encinas Prieto, M. E.       (2000). XX Sesiones de Trabajo de la Asociación Española de Enfermería       Docente.Percepción_del_paciente_encamado_durante_su_higiene:_una_mejora       en_la_calidad_de_los_cuidados.(Pp, 183-188). Sevilla: AEED.     * Martínez Hernández, J. (2000). Prevención de la infección nosocomial en       pacientes neutropénicos.Enfermería Científica, 216-217, 53-57.     * Méndez, A., Larrosa, A. eta Canals, M. (2002).Staphylococcus aureus       Meticilin Resistente.Un serio peligro para el paciente.ROL Enfermería, 25       (4), 258-260     * Rodríguez González, M., Martínez Aching, C.T., Valdés Fernández, M.,       Rodríguez Quesada, L., Benavides Balbosa, J. eta Barnés Domínguez, J.       (2002). Controles de calidad en la esterilización por vapor y óxido de       etileno.Metas de Enfermería, 48, 11-14.     * Sheff, B. (2000). Ponga freno a una infección no controlada.Nursing, 18       (3), 32-33. 
