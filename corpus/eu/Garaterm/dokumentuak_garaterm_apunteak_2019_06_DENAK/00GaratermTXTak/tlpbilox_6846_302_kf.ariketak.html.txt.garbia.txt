  GELAKO PRAKTIKAK	  1. Beren albokateak baliatuz elkarrekintza mota hauek eman ditzaketen aminoazidoak izendatu eta irudikatu (bakoitzetik bat) IONIKOA DIPOLO-DIPOLO H-ZUBIA, emaile H-ZUBIA, hartzaile ï°-ELKARREKINTZA VAN DER WAALS  2. Kapsaizina (A), hainbat piperren minaren erantzule den substantzia da. Minbizi-kontrako eta min-kentzaile moduan erabilgarria ote den jakiteko ikerketa asko burutu da azken hamarkadan.  a. Egindako ikerketetan B substantzia aurkitu da, besteak beste, bere metabolitoen artean. Idatz ezazu A-tik B-ra iristeko gertatu ahal izan den erreakzio metabolikoen sekuentzia, urrats bakoitzean gertatu den erreakzioa aipatuz  b. Beste metabolito bat proposatu, aurreko sekuentzian agertzen ez dena: c. Kapsaizinak bere hartzailearekin eman ditzakeen hiru elkarrekintza irudikatu, alegiazko hartzaile horren egitura-zatiak eta funtzio-taldeak ere adieraziz: d. A konposatuaren isostero bat irudikatu, errazago hidrolizatuko den bat, eta laburki azaldu ezarritako isosterismo mota: e. Kapsaizinaren log P= 3,65 dela kontuan izanik, azal ezazu zer izango den eraginkorrago ahoko sumina kentzeko: ur baso bat edatea edo esne baso bat edatea f. A konposatuaren profarmako bat irudikatu  3. Farmako honen 5 profarmako hauek zein motatakoak diren eta eurak diseinatzeko erabili diren irizpideak eta talde garraiatzaileak adierazi  1: 2: 3: 4: 5: 4. Hurrengo fluorokinolona hauek bakterio Gram positibo eta negatiboen kontrako aktibitatea dute DNA eta topoisomerasa IV entzimak osatutako konplexuan lotu eta entzima inhibitzen dutelako. Egitura hauetako bat farmako originala izan zen eta besteak honetatik eratorriak dira  a. Farmako originala zein den ondorioztatu. b. Beste egitura guztiak sailkatu honako multzoetan: metabolitoak, profarmakoak, diseinu berriko farmakoak. c. Konposatu guztiak biltzen dituen eskema bat egin eta bertan ipini zein erreakzio edo irizpide erabili edo gertatu den originaletik abiatuta. d. 3 zenbakidun konposatua ziprofloxazina da, erabilpen zabalduena duena. Esan ezazu zein elkarrekintza mota eman ditzakeen bere hartzailearekin eta Mn2+ katioi baten laguntzarekin hartzailearen zatia ere irudikatuz.  5. LSDa psikotropo semisintetiko bat da, zekale-ainotik lortzen dena. Aurreko mendeko 60ko hamarkadan asko erabili zen. a. Bere metabolito nagusiak oxidazio prozesuen produktuak dira. Formaldehidorik sortzen ez dela kontuan izanik, oxidazio bidezko bi metabolito proposa itzazu, zein erreakzioren bidez sortzen diren eta zein egitura ematen duten adieraziz  b. LSDak Lipinskiren bostekoaren araua betetzen ote duen aztertu, eta era laburrean azaldu erabilitako arrazoiketa eta datu zehatzak idatzi, hala nola, logP=2,95; PM= 323,4 eta beharrezkoak diren beste guztiak. Aho bidetik erabilgarria izango ote den azaldu  c. LSDak bere hartzaileekin eman ahal dituen bi elkarrekintza irudikatu, hartzailearen egitura zatia ere irudikatuz  d. Konposatu honen isostero bat irudikatu, errazago hidrolizatuko den bat, ezarritako isosterismo mota era laburrean azalduz  6. Farmakoen metabolismoari buruz dakizuna aplikatuz eraldakuntza hau azalduko duten bitarteko metabolitoen egiturak adierazi   7. a) II konposatua I konposatuaren metabolitoa da. Eskema baten bidez azal ezazu zein erreakzio metabolikoren bidez eratu den eta tarteko metabolitoak irudika itzazu. (GP-1213)  b) Ikusi ahal izan da I konposatuaren p-fluorofenilo taldea ez dela hartzailearen poltsiko hidrofobikoaren barruraino heltzen. Elkarrekintza hobetzeko bi eraldakuntza proposa itzazu: egitura berriak irudikatu eta ezarritako diseinu-irizpideak azaldu. c) Farmako-Hartzaile elkarrekintzaren beste parte garrantzitsu bat heterozikloaren bidez ematen da. Adierazi zein funtzio-talderen bidez gerta daitekeen eta zein motatakoa izan daitekeen.  8. Laborategi farmazeutiko batean lapurreta bat gertatu da, eta horren ondorioz ikerketan ziren hainbat lagin nahastu egin dira. Lagin guztiak konposatu original baten deribatuak dira, bere metabolismoaren azterketa, farmakoen diseinu eta profarmakoen prestakuntza ikerketen ondorioz sortuak. Laborategi honetara iritsi zarenean udako praktikak egiteko asmoz, zera proposatu dizute: lagin hauek sailkatu eta eskema bat egin ikerketarekin aurrera jarraitu ahal izan dezaten. Horretarako a) Farmako originala zein den erabaki. b) Beste konposatu guztiak sailkatu honako taldeetan: metabolito, profarmako eta diseinu berriko egitura. c) Eskema batean adierazi zein den farmako originala eta zein prozesu edo erreakzio bidez sortu diren beste guztiak (egitura guztiak, erlazioak eta prozesuak adierazi).   9. Taulako konposatuak adrenalinaren antagonistak dira. Ordezkatzaileen deskriptoreak eta konposatuen aktibitateak bistan dituzula, esan ezazu zer nolako propietate fisiko-kimikoek handitzen duten aktibitatea eta zelakoek gutxitzen duten.  X H CN NH2 OH COCH3 Cl Br N(CH3)2 C6H5 NO2        log1/C   10. Berapamiloak kaltzio ioi hodiak blokatzen ditu. Hipertentsioa, angina eta arritmia tratatzeko erabiltzen da, eta ikusi ahal izan da ez dela abiadura berean metabolizatzen gizon eta emakumeengan. Horregatik bere metabolismoaren ikerketa sakonak egin dira eta tartean metabolito hauek aurkitu dira:  a. Azal ezazu, erreakzio sekuentzia osoak idatziz, zein bidetatik lortu ahal izan diren metabolito horiek (eskema bat Arentzako eta beste bat Brentzako) b. Diseinu berriko bi farmako proposa itzazu, bakoitza irizpide mota batekin, eta erabilitako irizpideak laburki azaldu c. Metabolitoetako bat, N-desalkilazioaren produktu den norberapamiloa, eraginkorra da. Bere profarmako bat proposa ezazu, egitura osoa irudikatuz eta berau lortzeko egin beharko litzatekeena aipatuz d. Berapamiloak (logP=5,69; PM=454,28) Lipinskiren bostekoaren araua betetzen ote duen azter ezazu, zure erantzuna argudiatuz. Azal ezazu zure iritziz aho bidetik erabilgarria izango ote den 11. Taulako 6-aril-3-((2-isopropilfenil)tio)-4-hidroxi-2H-piran-2-onak GIBaren proteasaren inhibitzaileak dira. Bere diseinuan ez zen Topliss erabaki zuhaitza zorrozki erabili.  Konp.  X H 4-Me 3-Me 2-Me 4-OMe 2-OMe 4-Cl 3-Cl 2-Cl 3,4-Cl2 4-CN IC50(nM)   a) Zein ordenetan sintetizatu beharko lirateke erabaki zuhaitza jarraitu izan balitz? b) Lagungarria gertatuko litzatekeela uste al duzu? c) Nolako ordezkatzaileek handitzen dute aktibitatea?  12. Paziente bati BM025 konposatua eman zitzaion eta ondoren bere gernuan aurkitutako metabolitoak aztertu ziren. Beste batzuen artean, irudian agertzen den M1 metabolitoa topatu zen. Eraldakuntza hau azalduko duen bide metaboliko bat proposatu, bitarteko metabolito guztien egiturak irudikatuz eta gertatzen diren erreakzio metabolikoen izenak emanez (guzti hau erreakzio sekuentzia baten bidez adierazi behar da)    13. Azal ezazu eskema baten bidez zein erreakzio metaboliko (I eta/edo II fasekoak) jasaten duen ondorengo farmakoak adierazten den metabolitoa emateko.   14. II konposatua I farmakoaren metabolito nagusia da. Eskema batetan azaldu eraldakuntza horretan gertatu diren erreakzio metabolikoak eta tarteko metabolito guztiak (II Faseko metabolismoa ere gertatu da).   15. Zetobemidona hartzaile opiazeoen agonista bat da. Bere egitura abiapuntutzat hartuz, honako baldintzak betetzen dituzten konposatuak proposatu (0.95p):  a. Lehen faseko metabolito bat eta bigarren faseko beste bat. Metabolito horietako bakoitza zein prozesuren bidez sortuko den adierazi  b. Diseinu berriko hiru farmako irizpide desberdinak erabiliz. Aukeratutako irizpideak laburki azaldu eta egindako egitura aldaketak nabarmendu  16. Hurrengo irudian nukleosido batekin erlazionatuta dauden lau farmako agertzen dira.  Esan zein farmakomodulazio irizpide erabili diren bere diseinurako eta zein nukleosidoren eratorriak diren.  17. Hurrengo taulan azido ariltetrazolilpropioniko ordezkatu segida baten hantura-kontrako aktibitatearen azterketa biltzen da. Zein hurrenkeratan sintetizatu diren esan eta aktibitatea ordezkatzaileen ezaugarriekin erlazionatu.  Konposatua Ordezkatzailea Aktibitatea ï° ï³ hurrenkera  1 H 8,2   2 3-Cl  3-Br  3-CF3  3,5-Cl2  4-Cl  4-OCH3   18. Irudiko lehen errenkadan agertzen direnak nukleosido batzuk dira; bigarrenean aldiz, GIB-1en bikoizketaren inhibitzaile batzuk: transkriptasa inbertsoa inhibitzen dute, birusaren RNAtik DNA kopia baten sintesia katalizatzen duen entzima.   Nola azalduko zenituzke egitura eraldakuntza guztiak eskema bakar batean?    Farmako hauek egunero hartu behar dira eta dosi bat baino gehiago hartu behar izaten da. Proposa itzazue AZT eta Lamivudinaren hainbat profarmako astiro- astiro liberatzen joango liratekeenak.  19. Irudian COX entzimen eta salizilatoen arteko farmako-gune aktibo konplexua agertzen da. Bere optimizaziorako Mekanika Molekularra (MM2), ab initio metodoak eta metodo semienpirikoak erabili dira.   a. 1, 2 eta 3 zenbakiekin markatutako eskualdeetan zein metodologia erabili beharko litzatekeen adierazi. b. Metodologia bakoitzaren ezaugarri nagusiak labur azaldu eta esan zergatik erabiliko zenukeen bakoitza eskualde horietan. EBAZPENA: Bi galderak batera erantzun ditut. 1: Mekanika Molekularra, izugarrizko atomo kopuruarekin egin behar direlako kalkuluak. Horrek ezinezkoa bilakatzen du elektroiekin kalkuluak egitea. Beraz, mekanika klasikoaren ekuazioak ebatziko dira sistema osoarentzat. 2: Mekanika Kuantikoa, Metodo Semienpirikoak: oraindik ere atomo asko hartu behar dira kontuan, farmakoa eta berarekin elkarrekintzak ematen dituzten aminoazidoen albokateak, bakoitza bere lekuan. Hori dela eta, atomo parametrizatuak erabiltzen dira 3: Mekanika Kuantikoa, ab initio metodoak: elektroi guztiak hartuko dira kontuan, ahalik eta kalkulu zehatzena lortzeko. Orbital molekularrak atomoen orbital atomikoen konbinazio lineal moduan kalkulatuko dira. Badira hala ere metodo konbinatuak, hala nola CHARMM programa paketea (https:// www.charmm.org/charmm/?CFID=00e771ef-1865-4ade-a265-51d34bbbaf39&CFTOKEN=0). Programa hauei esker bere egileek Kimikako Nobel saria jaso zuten 2013an (https://www.nobelprize.org/nobel_prizes/chemistry/laureates/2013/press.html)     KIMIKA FARMAZEUTIKOA  LABORATEGIKO PRAKTIKAK    KIMIKA ORGANIKOA I SAILA  AURKIBIDEA orr. Arau orokorrak 3 Laborategiko tresneria 5 Laborategiko koadernotan zein txostenetan esperimentuak aurkezteko irizpideak 6 DIFENILHIDANTOINAREN SINTESIA 7 LIDOKAINA TOKIKO ANESTESIKOAREN SINTESIA 11 AZIDO p-AMINOBENTZOIKOAREN (PABA) SINTESIA 14 BENTZOKAINA 19 GERUZA FINEKO KROMATOGRAFIA BIDEZKO MIN-KENTZAILEEN ANALISIA 20 METIL SALIZILATOAREN SINTESIA (WINTERGREEN OLIOA) 22  ARAU OROKORRAK  Praktika-saio guztietara joan behar da derrigorrean. Justifikatu gabe praktiketara joaten ez diren ikasleek praktikak gainditu gabe izango dituzte. Pertsona bakoitzak lehen egunean ematen zaion lekuan lan egingo du praktikek irauten duten denboran zehar, eta bere lankidearekin konpartitu beharko duen materiala erabiliko du. Mantala eta segurtasun betaurrekoak erabiltzea ezinbestekoa da, eta pertsona bakoitzak bere espatula, guraize, laborategiko koaderno eta garbiketarako zapia ekarri beharko ditu. Saio bakoitza amaitutakoan erabilitako tresna eta material guztia garbi eta lehor utzi beharko da, baita lan egin deneko lekua ere. Oso garrantzitsua da produktu kimikoak maneiatzean kontu handia izatea. Sarritan produktu toxiko edo narritagarriak izaten dira, beraz, azalarekin kontaktuan jartzea, arnasan hartzea eta irenstea ekidin behar da. Halaber, saialdian zehar eskuak maiz garbitzea komenigarria da eta, batez ere, saialdia amaitu ondoren. Laborategian maiz erabiltzen diren disolbatzaileetako asko sukoiak dira, beraz, berotzeko garaian behar diren neurriak hartuko dira. Erreakzionatzen edo irakiten dauden substantziak dituen matrazeen edo saiodien ahoa ez da ikaskideenganantz edo norberaren bururantz zuzendu behar, edukinak gainezka egin baitezake. Produktu solido edo likidoak Erlenmeyer, hauspeakin-ontzi edo matrazean pisatu behar izango dira. Solidoak pisatzeko erloju-beira ere ontzi egokia da. Edozein istripu gertatu bezain pronto, irakasleari ohartarazi behar zaio. Erredurak gertatzen badira, ur ugariz garbitu behar dira. Erredura azidoek eragindakoa bada, lehenengoz ur ugariz eta ondoren sodio bikarbonatozko disoluzio aseaz garbitu behar da. Produkturen bat mahaian edo balantzan isuriz gero, berehala garbitu behar da. Hondakin kimikoak ez dira harrira bota behar, horretarako prestatutako ontzietara baizik, eta beti giro tenperaturara hoztu eta gero. Talde bakoitza saio bakoitzean lortutako produktuen arduradun izango da. Kontuan izan zenbaitetan hurrengo saioetan ere erabili behar izango direla. Ondorenean erabiliko ez diren produktuak horretarako ipiniko diren ontzietan gorde behar dira. Egindako lanari buruzko txostena edo fitxak emateko data finkatuko da.  ERREAKZIO, DESTILAZIO ETA ABARRAK ETENGABE BEHATU BEHAR IZANGO DIRA. DEBEKATUTA DAGO LABORATEGIAN JATEA ETA EDATEA.    Hondakinen kudeaketa Hondakinak biltzeko Fakultatean eta laborategietan hainbat edukiontzi daukagu. Fakultatean â¢	Pilak eta CDak biltzeko beheko solairuko korridorean (2 irudia) â¢	Papera eta kartoia biltzeko Fakultateko korridoreetan (3 irudia) Laborategian â¢	Apurtutako beirakientzat bidoi urdina (4 irudia) â¢	Hondakin solido inerteentzat zakarrontzia â¢	Kutsatutako hondakin solidoentzat bidoi bat (4 irudia) â¢	Disolbatzaile organikoak kloratu eta kloratu gabeko kategorietan banatzen dira eta bakoitzarentzat bidoi bat dago (4 irudia) â¢	Praktiketan lortutako produktu bakoitzarentzat etiketatutako ontzi bat Beste edozelako hondakinak edukiz gero, irakasleari galdetu.   	- 2 irudia -	- 3 irudia -  - 4 irudia - Tresneria esmerilatuaren koipeztapena Esmerilatudun tresnak abantailak ditu: edozein aparatutan azkar muntatzen da, tapoiak zulatuz ibili beharrik gabe, eta tapoiek baino hobeto ixten dute. Modu berean, erraz desmuntatu eta garbitu egiten dira. Hala ere, garestia izateaz aparte, loturek itsatsita geratzeko joera dute eta batzuetan ezinezkoa suertatzen da banatzea. Hori gerta ez dadin, lubrifikatzaile bat erabiltzen da, baselina moduko hidrokarburoa, edo silikona olioa. Lotura koipeztatzeko, barneko zatia edo arra oso koipe gutxiz igurtzi egin behar da, geruza oso fina utzita. Gehiegi ipiniz gero, soberakina ontziaren barnera joango da eta bertan dauden produktuak kutsatu egingo ditu.   LABORATEGIKO TRESNERIA    Hauspeakin-ontzia, Erlenmeyer, matrazea, hiru ahotako matrazea, solido-inbutua, inbutu konikoa, BÃchner inbutua, probeta, dekantazio-inbutua, matraze aforatua, kitasato, Pasteur pipeta, adizio-inbutua (presio-konpentsatua), hoztaile zuzena, bitarteko pieza, destilazio-burua, termometroa eta moldagailua, destilaziorako luzagarria, huts-destilaziorako biltzailea, gomazko moldagailua, intxaurra eta euskarria, pintza, uztai metalikoa - 5 irudia - LABORATEGIKO KOADERNOTAN ZEIN TXOSTENETAN ESPERIMENTUAK AURKEZTEKO IRIZPIDEAK  â¢ DATA â¢ SAIAKERA-ZENBAKIA ...... â¢ IZENBURUA â¢ Erreakzioa(k) doitua(k): â¢ Behar den tresneria eta erreaktiboak: â¢ Saiakeraren helburua: â¢ Prozedura:  (Prozedura laburbilduta baina nahikoa argi idatzi behar da, honela, liburuetara jo gabe, saiakera errepikatu ahal izateko. Idazketa modu inpertsonalean egin behar da)  â¢ Behaketak:  â¢ Emaitzak: Etekin teorikoa (mol edo mmol) Benetako etekina (mol edo mmol) Etekina %-an Fusio- edo irakite-tartea Bibliografiaren fusio- edo irakite-tartea  â¢ Bibliografia.   - 6 irudia -   DIFENILHIDANTOINAREN SINTESIA  Sarrera 5,5-difenilhidantoinaren sodio gatza konbultsioen aurkako farmako bezala erabiltzen da. Bere sintesia hiru urratsetan egiten da. Lehenengo bentzoina prestatu behar da bentzaldehidoaren kondentsazio bidez eta tiamina katalizatzaile bezala erabiliz. Ondoren bentzoina kobre (II) azetatoarekin oxidatu behar da bentziloa lortzeko. Azkenik bentziloa urearekin erreakziona arazten da difenilhidantoina lortuz. Difenilhidantoina bere infragorriko espektroaren bidez karakteriza daiteke.   5,5-difenilhidantoina (fenitoina)        5,5-difenilhidantoina (fenitoina)  Gorago aipatu bezala, sintesi honen lehen urratsa kondentsazio bentzoinikoa da. Erreakzio hau azterketa sakon baten objektu izan da. Kondentsazio honetan, aldehido aromatiko batek sodio zianuroaren presentzian erreakzionatzen du, bentzoina simetrikoa eta asimetrikoa lortu ahal direlarik.   Aldehido aromatikoa  Bentzaldehidoaren kondentsazio bentzoinikoa zianuro ioiarekin edo tiaminarekin kataliza daiteke.   Tiamina            Bentzaldehido           Bentzoina  Ondorengo eskeman 1903.ean Lapworth-ek proposatu zuen zianuro ioiak katalizatutako erreakzioaren erreakziobidea ikus daiteke:  Tiamina pirofosfatoa (TPP) zenbait deskarboxilazio erreakzio entzimatikoren koentzima da, besteak beste, azido pirubikoa azetaldehido bihurtzen duena.   Pirubato deskarboxilasa  Breslow-k tiaminak koentzima moduan erabiltzen duen jokabidea aztertzeko eredu bezala, kondentsazio bentzinikoa aukeratu zuen. Autore honek proposatutako erreakziobidean, ingurune basiko ahulean, tiazolio ioi bat sortuko litzateke, eta honek zianuroaren antzera jokatuko luke.   Beraz, tiamina zianuro ioiaren ordez erabiltzea aukerako sintesi bide bat da. Honela hain toxikoa den sodio zianuroa erabiltzea saihesten da.    Bigarren erreakzioa bentzoinaren oxidazioa da. Kobre (II) azetatoa edo azido nitrikoa oxidatzaile bezala erabiliz bentziloa lortzen da.   Bentzoina                                        Bentziloa  Azkenik, bentziloak urearekin erreakzionatzen du ingurune basikoan 5,5- difenilhidantoina emateko.   Bentzilo                Urea                        Difenilhidantoina  Eraldakuntza honentzat ondoko erreakziobidea proposatzen da:   PROZEDURA ESPERIMENTALA Bentziloaren sintesia 50 ml-ko matraze borobil batean, irabiatzeko imana, 0,05 g kobre (II) azetato, 2,5 g NH4NO3, 5,3 g bentzoina eta %80 den azido azetikozko 17,5 ml ipini. Heat- on piezan ipini, birfluxurako hoztailea konektatu eta doi-doi berotu erreaktibo guztiak disolbatu arte. Behin disolbatu ondoren 1,5 orduz birfluxuan mantendu behar da. Ondoren nahastea 40-50Â°C-raino hoztu behar da. Tenperatura honetara iritsitakoan, nahastea izoztutako 20 ml uraren gainera (aurretik ura eta izotza nahastuta dituen 250 ml-ko Erlenmeyer batetara) bota behar da kontu handiz eta nahastuz.  Uraren irteera, uraren sarrera, euskarriari heldu  Erreakzio nahaste hau ur-izotz bainu batean hoztu behar da 5-10 minutuz. Hauspeakina hutsean iragazi eta BÃ¼chner inbutuan bertan bi aldiz garbitu 20 ml ur hotzarekin. Lortutako bentziloa etanolean birkristalduz purifikatu behar da. Guztiz lehorra dagoenean, pisatu, etekina kalkulatu eta fusio puntua neurtu behar dira. Difenilhidantoinaren sintesia 100 ml-ko matraze borobil batean plater porotsua, 45 ml etanol, 3 g bentzilo, 1,5 g urea, %30 den NaOH disoluzioaren 9 ml ipini eta nahastea birfluxuan berotu 2 orduz. Ondoren nahastea ur-izotz bainu batean hoztu behar da eta 75 ml uraren gainera isuri. Agertzen den hauspeakina hutsean iragaziz kendu behar da. Iragazkina (likidoa) Erlenmeyer garbi batetara pasa behar da eta %30 den HCl disoluzioa tantaka gehitu, azidoa izan arte. Sortuko den hauspeakina hutsean iragazi behar da eta BÃ¼chner inbutuan bertan garbitu 50 ml ur hotzarekin. Hurrengo egunera arte lehortzen utzi behar da. Produktua azetonatan birkristaldu daiteke, baina ez da egingo. Guztiz lehortu ondoren, pisatu eta etekina kalkulatu behar da. ERNE! Difenilhidantoina konbultsioen aurkako farmako sendo bat da, eta kontu handiz maneiatu behar da. EZ NEURTU FUSIO PUNTUA, eta saia zaitezte eskuekin ez ukitzen. Fitxan jaso beharreko datuak: Lortutako bentziloaren pisua eta etekina. Lortutako difenilhidantoinaren pisua eta etekina. Bentziloaren fusio puntua.  LIDOKAINA TOKIKO ANESTESIKOAREN SINTESIA Sarrera Kokaina Erythroxylon coca landaretik erauzten den alkaloide bat da. Andeetako indioek landare honen hostoak aspaldidanik erabiltzen dituzte, bere propietate estimulatzaileei esker ingurune horretako bizimodu latza jasateko lagungarri gertatzen baitzaizkie. Coca Cola edariak, 1880. urtean sortu zenean, bere osagaien artean landare honen erauzkina zeraman, eta âsuspertzen duen edariaâ deitzen zuten, hain zuzen ere, kokaina zeramalako. Baina 1920. urtetik aurrera Coca Colak kokaina bere osagaien artetik kendu zuen. Kokainak, dosi handietan, tokiko anestesikoarena egiten du. Baina bigarren mailako efektu desira-gaitz ugari du eta atxikimendua sortzen du. Beraz, tokiko anestesiko bezala jokatu baina kokainak bezalako efekturik ez zuten substantzia berriak prestatzeko beharra sortu zen denbora gutxian. Kokainaren egitura eredu bezala harturik tokiko anestesiko aktibitatea duten ehunka konposatu sintetizatu ziren. Lehenengoak azido bentzoikoen esterren deribatuak ziren, baina geroago amidak prestatu ziren, egonkorragoak eta emaitza hobeak ematen zituztenak. Hauen artean gehien erabiltzen direnetako bat lidokaina da.  Prokaina (Novocaina)       Lidokaina (Xylocaina)    Bentzokaina Lidokaina, gehienetan Xylocaine marka erregistratupean saltzen dena, odontologian gehien erabiltzen diren anestesikoetako bat da. Bi urratsetan sintetizatzen da: lehenengo 2,6-dimetilanilina eta kloroazetil kloruroaren arteko erreakzioaren bidez, ï¡-kloro-2,6-dimetilazetanilida lortzen da, eta hau ondoren dietilaminarekin erreakzionarazten da lidokaina lortuz. ï¡ï¡-kloro-2,6-dimetilazetanilidaren sintesia 250 ml-ko Erlenmeyer matraze batean 2,6-dimetilanilina (2,46 ml, 20 mmol) jarri behar da. 1 ml azido azetiko glaziala gehitu eta ondo nahastu behar da. Ondoren (BITRINAN), adizio inbutu bat erabiliz, kloroazetil kloruroa (1,73 ml, 22 mmol) tantaz tanta gehitu etengabe nahastuz (erne, produktu hau negar-eragilea da eta usain sarkorrekoa). Matrazea plaka berogailuaren gainean jarri eta 45Â°C-tara berotu (BITRINAN) 5 minutuz gutxi gora-behera. Ondoren %5 den sodio azetato disoluzioaren 50 ml gehitu behar zaizkio sendo astinduz. Hauspeakina sortuko da. Matrazea ur-izotz bainu batean jarri eta 10Â°C baino hotzago egon arte itxaron behar da. Nahastea hoztu denean hutsean iragazi behar da, kitasatoa eta BÃ¼chner inbutua erabiliz. Solidoa BÃ¼chnerean bertan garbitu behar da 4 aldiz 40 ml ur hotzarekin, aldi bakoitzean ongi nahastuz, azido azetikoa kentzeko. Ondoren solidoa inbututik atera behar da eta aurretik pisatutako iragaz paper zati baten gainean ipini, hurrengo egunera arte lehortzen utziz. Behin lehortu ondoren, etekina kalkulatu eta fusio puntua neurtu behar dira. (Bibliografiaren f.p.= 145-146ËC)  ï¡-dietilamino-2,6-dimetilazetanilidaren sintesia 50 ml-ko matraze borobil batean, aurreko pausuan lortutako ï¡-kloro-2,6- dimetilazetanilidaren 0,99 g, (5 mmol), 10 ml tolueno eta bi zati plater porotsu ipini. Sortzen den esekidurari pipeta batekin dietilamina gehitu, heat- on piezan ipini, (1,5 ml, 15 mmol), hoztailea konektatu eta ordubetez birfluxuan berotu behar da. 	Hozterakoan kristalak agertzen badira, iragazi (kitasatoa eta BÃ¼chnerarekin), 10 ml toluenorekin garbitu eta bota behar dira. Lidokaina iragazkinean (likidoan) geratuko da. Iragazkin hau dekantazio inbutu batean ipini, 20 ml HCl 3N gehitu, ondo nahastu, faseak dekantatzen utzi eta klorhidriko fasea 250 ml- ko Erlenmeyer garbi batera pasatu behar da. Fase organikoa berriz erauzi behar da beste 20 ml HCl 3Nrekin, fase klorhidrikoa dekantatu eta Erlenmeyer berean jaso. Dekantazio inbutuan geratzen den fase organikoa beste ontzi batean gorde behar da, badaezpada. Fase klorhidrikoa duen Erlenmeyerra ur-izotz bainu batean 10Â°C azpitik hoztu behar da. Behin tenperatura hori iritsi ondoren, pipeta batekin eta etengabe nahastuz KOH 6M disoluzioa gehitu behar zaio, lidokaina hauspeatzen dela ikusi arte (KONTUZ! nahastea berotu egiten da). Produktu guztia hauspeatzen dela ziurtatzeko pixka bat gehiago gehituko zaio: puntu honetan pHak basikoa izan behar du (10 inguru). Nahasteak giro tenperatura iritsi arte itxaron. Ondoren nahastea dekantazio inbutura pasa, 20 ml pentano gehitu, ondo nahastu, dekantatzen utzi eta ur fasea kendu. Fase organikoari 15 ml ur gehitu, nahastu, dekantatzen utzi eta ur fasea kendu, inbutuan fase organikoa utziz. Eragiketa hau beste hiru aldiz errepikatu behar da, aldiro ur fasea kenduz, eta azkenik fase organikoa Erlenmeyer garbi eta lehor batean ipini behar da. Disoluzio honi sodio sulfato lehorra gehitu behar zaio, kontu handiz irabiatu, iragaz papera duen inbutu koniko batekin iragazi sodio sulfatoa kentzeko, eta disoluzioa, aurretik pisatutako hauspeakin ontzi batean ipini eta hiru perla molekular bahe gehitu. Disolbatzailea plakan emeki berotuz kendu behar da, eta honela lidokaina kristalak agertuko dira. Lortutako lidokainaren pisua eta etekina (% -tan) kalkulatu. Bere fusio puntua neurtu (Bibliografiaren f.p.= 68-69Â°C). Lidokaina sulfatoaren prestakuntza Lortutako lidokaina 2ml dietil eterretan disolbatu. 2 ml etanol eta 4 tanta azido sulfuriko kontzentratu gehitu eta ondo nahastu. Azetona gehitu (5ml gutxi gora-behera) hauspeakin bat sortu arte, eta ondoren beste 5 ml azetona. Hauspeakina kontuz iragazi eta 10 ml azetonarekin garbitu. Lidokaina sulfatoa hauspeatzeko: lehenengo 1 ura tantaka gehitu disolbatu arte (gehienez ere, 1 ml) eta ondoren poliki-poliki azetona gehitu (gehienez ere 30 ml), eta hauspeakina sortuko da. Dena hauspeatzen denean iragazi eta lehortzen utzi. Lidokaina sulfatoaren fusio puntua neurtu (Bibliografiaren f.p.= 210-212Â°C) Fitxan jaso beharreko datuak:  Lortutako ï¡-kloro-2,6-dimetilazetanilidaren pisua eta etekina. Lortutako lidokainaren pisua eta etekina. Lidokaina eta lidokaina sulfatoaren fusio puntuak.  Fitxan erantzun beharreko galderak: 1.-	ï¡-kloro-2,6-dimetilazetanilidaren sintesian zertarako gehitzen da sodio azetatoa? 2.-	Zer dira lidokainaren sintesian sortu eta alde batera uzten diren kristalak? 3.-	Zergatik disolbatzen da lidokaina HCl diluituan? 4.-	Zergatik ematen dira tokiko anestesiko gehienak klorhidrato edo sulfato moduan? 5.-	Zein da lidokainaren nitrogeno basikoena? Erantzuna arrazoitu. 6.-	Prokaina eta prokainamidarentzat sintesi bide bana proposatu, gertatzen diren erreakzioen erreakziobideak azalduz. AZIDO p-AMINOBENTZOIKOAREN (PABA) SINTESIA Sarrera 	Kimioterapiaren historiari 1909. urtean eman zitzaion hasiera, Paul Ehrlich-ek hitza lehenengo aldiz erabili zuenean. Hasieran Ehrlichek emandako definizioa nahiko estua zen arren, kimika farmazeutikoaren izen handietako bat bezala ezagutua da ikerlari hau. Kimioterapia definitzeko zera esan dezakegu: erreaktibo kimikoen bidezko gaixotasunen tratamendua. Erreaktibo kimiko hauek agente patologikoarentzat toxiko izan behar dute, baina ez gaixoarentzat. Agente kimioterapiko bat ez litzateke erabilgarria izango gaixoa pozoituko balu, nahiz eta gaixotasuna sendatu ahal izan. 	1932. urtean tindatzaileak ekoizten zituen I.G. Farbeindustrie enpresa alemanak farmako berri bat patentatu zuen: prontosil. Prontosil koloratzaile azoiko gorri bat da, eta hasera batean tindatzaile bezala erabiltzeko prestatu zuten, baina bakterioen aurkako aktibitatea zuela ikusi zuten. Aurkikuntza honek prontosilarekin zenbait ikerketa bultzatu zituen, bere bakterioen hazkuntza inhibitzeko gaitasuna aztertzeko. Hurrengo urtean estafilokokoek sortutako septizemia tratatzeko erabili zen arrakasta handiz. 1935. urtean Gerhard Domagk-ek bere ikerkuntzen ondorioak argitaratu zituen. Argitalpen honetan prontosilek sagu eta untxietan estreptokokoak sortutako infekzioak sendatzeko gaitasuna zuela plazaratu zuen. Ondorenenean egindako lanek prontosil bakterio multzo zabal baten aurka eraginkorra dela egiaztatu zuten. Aurkikuntza garrantzitsu honek kimioterapiaren gaineko ikerkuntzari bidea erraztu zion, bakterioek sortutako infekzioen inguruan, eta Domagk- i Medikuntzako Nobel saria eman zion 1939. urtean (nahiz eta saria inoiz jaso ez, ez baitzuen onartzerik izan Hitleren aginduz) Prontosil                     Sulfanilamida 	Prontosil bakterioen aurkako substantzia eraginkorra da in vivo, hau da, animalia biziari injektatzen zaionean. In vitro egindako saioetan, hau da, laborategian prestatutako bakterioen kultibo batean, aldiz, ez dauka aktibitaterik. 1935. urtean Pasteur Institutuko J. TrÃ©fouÃ«l-ek zuzendutako ikerlari taldeak animaliek prontosil metabolizatu egiten dutela ikusi zuen, sulfanilamida emanez. Molekula hau 1908tik ezaguna zen. Sulfanilamidarekin egindako esperimentuetan zera ikusi zuten: in vivo prontosilen aktibitate berdina duela eta in vitro ere eraginkorra dela. Horrexegatik pentsatu zuten prontosil molekularen zati aktiboa SO2NH2 (sulfonamida taldea) dela. Aurkikuntza honek sulfonamidekiko interesa piztu zuen, urte gutxiko tartean mila sulfonamida inguru prestatzera iristerainokoa. 	Konposatu ugari prestatu zen arren, ez ziren gehiegi bakterioen aurkako propietateak zituztenak. Medikuntzaren aldetik erabilgarriak ziren bakarrak (âsulfamidaâ izen arruntaz ezagutuak) garaiko farmakorik erabilienak izatera iritsi ziren, izan ere inoiz erabilitako lehenengo bakterioen aurkako medikamentuak dira. Bakterioen aurkako farmako bat bakteriostatikoa edo bakterizida izan daiteke: substantzia bakteriostatiko batek bakterioen garapena gelditzen du; substantzia bakterizida batek, aldiz, hil egiten ditu. Sulfamidak, zehazki, bakteriostatikoak dira. Ondorengo irudian sulfamida arruntenetako batzuk ikus daitezke:   Sulfapirina, sulfatiazol, sulfadiazina, sulfaguanidina, sulfisoxazol 	Sulfamida konplexuenek aplikazio ugari dute. Sulfanilamidaren berezko egitura sinplea ez duten arren, erreferentziazko konposatuak baino toxikotasun baxuagoa izateko joera dute. 	Antibiotikoak eskala handian sintetizatzen hasi zirenean sulfamidak bakterioen aurkako agente bezala zuten garrantzia galtzen joan ziren. 1929an Sir Alexander Flemingek penizilina aurkitu zuen. 1941ean lehen aldiz erabili zen gizakiengan arrakasta handiarekin. Handik aurrera aktibitate bakterizida duen antibiotiko ugari aurkitu da. Hala ere, sulfamidak (edo erlazionatutako konposatuak) oraindik ere erabiltzen dira zenbait gaixotasun tratatzeko, hala nola legenarra (lepra) edo gernu-aparatuaren infekzioak. Erredurak tratatzeko ukenduetan ere erabiltzen dira. 	Konposatu hauen akzio-bideari buruzko ikerketek oso datu interesgarriak ematen dituzte substantzia kimioterapikoen portamoldeari buruz. 1940. urtean Woodsek eta Fildesek azido p-aminobentzoikoak (PABA) sulfanilamidaren eragina inhibitzen duela aurkitu zuten. Sulfanilamida eta PABAren arteko antzekotasuna ikusirik, organismoaren barruan lehiatzen direla ondorioztatu zuten, funtzio kimiko bera betetzeko gai ez diren arren. Beranduago egindako ikerketek zera erakutsi zuten: sulfanilamidak ez ditu bakterioak hiltzen, baina bere hazkuntza inhibitzen du. Bakterioek bere garapenerako kofaktore bat behar dute, azido foliko izenekoa, eta azido p-aminobentzoikoa erabiltzen dute kofaktore hori sintetizatzeko. Bakterio-zelulan sulfanilamida sartzen denean PABArekin lehiatzen da azido folikoaren sintesia katalizatzen duen entzimaren zentro aktiboa betez. Beraz, sulfanilamida entzima horren inhibitzaile lehiakorra dela esan dezakegu. Entzimak sulfanilamidarekin konplexua osatzen duenean ezin du azido folikoaren sintesia katalizatu. Bakterioek, azido folikorik gabe ezin dituzte sintetizatu bere hazkuntzarako behar dituzten azido nukleikoak. Ondorioz, bakterioen garapena bertan behera gelditzen da eta ostalariaren immunologia-sistemak bakterioak akabatzen ditu. 	Baina zergatik ez du sulfanilamidak zelula guztien hazkuntza gelditzen, bai bakterioenak, bai gizakienak? Erantzuna oso sinplea da: animalia-zelulek ez dute azido folikoa sintetizatzeko gaitasunik. Elikaduratik lortu behar dute, beraz animalientzat oinarrizko bitamina bat da. Honetan datza beraz desberdintasuna: animalia-zelulak azido folikoa sintetizatuta hartzen du, eta horrexegatik sulfanilamidak ez du bere hazkuntza oztopatzen.  AZIDO p-AMINOBENTZOIKOAREN SINTESIA  Azido p-aminobentzoikoaren sintesia ondoren azalduko diren hiru urratsetan ematen da. Lehenengo erreakzioaren bidez p-toluidina produktu komertziala N- azetil-p-toluidina bihurtu behar da. Erreakzio hau p-toluidina (amina) anhidrido azetikoarekin tratatuz egiten da, amidak prestatzeko metodorik erabiliena baita. Honela amina babestu egiten da, bigarren urratsean permanganatoarekin oxidazio bat egin behar delako. Metil taldearen oxidazioa zuzenean egingo bagenu, amino taldea ere oxidatuko litzake. Nahi ez dugun erreakzio hau gerta ez dadin talde babesle bat erabiltzen dugu.  p-toluidina     N-azetil-p-toluidina Talde babesle on batek ezaugarri hauek bete behar ditu: nahi den molekularekin modu errazean erreakzionatu behar du; babestutako funtzioa aldatu gabe mantendu behar du erreakzio sekuentzia osoan, eta bere lana amaitu ondoren erraz ken ahal izan behar da. Esperimentu honetan talde babeslea azetil taldea da. Bigarren urratsean metil taldearen oxidazioa egin behar da potasio permanganatoarekin, dagokion karboxilo taldea lortzeko. Eraztun aromatiko bati lotutako alkil taldeak modu errazean oxidatzen dira lortzen diren azido bentzoikoen egonkortasuna dela eta. Erreakzioa gertatzen ari den bitartean permanganato disoluzio moreak hauspeakin marroi bat ematen du, manganeso dioxidoa. Magnesio sulfato pixka bat gehitzen zaio indargetzaile bezala jokatzeko, erreakzioak aurrera egiten duen neurrian basikoegi bihur ez dadin. Erreakzioaren produktua azido karboxilikoaren gatza da. Nahastea azidotzean azido karboxilikoa liberatzen da, eta ondorioz, hauspeatzen. Azido p-azetamidobentzoikoa Azken urratsean amida hidrolizatu behar da (talde babeslea kendu), azido p- aminobentzoikoa eskuratzeko. Erreakzio hau ur ingurune azido diluituan berotuz samur-samur gertatzen da. Azido p-aminobentzoikoa Produktua azido azetiko disoluzio diluitu batean kristalduko da.  PROZEDURA N-azetil-p-toluidina 	250 ml-ko Erlenmeyer batean 4 g p-toluidina hauts jarri behar da eta 100 ml ur eta 3,75 ml azido klorhidriko kontzentratu gehitu. Nahastea solido guztia ongi disolbatu arte eragin behar da, beharrezkoa bada, pixka bat berotuz. (Lortutako disoluzioa iluna balitz, 0,25 g ikatz aktibo gehitu, minutu batzuez eragin, eta inbutu koniko eta iragaz paperarekin iragazi.) 	Beste ontzi batean 6 g sodio azetato trihidrato 10 ml uretan disolbatu. Behar izanez gero, pixka bat berotu guztiz disolbatu arte. 	p-Toluidina disoluzio kolorgea 50ËC-tara berotu, 4,2 ml (d=1,08) anhidrido azetiko gehitu, azkar eragin, eta segituan aurretik prestatutako sodio azetato disoluzioa gehitu. Disoluzioa ongi nahastu eta ur-izotz bainu batean hoztu. Momentu honetan solido txuri bat agertu behar da. Solido hau hutsean iragazi eta kristalak ur hotzez garbitu. Ahal den ur guztia kendu, lehortzen utzi eta hurrengo egunean pisatu etekina kalkulatzeko. Azido p-azetamidobentzoikoa 500 ml-ko Erlenmeyer batean aurreko erreakzioan lortutako N-azetil-p-toluidina jarri behar da 12,5 g MgSO4 hidratatu eta 190 ml urarekin. Erlenmeyerra plaka berogailuaren gainean jarriko da irabiatzeko imanarekin eta tenperatura baxuan. Hauspeakin ontzi txiki batean 15 g KMnO4 ur kantitate txiki batekin nahastu behar da, pasta antzeko zerbait lortzeko, eta pasta hau pixkanaka gehitu behar zaio Erlenmeyerrari. Tenperatura kontu handiz igotzen joan behar da, eta bero mantendu ordubetez irabiaketarekin (kontuz ibili, agertuko diren aparrak kontrolatu, batez ere erreakzio hasieran). Ordubeteren buruan erreakzioak kolore marroia izan behar du. Lortutako nahastea bero dagoela hutsean iragazi behar da zelita geruza batean zehar.  	Hutsunea Iragazkinak oraindik ere potasio permanganatoa badauka (kolore morea) mililitro bat etanol gehitu, 30 min berotu, eta bero dagoela iragazi inbutu konikoan tolesdurak dituen papera ipiniz. 	Kolorgea izan behar duen iragazkina, giro tenperatura iristen utzi behar da. %20 den azido sulfurikoa kontu handiz gehituz azidotu behar da. Agertuko den solido zuria hutsean iragazi behar da eta lehortzen utzi hurrengo egunera arte. Behin lehortu ondoren, pisatu eta fusio puntua neurtu behar zaizkio. (Bibliografiako f.p.=250-252ËC) Azido p-aminobentzoikoa 	Azido klorhidriko disoluzio bat prestatu behar da 12 ml HCl kontzentratu eta 12 ml ur nahastuz. 	50 ml-ko matraze borobil batean aurreko erreakzioan prestatutako azido p- azetamidobentzoikoa ipini, prestatutako azido klorhidriko disoluzioa gehitu, bi zatitxo plater porotsu sartu, hoztailea konektatu eta birfluxuan berotu behar da 30 minutuz. Denbora epe hau igaro ondoren disoluzioa hozten utzi eta 250 ml- ko Erlenmeyer batera pasa. 23,5 ml ur gehitu eta pixkanaka amonio hidroxidoa botatzen joan pHa neutroa izan arte. Probeta batean disoluzioaren bolumena neurtu behar da, eta 30 ml bakoitzeko ml bat azido azetiko glazial gehitu (pHa 3-4 inguruan geldituko da). Disoluzio hau ur-izotz bainu batean jarri behar da azido p-aminobentzoikoa kristaliza dadin. Kristalizazioa laguntzeko matraze barrua hagatxo edo espatula batekin igurtzi. Kristalak iragazi, lehortzen utzi, pisatu eta fusio puntua neurtu. (Bibliografiako f.p.= 186-187ËC)  Fitxan jaso beharreko datuak: Azido p-azetamidobentzoikoaren pisua, etekina eta fusio-puntua Azido p-aminobentzoikoaren pisua, etekina eta fusio-puntua  BENTZOKAINA Azido p-aminobentzoikoa     bentzokaina  	100 ml-ko matraze borobil batean 3 g azido p-aminobentzoiko, 40 ml etanol, 1 ml azido sulfuriko kontzentratu sartu, imana jarri, birfluxuzko hoztailea konektatu eta irabiagailua duen plakan birfluxuan mantendu behar da 2 orduz. Ondoren bero iturritik erretiratu, hauspeakin-ontzi batera pasa eta hozten utzi behar da. Azidoa sodio karbonato %10 ur disoluzioarekin neutralizatu (pH=7) behar da eta etil eterrarekin (2 x 25 ml) erauzi. Fase organikoak (eterrarenak) elkartu, Na2SO4 anhidroa gehitu, Na2SO4-a inbutu konikoan iragaziz kendu, likidoa 50 ml-ko matraze borobilean jaso eta eterra eta etanola lurrungailu birakarian kendu. Lortutako solidoa hexanotan birkristalduz purifikatu behar da. Horretarako 30 ml hexano inguru gehituko zaio eta kontu handiz berotuko da, ahalik eta solido kantitate handiena disolbatuz. Bero dagoela iragaziko da (inbutu konikoa eta tolesdurak dituen iragaz paperaz) disolbatu ez den solidoa kentzeko (erreakzionatu gabeko azido p-aminobentzoikoa) eta gelditzen den likidoa (hexano disoluzioa) ur-izotz bainu batean hoztuko da bentzokaina hauspea dadin. Solido txuri bat lortuko da. Lehortzen utzi eta behin lehortu ondoren pisatu eta fusio puntua neurtu behar zaio (Bibliografiako f.p.= 92ËC).  Huts-giltza, ur irteera, huts-konexioa, ur sarrera, hodi bihurrizko hoztailea, matraze biltzailea, motor birakaria, klip matxarda, distilazio matrazea, ur- bainu termostatikoa Fitxan jaso beharreko datuak:  Bentzokainaren pisua, etekina eta fusio-puntua GERUZA FINEKO KROMATOGRAFIA BIDEZKO MIN-KENTZAILEEN ANALISIA Praktika honetan geruza fineko kromatografia (TLC) erabiliko duzue zenbait min- kentzaile komertzialen konposizioa zehazteko. Prozedura orokorra Kromatografia plaka bat hartu (kontuz maneiatu, ertzetatik bakarrik ukitu) eta arkatzez (ez erabili boligraforik), gehiegi zapaldu gabe, marra bat egin azpiko ertzetik cm batera. Halako beste marra bat egin goiko aldean. Erregelaren laguntzaz jarri beharreko lagin hainbat markatxo distantziakide egin beheko marraren gainean, alboko ertzetik 0,5 cm-ra hasita. Marka hauen gainean laginak aplikatu behar dira kapilar fin batekin, eta silika-gel geruza zulatu gabe. Arkatzarekin marka bakoitzaren azpian zer jarri den adierazi beharko da. Disolbatzailea lurrundu ondoren kromatografia plaka kubetan sartu behar da garatzeko. Kubetan, (plaka sartu baino lehen) eluitzaile bezala etil azetatoa jarriko da (garaieraz 0,5 cm. inguru hartzeko hainbeste).  Kromatografiarako kubeta                    eluitzailea Plaka kubetan sartzeko garaian kontu handiz ibili behar da: behealdeak zuzen gelditu behar du eta eluitzaileak laginen orbanak ez ditu busti behar. Kubeta estali eta geldi utzi kromatograma garatu arte, hau da, eluitzailearen frontea goiko marraraino iritsi arte (EZIN DA KUBETA MUGITU). Behin eluzioa bukatu ondoren, plaka kubetatik atera eta lehortzen utzi. Hurrengo urratsa kromatogramaren errebelatzea da. Horretarako lanpara ultramore baten argitan begiratuko da eta arkatzez agertzen diren orbanak markatuko dira. Erregela batekin neurtuz lagin bakoitzaren Rf-a (desplazamendu erlatiboa) kalkulatu behar da. Prozeduraren urratsak Lehenengo plaka batean osagai desberdinen Rf-ak kalkulatu ahal izango dira. Behin ikusita non ateratzen diren osagaiak, bigarren plaka batean zenbait min- kentzaile komertzial analizatuko da, eta lehen plakan lortutako osagaien datuekin alderatuz, zein osagai duten zehaztu ahal izango da. Bigarren plaka egiteko orduan aurreko kasuan bezala jokatuko behar da, baina lagin ezagunak ipini ordez, min-kentzaile desberdinen laginak ipiniko dira, eta erreferentziako lagin bat, zeinak, aurretik saiatutako osagai guztiak nahastuta dituen. Saiatu beharreko min-kentzaile bakoitzaren lagina (batzuetan tableta osoa, bestetan zati bat,â¦) hartu eta espatularekin birrindu behar da, saiodi batean sartu (dagokion etiketarekin) eta %50 den kloroformo-etanol absolutu disoluzioaren 5 ml gehitu. Ondo berotu ur bainuan bizpahiru minutuz (parte bat ez da disolbatuko: eszipienteak, konpaktatzaileak,â¦), eta jalkitzen utzi, substantzia solugaitzak hondora daitezen. Gaineko likidoa da ondoren lagina aplikatzeko erabiliko dena. Lehengo partean bezalaxe jokatu behar da, eta Rf-en neurriak alderatuz, min- kentzaileen laginetan dauden osagaiak ondorioztatu behar dira. Lehen parteko laginak: Ibuprofeno (azido 2-(4-isobutilfenil)propioniko) min-kentzailea Parazetamol (p-azetamido fenol) min-kentzailea Kafeina min-kentzaileekin batera eman ohi den bizigarria Aspirina (azido azetilsaliziliko) min-kentzailea Erreferentzia lagina aurreko lauen nahastea  Erabiliko diren min-kentzaile komertzialak: Altior (Pensa) Aspirina (Bayer) Cafiaspirina (Bayer) Neocibalena (Novartis) Termalgin (Sandoz) Erreferentzia lagina (aurreko berdina) Eta hauekin batera, lagin ezezagun bat ipini behar da identifikatzeko Fitxan bildu beharreko emaitzak Erreferentziako laginaren osagai bakoitzaren Rf-a. Medikamentu bakoitzaren osagaiak eta osagai bakoitzaren Rf-a. Lagin ezezagunaren osagaia edo osagaiak  Eluitzailearen frontea, jatorria METIL SALIZILATOAREN SINTESIA (WINTERGREEN OLIOA)  Sarrera Esterrak azpiko formula orokorra duten konposatuak dira:    Izadian oso hedapen zabalekoak dira. Egitura sinplea dutenak usain atseginekoak izan ohi dira. Kasu askotan, fruitu eta loreen berezko usain eta zaporeen erantzule diren molekulek ester taldea dute bere egituran. Zenbaitetan lore eta fruituen propietate organoleptikoak (usain eta zaporea) ester bakar batek eragiten ditu, baina gehienetan ester multzo baten nahaste konplexu batek eragiten du, nahiz eta horietako bat nagusi izan. Ester hauek gehigarri gisa erabiltzen dira jaki edo edari bati zapore jakin bat emateko. Ron zaporea duen opil bat egiteko prestakinak ez du zertan likorerik eduki behar; nahikoa da etil formiato, isobutil porpionato eta beste osagai batzuen kantitate egokiak dituen nahaste bat gehitzea. Praktika honetan usain ezaguneko ester bat prestatzea da helburu: gaulteriaren olio esentziala edo âwintergreenâ olioa (metil salizilatoa). Konposatu hau lehenengo aldiz Gaultheria procumbens ("wintergreen" edo pirola) landarearen erauzkinetik isolatua izan zen. Laster ikusi ahal izan zen min-kentzaile eta sukarkontrako propietateak zituela, ia azido salizilikoaren berdinak. Izaera terapeutiko hau zeraren ondorio izango da: ingurune basikoan, hesteetan adibidez, berehala azido salizilikoa emateko hidrolizatzen dela. Metil salizilatoa ahoz eman daiteke edo azalean zehar xurgatua izan, eta horrexegatik oso erabilia da linimentuetan. Azalean aplikatzen denean bero sentsazioa sortzen du, hidroxido fenolikoak eragina, seguruenik. Metil salizilatoak gainera usain atsegina du, eta hori dela eta aromatizatzaile bezala ere erabili izan da, neurri txikiagoan bada ere.  Azido salizilikoa                            metil salizilatoa  	Metil salizilatoa azido salizilikoa metanolarekin esterifikatuz prestatzen da. Oreka-erreakzio hau azidoek katalizatzen dute. Baina oreka azidoaren aldera desplazatuta dagoenez, erreaktibo baten kontzentrazioa handitu beharra dago produktuen aldera eramateko. Gure kasuan metanolaren gehiegizko kantitatea erabiltzea komenigarria da.  Prozedura Ondo lehortuta dagoen 100 ml-ko matraze borobil batean 13,8 g azido saliziliko ipini behar da, eta 30 ml metanol eta 4 perla bahe molekular gehitu, eta azkenik, kontu handiz, eta adizio inbutuaren laguntzaz 3,5 ml azido sulfuriko kontzentratu. Dena ongi nahastu eta birfluxurako hoztailea konektatu eta bi orduz birfluxuan mantendu behar da ur bainu bat erabiliz. Denbora tarte hau amaitutakoan, erreakzio-nahasteak giro tenperatura lor dezan utzi behar da, eta ondoren 250 ml-ko hauspeakin ontzi batera isuri. Ur- izotz bainu batean hoztu, eta pixkanaka %20 den Na2CO3 disoluzioa gehitzen joan behar da, bere pHa apur bat basikoa izan arte. 	Disoluzio basiko hau dekantazio inbutuan ipini eta 25 ml hexano gehitu, ondo nahastu eta dekantatzen utzi behar da, 5 minutuz gutxienez. Ur fasea banandu eta hauspeakin ontzi batean gorde behar da. Fase organikoari 15 ml ur gehitu, nahastu, dekantatzen utzi eta ur fase berria lehengoarekin batera jaso behar da (hauspeakin ontzi berean). 	Fase organikoa Erlenmeyer lehor batean ipini eta MgSO4 lehorra gehitu behar zaio. Inbutu koniko eta tolesduradun paperaz iragazi behar da magnesio sulfatoa kentzeko eta hexanoa bitrinan lurrundu behar da ur bainu batean berotuz. Lortutako metil salizilatoaren pisua eta etekina (%) kalkulatu behar dira.  Erreakzionatu gabeko azido saliziliko kantitatearen zehaztapena Ur fasea duen hauspeakin ontziari pixkanaka eta irabiatuz HCl kontzentratua gehitu behar zaio hauspeakina sortu arte. Disoluzioa azidoa dela egiaztatu. Solidoa (azido salizilikoa) BÃ¼chnerrean iragazi behar da eta ahalik eta ur kantitaterik txikienean birkristaldu (ikus tekniken koadernoa). Hauspeatzen denean, berriro BÃ¼chnerrean iragazi eta hurrengo egunera arte lehortzen utzi behar da. Lehorra dagoenean, pisatu eta lortutako metil salizilato kantitatea berreskuratutako azido salizilikoarekin konsistentea ote den frogatu behar da.  Fitxan bildu beharreko emaitzak: Metil salizilatoaren pisua eta etekina. Berreskuratutako azido salizilikoaren pisua. Azido salizilikoaren fusio puntua.    KIMIKA FARMAZEUTIKOA  ORDENAGAILU PRAKTIKAK      KIMIKA ORGANIKOA I SAILA    AURKIBIDEA  Sarrera	2 1. Praktika. Konformazioen azterketa	5 2. Praktika. Farmakoforoaren azterketa	8 3. Praktika. Opiazeoen optimizazioa 	10 4. Praktika. Lipofiliaren aldaketaren azterketa	12 5. Praktika. QSAR azterketa Hansch metodologia aplikatuz	14 6. Praktiak. QSAR azterketa Free-Wilson (Fujita-Ban) metodologia aplikatuz 	18 Erreferentziak	19      SARRERA Farmakoen diseinu arrazionala egiteko substantzia baten aktibitate biologikoa bere egiturarekin erlazionatu behar da. Horretarako hainbat metodologia erabil daiteke. Praktika hauetan horietako bi erabiliko ditugu: Modelizazio molekularra QSAR azterketak MODELIZAZIO MOLEKULARRA Molekulen hiru dimentsioko egitura zehaztasunez determinatzeko metodo esperimental ohikoena X izpien difrakziozko espektroa lortzea da. Espektro hauek molekula horien kristalen gainean egiten dira, kristala egitura molekularraren unitateen errepikapen ordenatua izanik, X izpiek kristala zeharkatzerakoan pairatzen dituzten difrakzioek molekularen egitura islatu egiten baitute. Metodo honen bitartez, molekulak kristalean duen egitura ezagutu daiteke, baina egitura hori ezberdina da molekula disoluzioan dagoenean edo hartzaile biologiko batekin elkarrekintzan dagoenean. Orain arte, farmako eta hartzaile batzuen (metotrexato eta dihidrofolato erreduktasa) arteko konplexuaren X izpien espektroak lortu badira ere, zaila suertatzen da interes biologikoa duten proteina batzuen kristalak lortzea. Hori dela eta, programa informatikoak sortu dira, zeintzuek aztertu nahi den proteinaren aminoazidoen segidatik abiatuta eta antzeko diren proteinen X izpien datuak erabilita, proteinaren egituraren aurreikuspena edo iragarpena egiten duten. Bestalde NMR teknika ere oso lagungarria gertatzen da molekulen egitura aztertzeko disoluzioan daudenean. Egun X izpien bidez lorturiko molekulen geometriak biltzen dituen bi datu-base dago: Cambridge Structural Database (CSD) izenekoak 500.000 kristal egitura du. Bigarrenak, RCSB Protein Data Bank izenekoak bereziki makromolekulen (proteinak, azido nukleikoak, ..) kristal-egiturak biltzen ditu eta 140.000 egitura erregistratuko kopurua gainditu du (2018ko urtarrilaren 2an, ). Gutxi gorabeherako hiru dimentsioko egitura lortzeko beste modu bat, tauletan dauden datu estandarretatik abiatuta barneko koordenatuak definitzean datza. Metodo hau erraztearren molekulen modelizaziorako programa askok egiturak modu grafikoz eraikitzea ahalbidetzen dute, planoan irudikatutako molekularen egituratik abiatuta. Horrela lortzen den hasierako geometria abiapuntu hartuta, molekularen energia txikieneko geometria aurkitu behar da, hau da, energetikoki egonkorrena den geometria. Eta energia minimo hau mekanika molekularraren edo mekanika kuantikoaren kalkuluen bidez lor daiteke. Kalkulua egiteko metodoa bat edo beste izan, molekula baten energia geometriaren funtzioa da eta funtzio horren minimoaren bilatzeari âgeometriaren optimizazioâ deritzo. Minimoa bilatzeko metodo numerikoak erabiltzen dira, erabiliena gradientearen metodoa izanik. Metodo honen arabera, molekula definitzen duten parametro geometriko independente bakoitza edo barne- koordenatua (atomoen arteko distantziak, lotura-angeluak, angelu diedroak) âaskatasun-graduâ deitzen da; molekularen energia, beraz, askatasun-gradu horien funtzioa da. Gradientearen metodoak askatasun-gradu horien aldaketa txikiak egiten ditu eta energia kalkulatu egiten du: energia txikiagoa egiten bada, egindako aldaketa norabide zuzenean egin denaren seinale; bestela, aldaketak kontrako norabidean egin behar dira.  Gradientean oinarritzen den edozein metodok arazo bat izan dezake: minimo lokaletara (tokian tokiko minimoetara) eraman ahal gaituela eta probabilitate hori txikiagoa egiteko bi modu dago: hasierako geometria optimoa den geometriatik hurbil izatea edo hasierako hainbat geometria saiatzea.   Konposatu baten lotura sinpleen inguruko biraketa eginez lortzen diren geometriak KONFORMEROAK dira; konformero horietako batek izan behar du energia minimoa. Hala ere, energia minimoa duen konformazioa edo geometria ez da beti molekulak hartzen duena hartzaile batekin elkarrekintzan dagoenean. Horregatik, komenigarria da molekula baten konformero ezberdinak aztertzea.  Aminoetanolaren konformazioen analisia Lortzen diren energiaren balioak ez dira balio absolutuak, eta gehienetan geometria desberdinen arteko konparazioa egiteko erabiltzen dira. Puntu honetan interesgarria da irakasgaiaren 6. Gaian ikasitakoa gogoratzea. Hasi baino lehen Lehen lau praktikak egiteko ChemBioOffice programa multzoa erabiliko dugu, eta horien artetik ChemBioDraw erabiliko dugu egiturak irudikatzeko eta ondoren ChemBio3D hiru dimentsioko egitura bilakatu eta optimizatzeko. Kimika Organiko Aurreratuko ordenagailuko praktiketan erabilitako programa multzo bera da. Lizentzi edo baimenarik ez dagoela dioen mezua agertzen bada, klikatu âActivate over the internetâ. Output leihoan egindako kalkuluen datuak agertzen joango dira. Datuok jaso ondoren ezabatzen joatea komeni da (eskuineko botoiaâ Clear).  EGITURA-AKTIBITATE ERLAZIO KUANTITATIBOAK (QSAR) Egitura-aktibitate erlazio bat ezartzen dugu konposatu segida batean, propietate multzo batek bere aktibitate edo erantzun biologikoa justifika dezakeenean. Erantzun biologikoa: EB=f(propietateak) Aktibitatearen espresioa bi eratara eman dezakegu: aktibitaterik badagoen edo ez esanez, edo aktibitate hori lortzeko beharrezkoa den dosiaren funtzio bezala. Honen arabera, bi datu biologiko mota daude: erantzun jakin batentzat dosia finkatzen dutenak (EJD, DRF), eta dosi jakin batentzat erantzuna finkatzen dutenak (DJE, RDF). Egitura-aktibitate erlazioak ezartzeko egokienak lehenak izaten dira Hauen artean aipagarriak dira ED50 eta HD50, % 50-eko efikazia edo hilkortasuna lortzeko behar diren dosiak adierazten dituztenak, hain zuzen ere. Propietate biologikoen deskriptoreak, gehienetan, erantzun jakin hori in vivo lortzeko behar den dosiaren (C) logaritmo negatibo moduan adierazten dira. EB=f(fisikokimikoak) + f(egiturazkoak) + f(teorikoak) Egitura-aktibitate erlazioen azterketa kuantitatiboa adierazpen hauen interpretazio sistematikoarekin sortu zen, eta Corwin Hansch izan zen lehenengo aldiz 1963. urtean metodologia hau arrakastaz erabili zuena. Hasiera batetan egitura-aktibitate erlazioak erantzun jakineko konposatuekin ezarri ziren, aktibitate optimoa zuten farmakoak diseinatu, akzio-bidea aztertu, eta antzeko egiturako konposatuen aktibitatea aurresan nahirik. Baina egitura-aktibitate erlazioak beste helburu batzuekin ere erabili izan dira. Besteak beste, egituraz desberdinak izanik, efektu biologiko berdina sortzen duten konposatuek zein propietate fisiko komun duten aztertzeko, eta honela ekintza mekanismoak proposatzeko. Molekula baten aktibitatea azaltzeko erabiltzen den faktore multzoa parametriza daiteke molekulak duen ordezkatzaile desberdinentzat. Honela, efektu horien deskriptore edo parametroak xedatu dira, ordezkatzaile horiek molekulak eta hartzaileak elkarri eragiteko duten gaitasunaren gain dituzten efektuak neurtu asmoz. Aktibitate biologikoarekin hobekien erlazionatzen diren parametroak zeintzuk diren ikusteko, hainbat metodologia erabiltzen da. Orokorrena erregresio lineal anizkoitz bidezko analisia da. Honen bidez azpiko ekuazioaren moduko bati zein a0,a1,a2....an koefiziente dagokion bilatu daiteke minimo karratuen metodoaren bidez. y=a0+a1x1+a2x2+ â¦ +anxn y aldagai independentea (erantzun biologikoa) x1, x2, â¦., xn menpeko aldagaien edo propietate desberdinen funtzio moduan adierazten du ekuazio honek. Honelakoak dira Hansch, Free-Wilson eta Fujita-Ban metodologiak. 1. Praktika: Konformazioen azterketa  Sarrera Histamina edo 4-(2-aminoetil)imidazola 1907. urtean lortu zen lehen aldiz, sintetikoki. 1910. urtean zekale-ainotik (cornezuelo del centeno, onddo bat) isolatu zen eta Barger eta Dale ikerlariek zehaztu zuten konposatu honen zeregin biologikoa, alegia, giarre leunaren estimulua edo kitzikapena. Geroago, 1927. urtean ugaztunen gibeletik eta biriketatik isolatu zen histamina. Histamina gai toxikoa da: gure gorputzean gordeta dagoen histamina guztia batera askatuz gero, heriotza eragingo luke. Biosintesia histidina aminoazidoaren deskarboxilazioz gertatzen da, gehien bat mastozitoetan. Hauek heparina pikor asko dituzten zelulak dira eta histamina hartu eta gorde egiten dute. Bestalde, 1927.urtean ere, histamina kaltetutako ehunetan askatu egiten dela behatu zen eta baita antigeno-antigorputz elkarrekintzen ondorioz ere. Alergia eta hipersentsibilitate-erreakzioak gaixotasun askoren jatorri dira (dermatitisa, belar onduaren sukarra, shock anafilaktikoa,..). Gaixotasun hauek gorputzean sartu diren eta zelulen gainazalean dauden antigorputz espezifikoekin konbinatzen diren antigenoen sarreragatik gertatzen dira. Elkarrekintza hau dela eta, zelulak kaltetuak suertatzen dira eta gai ezberdinak askatzen dituzte, histamina besteak beste. Behin askatuta, histaminak hartzaile espezifikoekin elkarrekiten du eta ondorio fisiologiko jakin bat eragiten du. Lau dira histaminarekin elkarrekiten duten hartzaile- motak, H1, H2, H3 eta H4: H1 hartzailearekiko elkarrekintzak kapilarren iragazkortasunaren handitzea dakar eta honek edema sor dezake. H2 hartzailearekiko elkarrekintzak jariakin gastriko azidoen handitzea dakar eta horren ondorioz ultzerak sor daitezke. H3 hartzaileak hartzaile presinaptikoak dira eta histaminaren jariapena autoerregulatzen dute. H4 hartzailearekiko elkarrekintzak mastozitoen kimiotaxian du eragina.  H1 hartzailearen egitura 2011n ebatzi zen baina H2 hartzaileena ezezaguna da. Hala ere histaminak hartzailearekin modu ionikoan, hots, albo-katea protonatua duela, elkarrekiten duela proposatu da eta hartzaileekiko elkarrekintza konformazio ezberdinekin gertatzen dela proposatu izan da ere. Gainera kontuan izan behar da bi tautomero daudela, batetik bestera pasatzeko azido-base orekak baliatzen dituztenak.     : t: tele- urrunekoa                                          p: p: (prÃ³ximo) gertukoa Helburua Albo-katean protonaturiko histaminaren konformazioen azterketa egitea. Prozedura A: Tautomeroen optimizazioa: 1. ChemBioDraw programarekin histaminaren bi tauromeroak irudikatzen dira eta fitxategi banatan gordetzen dira dagokien izenekin. 2. ChemBio3D programa ireki eta ï´ tautomeroa zabaltzen da(FileâOpen). 3. Bere egitura optimizatzen da. Horretarako: 1. Lehenengo mekanika molekularrean (MM) oinarritutako metodologiak erabiliz optimizatuko da, MM2 metodologia hain zuzen (ikus 1.1 irudia). Bigarren leiho bat zabalduko da (ikus 1.2 irudia). Bertan irudian agertzen den gauza bera ipintzen duela ziurtatu eta Run sakatu. Kalkulua amaitzean Output leihoan agertzen den energiaren balioa apuntatzen da.          2.  MM2 metodologiaren bidez  optimizatu ondoren, optimizazio berri bat egiten da, Mekanika Kuantikoaren parametroak erabiltzen dituen metodologia erabiliz: Calculations > MMFF94 >Perform MMFF94 minimization . Beste leiho bat zabaltzen da eta bertan Maximum No. Of iterations: 1000 eta  Minimum RSM Gradient: 0.001 balioak ezarri eta Run sakatzen da. 3. Kalkulua amaitzean Output leihoan agertzen den energiaren balioa apuntatzen da. 4.  Egitura gorde egiten da (FileâSave as). 5. Optimizatutako egituran fitxan eskatzen diren distantziak neurtzen dira. Horretarako geziarekin 	klik egin atomoetako baten gainean (horiz nabarmendua agertzen da) eta gezia neurtu beharreko beste atomoaren gainean ipintzean agertzen den neurria apuntatzen da. 4. Urrats berberak errepikatu  tautomeroarekin. 5. Bi egiturak fitxan irudikatu Newman proiekzioaren arabera.  B: Konformazioen azterketa Histaminaren albo-katea egitura malgua da, lotura bakunen inguruan biratu daitekeena, konformeroen eraketa ahalbidetzen duena (isomeria konformazionala). Horrez gain imidazol eraztunak ere albo-kate horrekiko biratzeko gaitasuna du. Honek beharrezkoa egiten du konformeroen azterketa eta energia txikienekoa bilatzea. 1.  Tautomeroa 1.1. tautomero optimizatuaren fitxategia irekitzen da eta geziarekin C2-C3 lotura hautatzen da eta biraketaren energia profila lortzeko Calculations > Dihedral driver > single angle plot klikatzen da. Kalkulua hobetzeko grafikoaren edozein puntutan eskubiko botoiarekin klik egin eta Recompute with minimization klikatzen da. 1.2. Diagrama berriko energia minimoko puntua hautatzean konformero egonkorrena agertzen da. Egitura horren gainean C1-C2 lotura hautatu eta Dihedral driver > single angle plot klikatzen da.  Kalkulua hobetzeko grafikoaren edozein puntutan eskubiko botoiarekin klik egin eta Recompute with minimization klikatzen da. 1.3. Energia txikieneko egitura hautatzen da, dagokion energia apuntatu eta egitura gorde egiten da. 1.4. 1-2-3-4 atomoek eratzen duten angelu diedroa neurtzen da. Honek eraztunaren eta katearen elkarrekiko disposizioaren ideia ematen digu. Horretarako lau atomoak hautatzen dira eta Structure> Measurements> Display Dihedral Mesurement klikatzen da. 1.5. Era berean N-1-2-3 diedroa neurtzen da, NH3+ eta imidazol eraztunaren elkarrekiko disposizioa argitzen duena. 1.6. 1-2 atomoekiko Newman proiekzioa izango litzatekeen moduan ipintzen da egitura eta irudikatu egiten da fitxan. 2.  tautomeroarekin gauza bera egiten da. 3. Optimizatutako egituretan Hidrogeno zubi bidezko lotura posible bat bilatu. Zein egituratan gerta daiteke? Zein da lotura eratzen duten atomoen arteko distantzia? Egitura horiek irudikatu. Emaitzak Tautomero bakoitzean: N-H distantzia amonio kuaternarioan eta imidazol eraztunean eta goian aipaturiko angelu diedroak. Bietako batean: C-H distantziak: Csp2-H eta Csp3-H; C-C distantziak: Csp2 eta Csp3 karbonoen artekoak; C-N distantziak: Csp2-N eta Csp3-N  2. Praktika. Farmakoforoaren azterketa Sarrera Segida buru baten egituraren eraldakuntzaren bidez elkarrekin erlazionaturiko konposatuen segidak lortzen dira. Horri esker egiturak eta aktibitateak erlazionatzen dituzten ikerketak egin daitezke. Modu honetan âtalde farmakoforoaâ aurki daiteke, hau da, molekularen ekintza farmakologikoaren erantzule den egitura minimoa, ekintza hori mekanismo berberaren bidez burutzen duten konposatu guztiek eduki behar dutena Talde farmakoforoak irudi geometriko xume baten bidez adierazten dira, distantzia eta angelu jakin batzuk dituen irudia. Sistema serotoninergikoa serotonina (5-hidroxitriptamina, ikus 2.1 irudia) neurotransmisore (NT) gisara erabiltzen duten nerbioek osatzen dute. Serotonina, nagusiki nerbio sistema zentraleko (NSZ) neurotransmisore bat da. Efektu ugari eragiten du, bai NSZn bai periferikoan.Bere hartzaileekin, 5-HT izenekoekin, lotzen da eta elkarri eragiten diote. Gaur arte 7 hartzaile mota ezagutzen da (5-HT1â5-HT7), guztiak G proteinekin lotuak bat izan ezik, 5-HT3 delakoa, ligandoen menpeko diren ioi hodiekin loturikoa. Azken hamarkadetan 5- HT3 hartzaileen antagonistak garatu dira, kimioterapiak eta erradioterapiak eragindako goragale eta gomitoei aurre egiteko erabiltzen direnak. Antagonista hauek âsetronâ izenarekin ezagutzen dira eta guztien artean zaharrena ondansetrona da, 90eko hamarkadatik hona erabiltzen dena. Ordutik hona hainbat antagonista garatu da, eta guztien azterketak 2.2 irudian agertzen den farmakoforoa definitzea ahalbidetu du. Farmakoforo honen ezaugarrietako bat da HBA taldea (hidrogeno loturen hartzailea) eraztun aromatikoarekin koplanarra dela.  Helburua 5-HT3 Hartzaileen farmakoforoaren azterketa egitea. Prozedura 2.3 Irudian erakusten diren 5-HT3 hartzaileen antagonisten egiturak optimizatuko dira mekanika molekularra erabiliz (MM2 eta MMFF94, aurreko praktikan jarraitutako prozedura ikusi) eta egitura bakoitzerako biraketa askea duten lotura bakunen inguruko konformazioen analisia egingo da ere (7. orrialdeko prozedura erabiliz) .  	ondansetron	alosetron	ramosetron	tropisetron - 2.3 irudia- Egiturak gorde ondoren, taulan eskatzen diren eta farmakoforoaren egituran zeresana duten distantzia eta angeluak neurtuko dira: Ar-HBA distantziarentzat C4-O eta C5-O bi neurketa hartu eta batez bestekoa egingo da. HBA gunea karboniloaren oxigeno atomoa izango da. Nitrogeno atomoari dagokionez, bi badaude, biekiko distantziak neurtu eta batez bestekoa egingo da. Ar-N balioarentzat C4-N1, C5-N1, C4-N2, C5-N2 neurtu eta batazbestekoa egingo da. Angelu diedroarentzat O(1)-C2-C3-C4 erabiliko da. Emaitzak: 1.- Taula hau osatu (fitxan): 2.- Farmakoforoa osatu:  3. Praktika. Opiazeoen optimizazioa  Sarrera  Eragin zentraleko analgesikoaren prototipoa morfina alkaloidea da eta berau isolatu eta egitura zehaztu ondoren, analogoak diseinatzeko eredua izan da. Morfinak Nerbio Sistema Zentralean duen eragin espezifikoa dela eta, zientzialari asko aritu da hartzaileen eta âopiazeo endogenoenâ bila. Horren ondorioz, peptido endogenoen hiru familia identifikatu dira: entzefalinak, endorfinak eta dinorfinak. (3.1 irudia).   - 3.1 irudia- Hartzaile opiazeoen existentzia 1973. urtean frogatu zen eta 1975.ean Leu- entzefalina eta Met-entzefalina (3.2 irudia) pentapeptido endogenoak isolatu ziren. Bi konposatu hauek morfinaren moduko eragina dute Nerbio Sistema Zentralean zein urdail-hesteetako aparatuan.  Peptido neurotransmisore ezagunenak entzefalinak eta endorfinak dira eta eragina dute âopiazeoâ izeneko hartzaileen gainean, hartzaile hauekin elkarri eragitean sortzen diren efektuak eta opiotik deribaturiko analgesiko opiazeoek hartzaile berberekin elkarri eragitean sortzen dituztenak berdinak baitira. Opioa opio-belar edo lo-belarraren (Papaver somniferum L.) heldu gabeko latexa da eta antzinatik erabilia izan da minaren tratamendurako.                   Leu-entzefalina                  Met-entzefalina - 3.2 irudia -  Helburua Entzefalinak eta -endorfina morfinarekin konparatzea. Prozedura Aurreko praktiketan egin den moduan Leu-entzefalinaren, Met-entzefalinaren - endorfinaren eta morfinaren egiturak optimizatuko dira. Horretarako lehenengo eta behin bere egiturak irudikatuko dira ChemBioDraw programarekin. Peptidoen kasuan, osagai diren aminoazidoen hiru letretako kodeak idatzi egin behar dira, idazteko tresnarekin. Adibidez, Leu-entzefalinaren kasuan: tyr-gly-gly-phe-leu idatzi, testua aukeratu ()eta ondokoa egin: Structure > Convert Name to Structure. Entzefalinaren egitura agertzen denean, gorde eta optimizatu egin behar da, aurreko praktiketan egin den bezala. Egitura guztiak optimizatu ondoren artxibo banatan gorde izena eman eta gero.  Emaitzak  Egitura guztien energiak kalkulatu (MM2 eta MMFF94) eta fitxan idatzi. Ar-N distantziak morfinan eta peptidoetan neurtu (Fenolaren C-tik morfinan eta peptidoetan  distantziarekin hoberen egokitzen den N-ra neurtuak) eta fitxan idatzi. Chem 3D egiturak kopiatu, word dokumentu batean itsatsi, N atomo egokiak nabarmendu (gezi batez edo borobilduta) eta irakasleari e-postaz bidali. C-N distantzia amino taldean eta amido taldean: zergatik dira ezberdinak?   4 Praktika. Lipofiliaren aldaketaren azterketa Sarrera Edozein farmakok zelula-mintzara garraiatua izateko bete behar duen lehen baldintza uretan disolbagarri izatea da. Baina izaera lipidokoa duen mintza zeharkatzeko, hau da, difusiorako ahalmena, liposolugarritasunaren araberakoa da. Beraz, molekula neutro baten difusio-maila ez da soilik mintzaren alde bakoitzean dagoen kontzentrazioaren araberakoa izango, baizik eta farmakoaren lipido/ur banaketa-koefizientearen araberakoa ere. Oro har, banaketa- koefizientea altua bada, farmakoak mintza lipidikoarekiko afinitate handiagoa izaten du, eta gehiago sartuko da mintzaren barrura. Farmako baten lipofilia hainbat modutan modulatu ahal da, besteak beste profarmakoak erabiliz edo beste farmako batzuk diseinatuz, horretarako irizpide egokiak erabilita. Helburua Homologazio- eta adarkadura-irizpideak baliatuz profarmako eta diseinuzko farmako batzuetan lipofilia/hidrofiliaren aldaketa egiaztatzea. Prozedura Farmako, profarmako eta diseinu berriko farmakoen egiturak optimizatu (MM2) eta logP balio teorikoak kalkulatuko dira. a. Morfinaren egitura (aurreko ariketan erabilia) eta ondoko N-deribatuak: etil, propil, butil, pentil, isopropil, isobutil, isopentil. b. Oseltamibir (profarmako) eta bere azidoa. Ondoren, azidotik abiatuta Oseltamibir bera baino lipofiloagoak diren bi deribatu (esterrak) eta hidrofiloagoak diren beste bi. Balizko ordezkatzaileak bilatzeko, gelako apunte teorikoak begiratu. Aurreko praktiketan egin bezala, lehenik eta behin ChemBioDraw erabiliz egiturak eraiki eta ondoren ChemBio3D programaren bidez optimizatu, mekanika molekularra (MM2) erabiliz. Kalkulua amaitzean, energiaren balioa idatzi. Gero, propietateak kalkulatu behar dira (4.1 ikusi): Calculations > Compute Properties aukeratu eta irekitzen den leiho berrian (4.2 irudia) Partition Coefficient bakarrik markatu eta OK sakatu. logP Balioak idatzi eta fitxetako taula osatu.       Emaitzak 1.- Taula osatu, egiturak, energiak eta logP balioak jarrita. 2.-Datu guztiak lortu ondoren, morfinaren deribatuetan ikusitako logP balioen aldaketa grafiko baten bidez adierazten da (logP vs C kopurua, excel programa erabili).  5. Praktika. QSAR azterketa Hansch metodologia aplikatuz  Sarrera N,N-dimetil-2-bromofenetilamina batzuk arratoiarengan adrenalinaren agonista bezala aztertuak izan dira. Azterketa horietan log (1/C)-ren balio esperimentalak neurtu dira. Balio horiek azpiko ekuazioaren moduko batekin ajustatu nahi ditugu:  - 5.1 irudia -  eta  deskriptoreen balioak dagozkien tauletatik hartu dira eta ondorengo taulan beharrezkoak diren datu guztiak bildu dira: 5.1 Taula: N,N-dimetil-2-bromofenetilaminen aktibitate adrenergikoa Konp. Zenb. Z, meta Y,para  log (1/C) 1 H H  H F  H Cl  H Br  H I  H CH3  F H  Cl H  Br H  I H  CH3 H  Cl F  Br F  CH3 F  Cl Cl  Br Cl  CH3 Cl  Cl Br  Br Br  CH3 Br  CH3 CH3  Br CH3  Goiko ekuazioko eta log 1/C ezagutzen dira eta erregresio programaren bidez a, b eta -ren balioak kalkulatu behar dira. Helburua Konposatu segida honen aktibitatea deskribatzen duen Hansch ekuazioa aurkitzea.  Prozedura Lehenengo eta behin ordenagailuan sartu beharreko datuak prestatzen dira. Horretarako azpikoa bezalako taula bat osatzen da excel programarekin, bertan kalkulua egiteko behar diren  eta log (1/C)-ren balioak ipiniz. Teklatuaren zenbakien blokea erabiltzea komenigarria da. 	5.2 Taula: excel taularen formatua  log (1/C)  ... Hau egin ondoren, datuak ordenagailuan sartuko ditugu, erregresio lineal anizkoitz bidezko kalkuluarekin ekuazioa ajustatzeko. Erabiliko den programa Derive izenekoa da. Programa irekitzerakoan 5.2 irudian ikusten dena agertuko da:  dezimalak ajustatu, datuen laukia, aldagaiak  - 5.2 irudia- Goialdean agertzen den menuan Opciones (gezi berdea) gainean klikatu eta âAjustes de modoâ aukeratzean, 5.3 irudian ikusten dena agertuko da. PresentaciÃ³n erlaitzean dezimal kopurua aukeratuko da: DÃ­gitos: 3. Amaitu ondoren "Aceptar" klikatu behar da.    Ondoren. menuaren behealdean agertzen den ikono sortatik matrizeari dagokiona aukeratu behar da (gezi gorria).  Hau egindakoan pantailan koadro bat agertuko zaigu (5.4 irudia) non lerro eta zutabe kopurua sartu behar dugun: Lerro kopurua: 22 Zutabe kopurua: 3 Datu hauek sartu ondoren SÃ­ sakatzen da. Ondoren taula formatu bat agertuko da. Lauki bakoitzean zero bat egongo da (5.5 irudia). Bertan eta log 1/C-ren balioak sartu behar dira (balio negatiboak sartzeko zenbakien blokean dagoen âââ ikurra erabili. Programa honetan zenbaki hamartarrak ipintzeko â.â erabili behar da). Amaitutakoan SÃ­ sakatu behar da.  - 5.5 irudia - Pantailan matrizea azaltzen da. F3 tekla sakatu behar da. Pantailaren behealdean menu bat dago, eta bertan sartutako matrizearen datuak agertzen diren lauki bat (gezi laranja, 5.2 irudia). Pantailan 5.6 irudiaren antzeko zerbait agertuko da:    Teklatuko eskuinaldean dagoen INICIO tekla sakatu (5.7 irudia) eta kurtsorea lauki horren hasieran kokatuko da. z:= idatzi eta enter sakatuko sakatzen da.  Pantailan 5.8 irudian agertzen dena agertu behar da:  Berriro azpialdera joko eta laukian agertzen diren datu guztiak ezabatuko dira (5.9 irudia):  Une honetan aurkitu nahi diren aldagaiak eta ajustatu nahi den ekuazioa adierazi behar zaizkio programari. Aldagaiak: x eta y; Ekuazioa:  ax+by +c Laukian ondoko hau idatzi behar da: fit( ,z) (5.10 irudia)  - 5.10 irudia - Ondoren enter sakatu. 5.11 irudikoaren antzeko pantaila agertuko da:  Ezkerraldean botoi multzo bat agertzen da:   sakatu behar da (gezi morea, 5.2 irudia) Pantailan ajustatutako ekuazioa agertuko da ....................................... Ekuazio horretatik a, b eta c ()-ren balioak kopiatu behar dira log 1/C= a + b  +  Orain log1/C-ren balio teorikoak kalkula daitezke. Excel orrian kalkulua egin eta emaitzak taulan idazten dira. Azkenik, log 1/C-ren balio teorikoak balio esperimentalekin alderatzen dira.  Emaitzak a=		b=		=		 Lortutako ekuazioa log (1/C)-ren balio teorikoak (kalkulatuak) log (1/C)-ren balio esperimentalak eta kalkulatuak konparatzea (Grafikoa egitea gomendatzen da). 6. Praktika. QSAR azterketa Free-Wilson (Fujita-Ban) metodologia aplikatuz Sarrera Irudian agertzen den egitura orokorra duten indenamina deribatuak aztertu dira eta dagozkien LD50-en balio esperimentalak lortu dira. EAEK (QSAR) ikerketak egiteko Free-Wilson metodologia erabiltzea erabaki da.   - 6.1 irudia - 6.1 Taula: Indenamina deribatuen heriotza-dosiak. Ordezkatzaile estandarrak R=H; R1=H; R2=N(CH3)2; R3=H; kontsideratu dira.  Zk. R R1 R2 R3 LD50 1 H H N(CH3)2 H 2,75 2 H H N(C2H5)2 H 1,90 3 H H Morfolina H 5,00 4 H CH3 N(CH3)2 H 1,77 5 H CH3 N(C2H5)2 H 1,55 6 H CH3 Morfolina H 5,20 7 H C2H5 N(CH3)2 H 1,75 8 H C2H5 N(C2H5)2 H 1,58 9 H C2H5 Morfolina H 5,00 10 CH3 H Morfolina H 3,99 11 CH3 CH3 N(CH3)2 H 1,28 12 CH3 CH3 Morfolina H 4,18 13 CH3 C2H5 Morfolina H 3,02 14 H H N(CH3)2 Ph 2,13 15 H H N(C2H5)2 Ph 1,28 16 H H Morfolina Ph 2,60 17 H CH3 N(CH3)2 Ph 1,64 18 H CH3 N(C2H5)2 Ph 0,85 19 H CH3 Morfolina Ph 3,95 20 H C2H5 N(C2H5)2 Ph 1,49  Helburua Konposatu segida honen ordezkatzaileen koefizienteak aurkitzea.  Prozedura Lehenengo eta behin konposatu bakoitzeko log (1/LD50) kalkulatzen da excel orri batean eta ondoren azpiko taulan agertzen denaren moduko matrize bat planteatzen da, 1-ak eta 0-ak dituena: dagokion ordezkatzailea badaukaten konposatuentzat 1 ipini behar da; eta ez daukatenentzat, aldiz, 0.  6.2 Taula: 1 eta 0-en matrizea Zk. R=CH3 R1=CH3 R1= C2H5 R2= N(C2H5)2 R2=morfolina R3=Ph log (1/LD50)    Datu hauek ordenagailuan sartu behar dira aurreko praktikan egin bezala. Kontuan izan oraingoan zenbait aldaketa egin behar dela, hala nola: Matrizearen lerro eta zutabe kopurua sartu behar den koadroan (5.4 irudia) Lerro kopurua: 20 Zutabe kopurua: 7 Datu guztiak sartu ondoren SÃ­ sakatu behar da. Bilatu nahi diren aldagaiak eta ajustatu nahi den ekuazioa adierazteko: Aldagaiak Ekuazioa: ï«bdehjc (log1/LD50=aixi+ ekuazioaren batukaria garatuta) Hizki grekoak idazteko pantailaren azpialdeko hizkiak erabiliko dira (gezi urdin argia, 5.2. irudia). Fit(abï«ehjcz(5.10 irudia) Emaitzak a=	d=	h=	c ()= b=	e=	j= Ekuazioa: log (1/LD50)-en balio teorikoak kalkulatu, taula bat egin, esperimentalekin konparatuz eta komentatu (grafikoa egitea gomendatzen da).  Erreferentziak Azaleko irudia:  gunean eskuragarri, 2018ko urtarrilaren 8an kontsultatua.
