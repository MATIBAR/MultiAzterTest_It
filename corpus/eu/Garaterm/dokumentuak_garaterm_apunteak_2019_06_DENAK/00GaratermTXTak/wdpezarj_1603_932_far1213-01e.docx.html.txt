










1. GAIA. ERANSKINA


E-1.1. Unitateak nola bihurtu behar diren

Esan dugunez, magnitude guztiek izango dute zenbaki bat eta unitate bat.
Magnitude horiek ekuazio aljebraikoetara eramaten baditugu, batu, biderkatu edo
zatitu egin beharko ditugu magnitudeak; horrelakoetan, beste edozein magnitude
aljebraiko bezala erabil daiteke unitatea. Esate baterako, demagun auto bat 80
km/h-ko abiadura konstantean joan dela 3 h-an. Zenbat bide egin du? Autoak
ibilitako distantzia (d) abiaduraren (v) eta denboraren (t) arteko biderkadura
izango da:


Konturatzen bagara, ekuazioan h unitatea ezabatu dugu, beste edozein magnitude
aljebraikorekin egingo genukeen bezala. Eta horrela lortu dugu distantziari
dagokion unitatea, kilometroa, hain zuzen. Metodo horren bidez, erraz pasa
gaitezke distantzia-unitate batetik beste batera. Jo dezagun adibidearen
emaitza, kilometrotan ordez, miliatan (mi) eman nahi dugula. Horretarako, 1 mi
= 1,61 km baliokidetza hartu beharko dugu kontuan, eta berdintza horren bi
gaiak 1,61 km faktoreaz zatitzen baditugu, hauxe lortuko dugu:


Edozein magnitude 1 zenbakiaz biderkatzen badugu, ez dugu haren balioa
aldatuko; hori dela eta, esku artean dugun distantzia (240 km) miliatan
adierazteko, (1 mi)/(1,61 km) faktoreaz biderkatuko dugu:


Ekuazio horretako (1 mi)/(1,61 km) faktoreari bihurtze-faktore deritzo.
Bihurtze-faktore guztien balioa batekoa da, eta unitate jakin batean
adierazitako magnitudea beste unitate batean emateko erabiltzen dira. Unitate
guztiak esplizituki idazten badira, ez da beharrezkoa jakitea kilometrotatik
miliatara igarotzeko 1,61 faktoreaz biderkatu edo zatitu egin behar den;
unitateak ezabatu ondoren ikusiko dugu bide zuzenetik jo dugun edo ez.


E-1.2. Notazio zientifikoa

Esku artean zenbaki oso handiak edo oso txikiak ditugunean, lagungarria
gertatzen da notazio zientifikora jotzea. Notazio horren arabera, edozein
zenbaki bi gai hauen biderkadura gisa idatzi behar da: alde batetik, 1 eta 10
bitartean dagoen zenbaki bat, eta bestetik, 10en berretura bat (adibidez, 10
2= 100 edo 103= 1.000). Horrela, bada, 12.000.000 zenbakia honela idatzi behar
da: 1,2x107; Lurraren eta Eguzkiaren arteko distantzia, 150.000.000.000 m gutxi
gorabehera, beste era honetan: 1,5x1011m. Bestalde, 1011berreturan ageri den 11
zenbakiari berretzaile deritzo. Aztertu behar den zenbakia 1 baino txikiagoa
denean, berretzaile negatiboa erabili beharko dugu. Esaterako, 0,1 = 10–1eta
0,0001 = 10–4. Hona hemen adibide bat: birusen diametroa, gutxi gorabehera,
0,00000001 m da, 1x10–8m, alegia.

Notazio zientifikoan adierazitako bi zenbaki biderkatzen direnean, batu egiten
dira berretzaileak; zatiketan, berriz, kendu. Arau horiek berehala egiazta
daitezke adibide hauetan:

                     102x 103= 100 x 1.000 = 100.000 = 105


Goazen orain notazio zientifikoan adierazitako zenbakien batuketara eta
kenketara. Eragiketa horiek apur bat korapilatsuagoak dira. Har dezagun adibide
hau:

                    1,200x102+ 8x10–1= 120,0 + 0,8 = 120,8

Nola jokatu behar dugu batura hori notazio hamartar arrunta erabili gabe egin
nahi badugu? Horretarako, zenbakiak berridatzi beharko dira, biek 10en
berretura berbera izan dezaten. Kasu honetan, aukera bat da lehen zenbakia
1200x10
–1eran idaztea, eta gero batzea:

                      1200x10–1+ 8x10–1= 1208x10–1= 120,8

Bi berretzaileak oso desberdinak badira, zenbakietako bat bestea baino askoz
txikiagoa izango da, eta, maizenik, kontuan ez hartzeko modukoa izango da
batuketan nahiz kenketan. Esaterako:

        (2x106) + (9x10–3) = 2.000.000 + 0,009 = 2.000.000,009 ≈ 2x106

Azpimarra dezagun hor erabili dugun ikurraren (≈) esangura "gutxi gorabehera
berdin" dela. Azkenik, berreketak geratzen zaizkigu. Halakoetan, dakigunez,
biderkatu egin behar dira berretzaileak:

                        (102)4= 102x 102x 102x 102= 108


E-1.3. Magnitude-ordenak

Sarritan, kalkulu hurbilduak egitean edo magnitudeen balioak alderatzean, 10en
berreturarik hurbilenera biribiltzen dira zenbakiak. Horrela biribildutako
emaitzari zenbakiaren magnitude-ordena esaten zaio. Inurri arrunten altuera,
esate baterako, 8x10
–4m ≈ 10–3m izan daiteke. Beraz, inurrien altueraren magnitude-ordena 10–3m
dela esango dugu. Era berean, gizaki gehienon garaiera 2 m-tik gertu dagoenez,
zenbaki hori biribildu, eta gizakion garaieraren magnitude-ordena 100m dela
esan dezakegu. Horrek ez du esan nahi, ordea, gizaki arruntaren garaiera 1 m
denik, baizik eta garaiera hori hurbilago dagoela 1 metik, 10 m-tik edo 10–1m-
tik baino. Horrela, bada, esan dezakegu gizaki arrunta inurri arrunta baino
hiru magnitude-ordena altuagoa dela, eta horren bidez adierazi nahi dugu haien
altueren arteko zatidura 103dela gutxi gorabehera. Argi geratu behar da, beraz,
magnitude-ordenek ez dizkigutela zifra zehatzak emango.


                                       2
