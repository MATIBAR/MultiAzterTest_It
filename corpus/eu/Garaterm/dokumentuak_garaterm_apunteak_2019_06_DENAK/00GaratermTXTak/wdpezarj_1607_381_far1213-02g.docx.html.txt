











                               2. GAIA. FLUIDOAK


2.1. Sarrera

Fluido hitza likidoak eta gasak adierazteko erabiltzen da. Likidoak edozein
ontzitan sartuz gero, grabitatearen eraginez beheranzko jarioa izaten dute,
harik eta ontziaren behealdea bete arte. Gasek, ordea, espantsioa azaltzen
dute, dauden ontzia guztiz bete arte, ontziaren forma zeinahi izanik ere.

Gasetan, bi molekularen arteko distantzia handia izaten da molekulen neurriaren
aldean. Hori dela eta, molekulen arteko eragina txikia izaten da, talketan izan
ezik; talka horiek iraupen laburrekoak izaten dira baina sarri gertatzen dira.
Likido eta solidoetan, berriz, molekulak elkarri ondo loturik daude, eta
konparagarriak izaten dira molekulen arteko indarrak eta molekulak eratzeko
atomoak lotzen dituzten indarrak. Likidoen molekulek irismen laburreko lotura
iragankorrak eratzen dituzte; lotura horiek etengabe hautsi (molekulen barneko
energia zinetikoaren ondorioz) eta eratzen dira. Azpimarra dezagun lotura
horiei esker dagoela likidoa bat eginik; halako loturarik ez balego, likidoa
berehala lurrunduko litzateke eta molekulek ihes egingo lukete lurrun gisa.
Likidoetan ditugun loturen intentsitatea molekula motaren araberakoa da.
Adibidez, helio atomoen arteko loturak oso ahulak dira; hori dela eta, egurats-
presioan bagaude, gutxienez 4,2 K-era jaitsi behar da tenperatura, helioa
likidotu ahal izateko


2.2. Dentsitatea

Partikulen mekanika gogora ekarriz, badakigu Fisikaren atal horren helburua
dela partikulari eragiten dioten indarren eta indar horiek sortzen duten
higiduraren arteko erlazioa ikertzea. Gai honetan zehar aztertu behar dugun
fluidoen mekanikan ere, antzeko zerbait egin beharko dugu, baina, orain,
fluido-masek forma finkorik ez dutela aintzat izan beharko dugu. Hori dela eta,
masa eta indar kontzeptuen ordez, dentsitatea eta presioa erabiliko ditugu.
Dentsitateari dagokionez, esan dezagun bolumen-unitateko masa neurtzen duela:

Dimentsioa: M L
–3SI unitatea: kg/m3
(1)

Nabarmentzekoa da beste dentsitate mota bat ere maiz erabili ohi dela:
dentsitate erlatiboa (edo espezifikoa). Edozein substantziaren dentsitate
erlatiboa hau da: substantziaren dentsitatearen eta uraren dentsitatearen
arteko zatidura. Esaterako, aluminioaren dentsitate erlatiboa 2,7 da; hortaz,
bi bolumen berdin hartzen baditugu, bata aluminioarena eta bestea urarena,
aluminio-bolumen horren masa 2,7 aldiz handiagoa izango da urarena baino.

Material gehienen dentsitatea —urarena ere bai— tenperaturaren mendean dago.
Kontuan izan beharko dugu, beraz, uraren
= 103kg/m3balioa 277 K-eko tenperaturari dagokiola (hain zuzen ere, hori dugu
uraren dentsitatearen baliorik handiena). Azpimarra dezagun, hala ere, solido
eta likido gehienetan dentsitatea ia ez dela tenperaturaren eta presioaren
mendekoa. Izan ere, solido eta likidoak berotzen ditugunean, zabaldu egiten
dira pixka bat, eta, era berean, eragiten dien kanpo-presioa handitzen badugu,
konprimitu egiten dira apur bat. Dena dela, bolumen-aldakuntza horiek ez dira
handiak izaten, eta, ondorioz, dentsitatea oso gutxi aldatzen da tenperatura
edo presioa aldatzean.

Baina gasetan, egoera zeharo bestelakoa da: dentsitateak tenperaturaren eta
presioaren mendekotasun oso handia du. Beraz, ezinbestekoa izango da
tenperatura eta presioa zehaztea gasen dentsitateak ematerakoan. Hitzarmenez,
tenperatura- eta presio-egoera arrunta hau da: 273 K-eko tenperatura eta 100
kPa-eko presioa. Hurrengo taulan, zenbait substantziaren dentsitateak adierazi
dira (egoera arruntean). Ageri denez, gasen dentsitateak solido edo likidoenak
baino askoz txikiagoak dira; esate baterako, uraren dentsitatea airearena baino
800 bat aldiz handiagoa da.


Materiala
(kg m–3) Materiala(kg m–3)
Osmioa 22,5x10
3
Ura 1,00x10
3
Merkurioa 13,6x10
3
Gasolina 0,68x10
3
Burdina 7,96x10
3
Airea 1,293
Beira 2,5x10
3
Helioa 0,1786
Hezurra 1,7x10
3
Hidrogenoa 0,08994




2.3. Presioa

Edozein gorputz fluido batean —uretan, adibidez— murgiltzen denean, fluidoak
gorputzaren azaleko puntu bakoitzean indar bat egiten du, beti gorputzaren
azalaren perpendikularra dena. Eta fluidoaren presioa (P), azken batean, indar
hori besterik ez da, baina azalera-unitateko neurtua, hau da:

(2)

Nabarmen dezagun presioa magnitude eskalarra dela, eta, ondorioz, adierazpen
horretan indarraren modulua ageri da.

SI sisteman ari bagara, presioari N/m
2unitatea dagokio; unitate horrek izen berezia du, pascal (Pa) hain zuzen ere.
Azpimarratzekoa da, hala ere, hainbat unitate ditugula SI sistemaz kanpokoak
presioa neurtzeko; hona hemen horietako batzuk taula batera bilduak:

                                       kg-indar
             pascal     atmosfera     zentimetro       bar           torr
              (Pa)        (atm)       karratuko        bar          (Torr)
                                       (kg/cm2)
pascal         ≡ 1    9,869x10–6  1,020x10–5     10–5     7,501x10–3
atmosfera   1,013x105      ≡ 1        1,033         1,013           760
kg-indar
zentimetro  9,807x104     0,9678         ≡ 1        0,9807         735,6
karratuko
bar            105        0,9869        1,020          ≡ 1         750,1
torr        1,333x102   1,316x10–3  1,360x10–3  1,333x10–3 ≡ 1, ≈ 1 mmHg
Oharra: mmHg ikurra merkurio-milimetro unitateari dagokio. Torr eta merkurio-
milimetro unitateen arteko aldea % 0,00002 baino txikiagoa da (baztertzeko
modukoa, beraz, ia egoera guztietan).

Demagun gorputz bat fluido batean murgildurik dagoela. Gorputzari eragiten dion
presioak gorputza konprimitzeko joera du. Orduan, konprimitze hori neurtzeko,
beste magnitude bat definitzen da: konprimigarritasun-modulua (B). Zehazki,
fluidoaren presio-aldakuntzaren eta gorputzaren bolumenaren aldakuntza
erlatiboaren arteko zatidura da:

(3)

Kanpo-presioa handitzean, gorputz guztien bolumena txikitzen da; hori dela eta,
minus zeinua sartu behar da aurreko definizioan B magnitudea positibo izan
dadin. Bestalde, solido bat zenbat eta konprimitzeko zailagoa izan, orduan eta
txikiagoa izango da haren
V/V aldakuntza erlatiboa; hortaz, hainbat eta handiagoa izango da solidoaren
konprimigarritasun-modulua. Hartara, solido eta likidoek B-ren balio handiak
izaten dituzte (“konprimiezinak” dira). Gasak, ordea, konprimitzeko errazak
dira, eta B-ren balio txikiak azaltzen dituzte.

Gatozen berriro presio-kontuetara. Dakigunez, presioa sakoneraren funtzioan
aldatzen da fluidoetan; itsasoan urperatzen bagara, zenbat eta sakonago joan
orduan eta presio handiagoa nabarituko dugu. Orobat, egurats-presioa txikituz
doa altitudean gora eginez gero.

Geldirik dagoen likido bat hartzen badugu aztergai (likidoetan dentsitateak
balio bera du bolumen osoan), erraz froga daiteke presioa era linealean
handitzen dela sakonerarekin. Hori ikusteko, alboko irudian dugun likido-
zutabea hartuko dugu kontuan; zutabearen altuera h da eta zeharkako azalera,
berriz, A. Zutabearen behealdeko presioak goialdekoak baino handiagoa izan
behar du, zutabearen pisuari eutsi behar baitio behealdeak. Likido-zutabe
horren pisua hau da:

pisua = mg =
Vg =Ahg

Goialdeko eta behealdeko presioak, hurrenez hurren, P
0eta P badira, goranzko indar erresultantea hau izango da: PA – P0A. Eta
zutabea orekan dagoenez, berdinak izan behar dute zutabearen pisuak eta idatzi
berri dugun goranzko indar horrek, alegia:

PA – P
0A =Ahg edo, bestela:

P = P
0+hg (konstante denean) (4)

Zer esanik ez, likidoa dagoen ontziaren formak ez du inolako garrantzirik; beti
erabil daiteke erdietsi dugun adierazpen hori. Gainera, (4) ekuaziotik ondorio
hau atera dezakegu: sakonera bereko puntu guztiek presio berbera izan behar
dute. Arrazonamendu berbera baliatuz, beste ondorio honetara irits gaitezke:
elkarrekin loturik dauden ontzietako azal askeak (eguratsarekin ukipena
dutenak) beti altuera berean egongo dira.

Zer gertatuko litzateke (4) adierazpeneko P
0gaia handituko bagenu? (Adibidez, likido-zutabearen goialdeari pistoi baten
bidez indarra eginez.) Ekuazio horretan ikus daitekeenez, berdinak izango dira
P presioaren gehikuntza eta P0presioarena; hau da, ontzi baten barnean dagoen
likidoaren kasuan, edozein puntutan eginiko presio-aldaketa likidoko beste
puntu guztietara hedatzen da. Adierazpen horri Pascal-en printzipioa deritzo,
eta horretan oinarritzen dira zenbait tresna, jasogailu hidraulikoa, esaterako.

Manometroa

Gasen presioak neurtzeko erabiltzen den tresna dugu manometroa. U letraren
tankera duen hodia da, eta barnean likido bat dago (merkurioa, ura edo olioa,
gehienetan). Hodiaren mutur bat irekita dago eguratsera, eta bestea, aldiz,
aztergai dugun sistema ukitzen dago. Esan dezagun likidoen presioa neurtzeko
ere erabil daitekeela manometroa, baldin eta aztergai dugun likidoa eta
manometroko fluidoa nahaskorrak ez badira, jakina.

Hartara, (4) ekuaziora joz, eta egurats-presioa P
atmbada, hau izango dugu:

P = P
atm+gh (5)

Hortaz, bi zutabeen arteko altueren aldea (h) neurtuz, gasaren presioa lor
daiteke. Azkenik, argitu dezagun presio absolutua dela adierazpen horretan
ageri den P magnitudea. Beste presio bat ere definitu ohi da; presio
manometrikoa dugu hori (P
man), eta hona hemen dagokion definizioa:

P
man= P – Patm(6)

Manometroan, orduan, P
man=gh izango dugu zuzenean. Presioari dagokion atal hau amaitzeko, esan
dezagun korapilatsuagoa gertatzen dela presioaren eta sakoneraren (edo
altueraren) arteko lotura aurkitzea gasetan likidoetan baino. Zergatik? Gasen
dentsitatea ez da konstante; izan ere, presioaren mendean dago. Horrela, bada,
aire-zutabe baten presioa txikituz doa lurrazaletik neurturiko altitudean gora
egiten dugun heinean (ur-zutabeetan ere gauza bera gertatzen da). Baina gasen
kasuan, txikitze hori ez da altuerarekiko lineala. Froga daitekeenez,
esponentzialki txikitzen da.


2.4. Arkimedes-en printzipioa

Hona hemen printzipioaren enuntziatua: fluido baten barnean dagoen solidoari
goranzko indar edo bultzada batek eragiten dio, eta solidoak desplazatu duen
fluidoaren pisuaren balioa du bultzada horrek. Demagun solido bat fluido batean
murgildu dugula, eta solidoaren dentsitatea fluidoarena baino handiago dela.
Ondorioz, solidoaren pisua fluidoak egingo dion bultzada baino handiagoa izango
da, eta solidoa fluidoan behera joango da. Solidoari eutsi nahi badiogu, tira
egin beharko diogu hari, soka edo antzeko beste zerbaiten bidez. Ikus dezagun
zer indar (tentsio) egin behar dugun solidoari eusteko.


Fluidoaren dentsitatea:
0

Solidoaren dentsitatea:
>0

Solidoaren bolumena: V

Orekan badago: T + B = P beteko da, eta, orduan:

T = P – B = mg – B =
Vg –0Vg = (–0)Vg (7)

Zer gertatzen da solidoa likido batean badago eta solidoaren dentsitatea
likidoarena baino txikiagoa bada? Solidoa likidoaren azalera joango da eta
hantxe geldituko da igerian; hots, solidoaren zati bat baino ez da egongo
likidoaren barnean. Ikus dezagun nola kalkula daitekeen solidoak likido barnean
duen bolumen zatia.

Fluidoaren dentsitatea:
0

Solidoaren dentsitatea:
<0

Solidoaren bolumena: V

Solidoak likidopean duen bolumena: V'


Solidoa orekan badago, P = B beteko da —alegia,
Vg =0V'g—, eta, ondorioz:

(8)


2.5. Higitzen diren fluidoak

Mugitzen den edozein fluidoren higidura, oro har, oso korapilatsua izan
daiteke. Har dezagun, adibidez, piztuta dagoen zigarro bati darion kea.
Hasieran, keak modu erregularrean egiten du gora, baina berehala hasten dira
zurrunbiloak, eta erregulartasun hori galdu egiten da. Fluxu zurrunbilotsua
aztertzea lan zeharo nekeza da, baita azterketa kualitatiboa soilik egin nahi
bada ere. Hortaz, aztertuko ditugun fluxuak ez dira zurrunbilotsuak izango,
laminarrak eta iraunkorrak baizik. Fluxua laminarra bada, erregularra da; eta
iraunkorra bada, fluidoaren propietateak eta higidura bera ere ez dira
denboraren joanean aldatzen espazioko inongo puntutan. Hau da, puntu
bakoitzean, presioa eta abiadura konstante izango dira denboran.

Gainera, atal honetan aztertuko ditugun fluidoak idealak izango dira. Hots,
honako bi baldintza hauek beteko dituzte: konprimiezinak dira (dentsitate
konstantekoak) eta biskositate nulua dute. Biskositateari dagokionez, esan
dezagun fluidoaren marruskadurazko barne-indarrekin loturik dagoela. Orduan,
fluido batek biskositaterik ez badu, ez da energia mekanikorik xahutzen
higitzen den bitartean.

Demagun fluido ideal bat irudiko hodian barrena doala (hodiaren zeharkako
azalera aldakorra da). Horrela, bada, hodiaren mutur batetik fluido kantitate
jakin bat sartzen bada denbora tarte batean, fluido kantitate berdinak irten
beharko du beste muturretik tarte berean. Printzipio hori da —matematikoki modu
egokian idatzita— jarraitutasunaren ekuazioa.


Ikus dezagun nola adieraz daitekeen era matematikoan hitzez azaldu berri
duguna. Jo dezagun hodiaren mutur batetik fluidoa Q
1emaria duela sartzen dela (denbora-unitateko fluido-bolumena adierazten du
emariak). Fluidoaren emaria irteerako muturrean Q2bada, jarraitutasunaren
ekuazioa honela eman daiteke:

Q
1= Q2

Dena den, badago ekuazio hori idazteko beste modu erabilgarriago bat ere bai.
Izan ere, A bada hodiaren zeharkako azalera eta v, berriz, fluidoaren abiadura,
Q emaria Av biderkaduraren berdina da, eta, ondorioz, jarraitutasunaren
ekuazioa honelakoa izango da:

A
1v1= A2v2
(9)

Biderkadura horrek hodian zehar konstante iraun behar duenez, hodia estutzen
den tokietan, abiadurak gora egin beharko du; hodia zabaltzen denean, ostera,
abiadura txikitu egingo da. Azkenik, esan dezagun jarraitutasunaren ekuazioaren
adierazpen orokorrena hau dugula:

Av = Kte hodian barrena (10)

Jarraian, higitzen diren fluidoak aztertzeko beharrezkoa den beste ekuazio bat
emango dugu, Bernoulli-ren ekuazioa, hain zuzen ere.

P
1eta P2, hurrenez hurren, fluidoak 1 eta 2 muturretan dituen presioak badira,
hau beteko da:

 (11)


edo, bestela:

Kte hodian barrena (12)

Nabarmen dezagun ekuazio hori, azken finean, energiaren kontserbazioaren
adierazlea baizik ez dela. Demagun aztertzen ari garen fluidoa geldi dagoela.
Hau da, v = 0 izango dugu fluidoaren puntu guztietan. Hortaz, Bernoulli-ren
ekuazioa honela eman beharko dugu:

P
1+gy1= P2+gy2

Beste era honetan ere idatz dezakegu adierazpen hori:

P
1– P2=g(y2– y1) =gh

h = y2– y1, adierazpen horretan, 2 eta 1 puntuen arteko altuera-aldea da.
Konturatzen bagara, emaitza hori (4) ekuazioan dugun berbera da, geldi dagoen
fluidoari dagokiona, hain zuzen.

Amaitzeko, Venturi-ren hodia zer den eta zertarako erabil daitekeen ikusiko
dugu. Aipaturiko hodiak irudian ikus daitekeen itxura izaten du.


1 puntuan: P
1, v1eta A1

2 puntuan: P
2, v2eta A2

eta y
1= y2da.




Jarraitutasunaren ekuazioaren arabera: A
1> A2v2> v1

Nolakoak izango dira presioak? Jo dezagun Bernoulli-ren ekuaziora. Dakigunez, y
1= y2da, eta, ondorioz:

,,

Harrigarria al da emaitza hori? Hala badirudi ere, badu bere azalpena. Fluidoa
estugunera sartzen denean, abiadurak gora egiten du —fluidoa azeleratu egiten
da, alegia—, eta, ezaguna denez, azelerazioa sortzeko, nahitaezkoa da indar
erresultantea izatea. Zein da gure kasuan behar bezalako indar erresultantea
agertzeko aukera bakarra? Zabalguneko presioa estugunekoa baino handiagoa
izatea. Horrela, bada, presio-aldea sortuko da, eta, ondorioz, indar
erresultantea.

Horrelako emaitzak Venturi efektuaren ondorio direla esan ohi da: fluidoaren
abiadura handitzen bada, presioa txikitu egin behar da. Gatozen berriro,
erdietsitako azken emaitzara. Jarraitutasunaren ekuaziotik, v
2= (A1/A2)v1dela atera dezakegunez, gehiago landu daiteke azken adierazpena:


Venturi-ren hodia fluidoen abiadurak neurtzeko erabiltzen da. Presioak (P
1eta P2) neurtuz, eta hodiaren azalerak ezagutuz, v1abiadura bakan daiteke
ekuazio horretan. Ohar gisa, esan dezagun hodi manometrikoen bidez neurtzen
direla presioak gehienetan (ikus hurrengo orrialdeko irudia).

Hodi manometriko horietan dagoen fluidoa geldi dago, eta, ondorioz, fluidoak
hodian gora egindako altuerak adierazten du beheko puntuko presioaren balioa.


P
1= Patm+gh1
P
2= Patm+gh2





2.6. Fluido errealak. Biskositatea

Fluido errealek biskositate ez nulua izaten dute; ikus dezagun nola definitzen
den magnitude hori. Definizioa ulertzeko modurik errazena adibide bat hartzea
dugu. Irudian, bi xafla lau adierazi dira, eta bien artean fluido-geruza bat
dago. Beheko xafla finko dagoela, goikoa abiadura konstantez higiarazi nahi
badugu, indarra egin beharko dugu. Indar hori nahitaez egin behar da,
fluidoaren biskositate-indarrak gainditzeko asmoz. Bistakoa denez, indarra
handiagoa izango da fluido likatsuen (olioa, esaterako) kasuan, biskositate
txikiko fluidoetan (ura, adibidez) baino. Hona hemen indar horren adierazpena:


(13)

A, v eta z, hurrenez hurren, xaflen azalera, lortu nahi dugun abiadura eta
xaflen arteko distantzia dira. Adierazpenean ageri denparametroa izango da,
hain zuzen ere, fluidoaren biskositatea. Dimentsio-ekuazioa eta dagokion SI
unitatea hauek dira:

[
] = ML–1T–1
SI: kg m
–1s–1= Pa·s

Biskositatea tenperaturaren mendekoa da, eta, oro har, tenperatura handitzen
denean, biskositateak behera egiten du likidoetan, baina kontrako joera
azaltzen du gasetan. Hona hemen taula bat, zenbait substantziaren
biskositatearen berri izateko.

Fluidoa Tenperatura (K) Biskositatea (mPa·s)
Ura 273 1,8
293 1,0
333 0,65
Odola 310 4,0
Motorretako olioa 303 200
Glizerina 273 10.000
293 1.410
333 81
Airea 293 0,018

Ikusi berri dugun irudian, goiko xafla ukitzen ari den fluidoak xaflak duen
abiadura berbera dauka. Bere ondoko geruzak, ordea, abiadura pixka bat
txikiagoa izango du. Eta gauza bera gertatzen zaie fluidoaren gainerako geruza
guztiei, alegia, abiadura, batetik bestera, txikituz doa. Azkenik, beheko xafla
ukitzen ari den geruza geldirik egongo da. Geruza moduko egitura ordenatu horri
deritzo fluxu laminarra, eta abiadura txikia duten fluido likatsuek azaltzen
dute. Fluidoaren abiadurak gora egiten duenean, fluxuaren izaera aldatu egiten
da eta fluxu zurrunbilotsua agertuko da (horrelakoetan, fluidoaren partikulek
oso ibilbide irregularrak izaten dituzte).

Oro har, fluxu laminarra lortzea izaten da helburua beti, fluxu zurrunbilotsuak
askoz ere energia mekaniko gehiago xahutzen baitu. Esaterako, automobil eta
hegazkinen diseinua egiten denean, beren inguruan ahalik eta fluxu laminarrena
erdiestea izaten da xedea. Naturan ere, zirkulazio-aparatuko odol-fluxua
gehienetan behintzat laminarra izaten da.


                                       7
