











                         3. GAIA. HIGIDURA OSZILAKORRA


3.1. Sarrera

Demagun sistema bat oreka egonkorreko egoera batean dagoela eta perturbazio bat
aplikatzen zaiola: sistema oszilatzen hasiko da; hau da, higidura oszilakorra
egiten hasiko da. Irudian ikus daiteke higidura mota hori ager dezakeen sistema
bat.

Higidura oszilakorraren ezaugarri nagusia periodikotasuna dugu; higidura
errepikatu egingo da, alegia.

Mota horretako higiduraren hainbat adibide ditugu: malguki baten muturrean
loturiko masa, penduluak, solidoetako atomoak, zirkuitu elektrikoetako korronte
alternoak, eta abar.

Azkenik, azpimarra dezagun ez direla higidura oszilakorra eta uhin-higidura
nahastu behar. Higidura bi horiek lotuta badaude ere, bi higidura mota
desberdin dira —lotura hori uhinak aztertzean azalduko dugu—. Labur esanda, bi
higidura mota horien arteko desberdintasunik nabarmenena hau dugu: uhin-
higidurak, oro har, espazioan zeharreko hedapena izango du loturik; higidura
oszilakorrak ez, ordea, sistema dagoen tokira mugatuta egongo baita.


3.2. Higidura harmoniko sinplea

Jarraian, higidura oszilakorraren kasurik errazena eta, aldi berean,
garrantzitsuena aztertuko dugu: higidura harmoniko sinplea (HHS). Objektu edo
sistema batek HHS azalduko du baldin bere oreka-posiziotik aldentzen dugunean
gorputzaren desplazamenduaren proportzionala den berreskuratze-indarra agertzen
bada. Esan dezagun, oro har, baldintza hori beti beteko dela sistemaren
desplazamendua txikia bada. Gainera, HHS agertuko bada, objektuari ezin diote
marruskadura bezalako indarrek eragin. HHSren adibide gisa, malguki baten
muturrean loturiko masa hartuko dugu.

Berreskuratze-indar hau azalduko da:

F= –kxiedo Fx= –kx
(1)

Non
ibektorea x ardatzeko unitate bektorea den.

Adierazpen hori Hooke-ren lege ezaguna besterik ez da. Arestian esan dugunez
(eta legean ikus daitekeenez), proportzionaltasuna dago malgukiaren
desplazamenduaren (
x) eta berreskuratze-indarraren (F) artean. Gogoan izanx desplazamenduak
malgukiaren jatorrizko luzerarekiko aldaketak neurtzen dituela beti, eta
adierazpenean ageri den minus zeinuak adierazten du indarrak eta desplazamendu
bektoreak aurkako noranzkoak dituztela. Baina nabarmendu behar dugu Hooke-ren
legea ez dela beti betetzen; malgukien luzera-aldaketek txikiak izan beharko
dute, oro har, legea erabiliko bada.

Hooke-ren legean azaltzen den k proportzionaltasun-konstanteari malgukiaren
konstante elastikoa deritzo, eta malguki bakoitzak bereizgarri duen parametroa
da. Esan dezagun edozein malgukiren konstante elastikoaren balioa faktore hauen
mendean egongo dela: alde batetik, malgukia egiteko erabili den materiala, eta
bestetik, malgukiaren geometria-ezaugarriak (jatorrizko luzera, esaterako). Zer
dimentsio-ekuazio dagokio k-ri? Eta zer unitate SI sisteman? Eman itzazu
erantzunak.

HHS guztiak —malgukiena eta beste guztiak— higidura periodikoak dira jakina,
eta periodikotasuna adierazteko bi parametro definitu ohi dira:

- Higiduraren periodoa (T): oszilazio bat osatzeko behar den denbora-tartea da.
- Higiduraren maiztasuna (f): denbora-unitatean egindako oszilazio kopurua da.

Bi parametroen definizioa kontuan hartuz, ohart gaitezke f = 1/T beteko dela.
Bestalde, dimentsio-ekuazioak eta unitateak hauek izango dira:

Periodoa
[T] = T Unitatea: s
Maiztasuna
[f] = T–1Unitatea: s
–1hertz (Hz)

Jo dezagun berriro arestian aipatu dugun adibidera; malguki baten muturrean
loturiko masaren kasura, hain zuzen. Saia gaitezen aurkitzen zein den
x desplazamenduak denboran zehar izango duen aldakuntza. Horretarako, irudiko
tresna erabil dezakegu: malgukia bertikalki eseki da, eta malgukiaren muturrean
arkatz bat lotu dugu, paperean oszilazioaren aztarna utz dezan. Denboran
zeharreko jokaera ikertu nahi denez, papera abiadura konstantean higiarazi
beharko dugu. Malgukiak zenbait oszilazio egin ondoren, paperean markaturiko
kurba hartuko dugu, eta beraren ekuazioa hau dela egiazta daiteke:

x = A cos(
t +)
(2)

A,etaparametroak konstanteak dira.
Oharra: aurrerantzean, desplazamendu guztiak x ikurraren bitartez adieraziko
ditugu (orain artex izan dira), baina esangura lehengo bera da.

Esan gabe doa kosinuaren ordez sinu funtzioa ere erabil daitekeela, batetik
bestera pasatzeko fase-aldaketa bat baino ez baita egin behar:

cos(t +) = sin(t +’) non’ =+/2 den.
(3)

Orain, ikus dezagun ekuazioko parametroen esangura:

A: higiduraren anplitudea da, desplazamenduaren balio handiena adieraziko
duena.
t +: higiduraren fasea da, radianetan eman behar dena.
: hasierako fasea da; hots, t = 0 aldiuneko fasea.
: maiztasun angeluarra da, periodikotasunaren beste adierazle bat dena.

Erraz froga daitekeenez, honako erlazio hauek beteko dira:

(4)

Hortaz, T
–1dimentsio-ekuazioa eta rad/s unitatea dagozkio maiztasun angeluarrari.

Posizioak denborarekiko duen aldaketa lortu ondoren, berehala kalkula daitezke
abiadura eta azelerazioaren adierazpenak:

(5)

(6)

Adierazpenei behatuz, abiadurak desplazamenduarekiko
/2 rad-eko (90°-ko) desfasea duela ondoriozta daiteke, eta azelerazioak,
berriz,rad-ekoa (180°-koa). Posizioak, abiadurak eta azelerazioak
denborarekiko duten jokabidea hurrengo orrialdeko irudian ikus daiteke.

Bukatzeko, esan beharra dago elkarrekin lotuta daudela sistema bakoitzari
dagokion maiztasuna (edo periodoa) eta sistemaren nolakotasunak, eta, gainera,
badugula lotura hori aurkitzeko bidea: horretarako, Newton-en bigarren legea
hartu behar da aintzat. Esaterako, hau izango genuke malgukian:

F = ma ,, F = –kx ,, –kx = ma ,,
(7)

eta HHS bada, a = –
2x bete behar denez,izango dugu. (8)

Hortaz,
etaadierazpenak lortuko ditugu. (9)



Ohart gaitezen sistemaren nolakotasunak —malgukiaren kasuan, m eta k
parametroak— ezagunak badira, sistemaren periodikotasuna emango diguten
magnitude guztiak erdiets ditzakegula adierazpen horien bidez.

Gainerako sistemetan ere antzera jardun beharko dugu; batetik, Newton-en
bigarren legea, eta bestetik, indarraren eta desplazamenduaren arteko
proportzionaltasuna adierazten duen ekuazioa hartuz, bi ekuazio horiek
konbinatu beharko ditugu, eta horrela helduko gara maiztasunaren eta
periodoaren adierazpenetara. Sistema bakoitzak bere adierazpenak izango ditu
noski.


3.3. Higidura harmoniko sinplearen energia

Malgukia aztertzen jarraituko dugu. Energiari dagokionez, bi gai hartu beharko
dira kontuan: energia zinetikoa (E
z) eta energia potentziala (U); bide batez, adieraz dezagun malgukiaren energia
potentzialari energia elastiko deritzola. Hona hemen magnitude horien
adierazpenak:

Ez=½m v2eta U =½k x2
(10)

Bata zein bestea denboran aldatuz doaz —v eta x aldatzen direlako—, baina bien
batura (hau da, energia mekanikoa) konstante izango da, eragiten duten indar
guztiak —indar elastikoa baino ez— kontserbatzaileak baitira. Gogoan izan ez
dugula inolako marruskadurarik hartu aintzat. Berehala froga daiteke bi gai
horien batura konstante dela; horretarako, x eta v aldagaien ordez, (2) eta (5)
adierazpenak idatzi beharko ditugu. Hori eginez gero, azken emaitza honetara
helduko gara:

E = Ez+ U =½k A2
(11)

Hurrengo orrialdeko irudietan, grafikoki ikus daiteke esan berri duguna.
Nabarmen dezagun emaitza guztiak orokorrak direla HHS duten sistema
guztietarako, nahiz eta guk malgukirako lortu. Kasu bakoitzean, energia
potentzialaren adierazpen egokia hartu beharko da, jakina.




3.4. Oszilazio indargetuak

Orain arte, osziladore harmonikoa aztertu dugu, eta, ikusi berri dugunez,
energiak konstante dirau denboran zehar. Haatik, errealitatean besterik
gertatzen da bibrazio-fenomenoetan; hots, zenbait arrazoi direla kausa,
osziladoreak darabilen energia txikituz doa, eta horrekin batera oszilazioen
anplitudea ere bai. Eta zergatik gertatzen da hori? Benetako sistemei beti
eragingo dielako marruskadura-indarren batek.

Hortaz, marruskadura-indar xahutzaile horiek kontuan izan beharko ditugu gure
azterketan. Horretarako,
FX= –bvmotako indarra hartu ohi da aintzat; alegia, abiaduraren proportzionala
den indar xahutzailea. Adierazpenean ageri den minus zeinuak esan nahi du
indarrak higiduraren kontra egiten duela aldi oro.

Kasu honetan, orduan, sistemari bi indarrek eragiten diote: berreskuratze-
indarrak eta marruskadura-indarrak, hain zuzen. Indar bien adierazpenak
ezagutuz, posible da higiduraren ezaugarri guztiak erdiestea. Ez gara gu
horretan sartuko, eta, zuzenean, malgukiari dagokion desplazamenduaren emaitza
zein den esango dugu (indargetzea handia ez denerako soilik):

x = A
0e–tcos(at +) (12)

Adierazpenean,= b/2m etaa2=02–2dira. Bestalde, A0da higiduraren hasierako
anplitudea (A0e–tbaita orain anplitudea), eta0, aldiz, indargetzerik gabeko
malgukiari dagokion maiztasuna,0=√(k/m) alegia. Hartara, << 0beteko da
indargetzea ahula denean, eta antzekoak izango diraaeta0maiztasunak (ikus
irudia). Oharra: aztertuko ditugun higidura indargetu guztietan= 0 rad izango
da.

Indargetze-konstantea (b) handituz badoa,
amaiztasun angeluarra txikituz joango da harik eta zero bihurtu arte honako
balio kritiko honetarako: bk= 2m0. Bistakoa denez, b ≥ bkbaldin bada, sistemak
ez du oszilatzen. Izan ere, b = bkdenean, sistema kritikoki indargetuta dagoela
esan ohi da; egoera horretan, sistema ahalik lasterren itzultzen da oreka-
posiziora oszilaziorik egin gabe. Bestalde, b > bkdenean, sistema
gainindargetuta dagoela esaten da. Alboko irudian, desplazamendua denboraren
funtzioan irudikatu da, bi sistema hauetarako: bat kritikoki indargetuta dago,
eta bestea, gainindargetuta.

Azpimarra dezagun aplikazio praktiko askotan erabiltzen direla kritikoki (edo
ia kritikoki) indargeturiko osziladoreak; horrela, oszilazioak saihesten dira
eta sistema azkar itzul daiteke orekara. Adibide bat automobilen
indargetzaileak ditugu. Sistema horiek ia kritikoki indargetuta egoten dira;
hala dela egiaztatzeko, egin ezazu bultza automobil baten aurreko edo atzeko
aldearen gainean, eta ikusiko duzu oszilazio bat edo bi besterik ez duela
egingo gelditu baino lehen.


3.5. Oszilazio bortxatuak. Erresonantzia

Aurreko higidura guztietan, hasierako baldintzak emandakoan, osziladorea bere
kontura oszilatzen ari zela onartu dugu, indargetze-indarraz aparteko inolako
kanpo-indar eragilerik gabe. Eman dezagun, orain, bibratzen ari den osziladore
indargetu bati kanpoko indar periodiko batek eragiten diola. Hau da:

Fk= F0cos(kt)
(13)

Horrelako kasuak dira erlojuen penduluetan ageri direnak —erlojuari giltza eman
ondoren, malguki batzuek egiten dute indarra— edo zabuari dagozkionak.
Horrelako sistema baten azterketa matematikoa egitea aurreko ataletakoa baino
zailagoa da, jakina. Inolako kalkulurik egingo ez dugun arren, merezi du
sistemaren higiduraren ezaugarri nagusien berri ematea. Osziladorearen
desplazamenduari dagokionez, esan dezagun honako bi gai hauen batura izango
dela:

- Gai iragankorra, oszilazio indargetuetan azaldu dugunaren antzekoa dena.
Hasieran, bibrazioaren lehenengo aldiuneetan batik bat, gai honek garrantzia
badu ere, laster bihurtzen da kontuan ez hartzeko modukoa ondoren azalduko
dugun bigarren gaiaren aldean. Hortik datorkio iragankor izena.

- Gai iraunkorra. Izenak berak dioenez, iraun egiten duen gaia da. Gaiaren
adierazpen matematikoari dagokionez, honelakoa izango da: A cos(kt –).
Nabarmentzekoa da, beraz, kanpo-indarrak finkatuko duela osziladoreak izango
duen higiduraren maiztasuna. Baina osziladorearen higidura desfasatuta egongo
da, oro har, kanpo-indarrarekiko.

Azter dezagun orain sistema energiaren ikuspegitik: oszilatzen ari den sistemak
hein handiagoan edo txikiagoan xurga dezake kanpotik emandako energia,
sistemaren berezko maiztasunaren eta kanpo-indarraren maiztasunaren balioen
arabera. Horrela, bada, aipaturiko bi maiztasun horiek elkarrengandik oso urrun
daudenean, kanpotik datorkion energiatik ez du ia ezer hartuko sistemak, baina,
balio biak hurbilduz doazen neurrian, gero eta hobeto xurgatuko du energia
hori. Izan ere, balio biak berdinak (edo ia berdinak, marruskaduraren
garrantziaren arabera) direnean, ezin hobeto hartuko du sistemak kanpo-energia,
eta kasu horretan erresonantzia izeneko fenomenoa gertatzen da.

Esan berri duguna hurrengo orrialdeko grafikoan ikus daiteke; bertan, gai
iraunkorraren A anplitudea kanpo-indarraren
kmaiztasunaren funtzioan irudikatu da, indargetze-konstantearen zenbait
baliotarako (irudian,0da sistemaren berezko maiztasuna; malgukia badugu,0=√
(k/m) beteko da). Gogoan izan behar da, bestalde, sistemaren energia
higiduraren anplitudearen berbiduraren proportzionala dela beti.

Erresonantzia Fisikaren hainbat eta hainbat arlotan agertzen da. Hona hemen
gertakari horren adibide ikusgarri batzuk:

a) Periodikoki jotzen duten haize-boladek zubi bat oszilaraz dezakete, eta,
maiztasun egokia edukiz gero, zubia hautsi egin daiteke.
b) Kantari batek sorrarazitako soinu-uhinek kristalezko edalontziak apur
ditzakete.
c) Materia osatzen duten atomo eta molekulek heltzen zaien erradiazioa xurga
dezakete.

Azter dezagun zehatzago c) adibidea, hainbat esperimenturen oinarria da eta.
Har dezagun horretarako konposatu organiko bat, gisa honetako alkohol bat esate
baterako:

Molekularen OH taldean jarriko dugu arreta. Badakigu talde horrek masa jakin
bat duela eta karbono atomo bati loturik dagoela. Gainera, lotura ez da erabat
zurruna; hau da, OH taldeak askatasun-gradu batzuk ditu. Eta horien artean,
lotura-norabidean zeharreko bibrazioa dago. Horrela, bada, lotura hori
malgukitzat jo dezakegu (k konstante bat izango du beraz), eta, OH taldearen m
masa jakinez, “malguki” horren berezko maiztasuna lor dezakegu:
0=√(k/m).

Demagun, orain, konposatu horri kanpo-indar batek eragiten diola. Bosgarren
gaian ikusiko ditugun uhin elektromagnetikoak igorriz egin daiteke hori, eta,
mota horretako erradiazioa erabiliz, esperimentu hau prestatuko dugu:


Konposatuari hainbat maiztasunez osaturiko erradiazio elektromagnetikoa helduko
zaio, eta, dakigunez, ez du modu berean jokatuko maiztasun guztien aurrean.
Izan ere, erradiazioaren kanpo-maiztasuna eta “malgukiaren” berezko maiztasuna
bat datozenean, erresonantzia gertatuko da, eta konposatuak ezin hobeto
xurgatuko du energia. Orduan, konposatuari erasotzen dioten maiztasun guztiek
energia (intentsitatea esan beharko genuke) bera badute ere, konposatua
zeharkatu ondoren, ez dute energia bera azalduko, berezko maiztasunaren
inguruko balioak xurgatuko dituelako konposatuak, eta hori nabarmena izango da
detektagailuak erakutsiko duen emaitzan.

Irudikoa bezalakoa izan daiteke detektagailuak esperimentuan bilduko duen
espektroa (espektro hitzak, oro har, grafiko bat adierazten du, non
intentsitatea edo potentzia —biak energiarekin loturiko magnitudeak—
maiztasunaren edo uhin-luzeran funtzioan agertzen baita). Begien bistakoa da
xurgapena gertatu dela
0maiztasunean. Esku artean dugun molekulak OH-ren ordez bestelako talde bat
balu, azaldu berri dugun den-dena baliagarria litzateke noski, baina kasu
horretan espektroak beste maiztasun batean azalduko luke gailurra. Esan
dezakegu molekularen talde bakoitza “malguki” bat dela, zein bere berezko
maiztasunarekin.

Orain, pentsa dezagun esperimentuan erdietsi den espektroa ematen digutela,
konposatua nolakoa den jakin gabe. Atera daiteke hortik informazio
interesgarririk? Bai, inolako zalantzarik gabe. Eta zer egin beharko genuke
informazioa eskuratzeko? Espektroan ageri diren gailurrak zein maiztasunetan
dauden ikusi beharko genuke, eta, ondoren, maiztasun horiek zein talde kimikori
dagozkion aztertu (tauletan aurki daiteke hori). Hortaz, substantzien analisi
zehatzak egiteko metodoaren aurrean gaude; erresonantzia oinarri duen metodoa,
hain zuzen ere.




