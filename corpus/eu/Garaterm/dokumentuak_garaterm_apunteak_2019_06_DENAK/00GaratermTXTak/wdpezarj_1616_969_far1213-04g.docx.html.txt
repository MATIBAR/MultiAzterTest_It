











                    4. GAIA. UHIN-HIGIDURA: UHIN MEKANIKOAK


4.1. Uhin-higidura. Uhin motak

Uhin hitzak hau adierazi nahi du: toki batean sorturiko perturbazioa inguruko
puntuetara hedatzean gertatzen den fenomeno fisikoa. Hedapen horretan, ez da
materia garraiatzen puntu batetik bestera; energia eta momentu lineala soilik
garraiatzen dira. Hona hemen zenbait adibide:

    * kanpaiek igorritako soinua
    * itsasoko olatuak
    * harri batek urmael batean sorturiko perturbazioa
    * irrati-igorgailu batek bidalitako seinalea

Uhinen sailkapenari dagokionez, esan dezagun irizpide desberdinen arabera
sailka daitezkeela. Horrela, bada, perturbazioa zein norabidetan gertatzen den
eta zein norabidetan hedatzen den aintzat hartuz, honako bi mota hauetako
uhinak izango ditugu:

   a. Luzetarako uhinak: norabide berean gertatzen eta hedatzen da
      perturbazioa. Esate baterako, soinua da mota honetako uhina.
   b. Zeharkako uhinak: perturbazioa gertatzen den norabidea eta hedatzearena
      elkarzutak dira. Adibidez, soketan sor ditzakegu zeharkako uhinak.

Bestalde, uhinek hedatzeko ingurune materialik behar duten edo ez kontuan
hartuz, beste sailkapen hau dugu:

   a. Uhin mekanikoak: ingurune materiala behar dute hedatzeko. Uhin mekanikoak
      dira, besteak beste, soinua eta uretako olatuak.
   b. Uhin elektromagnetikoak: hutsean ere hedatzen dira, argiaren abiaduran.
      Ez dute, beraz, inolako inguruneren beharrik. Mota honetako uhinak 5.
      gaian aztertuko ditugu.


4.2. Uhinen adierazpen matematikoa

Lehenik eta behin, ikus dezagun zein diren uhina definituko duten faktore
nagusiak. Hasieran esan dugunez, uhina magnitude fisiko baten perturbazioa da,
espazioan zehar hedatzen dena. Hortaz, honako bi faktore hauek behar izango
ditugu uhina deskribatzeko: magnitude fisiko batek puntu batean duen aldakuntza
eta aldakuntza horren hedapena. Baina deskribapena, jakina, era matematikoan
egin beharko da.

Demagun
= f(x) funtzioa dugula, non f edozein funtzio den. Irudian, horrelako= f(x)
funtzio batekin batera,1= f(x–a) eta2= f(x+a) funtzioak ere adierazi ditugu.
Argi ikus daitekeenez,1= f(x–a) funtzioak-ren eite berbera du, baina a
distantzia desplazaturik dago eskuinalderantz. Bestalde,2= f(x+a) funtzioak
ere-ren eite berbera du, baina ezkerralderantz desplazaturik dago, hau ere a
distantzia.


Funtzio desplazatu horietan a = vt eginez,
= f(x – vt) alegia, denborarekin eskuinalderantz desplazatzen den funtzio bat
lortuko dugu. Hain zuzen, hurrengo orrialdeko irudietan adierazi da funtzio
horrek hiru aldiunetan dituen eitea eta kokapena. Ageri denez, v da
desplazamenduaren —hau da, hedapenaren— abiadura.


Hartara, hasieran emandako definiziora itzuliz, esan dezakegu
(x,t) = f(x – vt) funtzioa uhin baten adierazpen matematikoa dela, eite
berbera gorderik eskuinalderantz v abiaduran hedatuko dena. Eta v-ri, hain
zuzen, hedapen-abiadura edo fase-abiadura deritzo. Bestalde, azpimarratu behar
da uhin hori distortsiorik gabe —hots, beti eite berberarekin— eta noranzko
bakarrean hedatzen dela. Modu berean eginez, era honetan adieraziko da
ezkerrerantz hedatzen den uhina:(x,t) = f(x + vt). Ohar gisa, esan dezagun
dimentsio bakarreko uhinak soilik aztertzen ari garela.

Orain arte esandakoan, uhina adierazteko erabili dugun f funtzioa edozein izan
da. Jarraian, adibide gisa, kasu berezi bat aztertuko dugu: uhin sinusoidala
edo harmonikoa. Uhin harmonikoen adierazpen matematikoa hau da:

(x,t) =osin k(x – vt) (1)

0eta k dira, hurrenez hurren, uhinaren anplitudea eta uhin-zenbakia deritzon
konstantea, eta k(x – vt) gaia, berriz, uhinaren fasea (sinuaren ordez, kosinua
ere erabil daiteke uhin harmonikoak adierazteko).

Azter ditzagun ekuazioaren berezitasunak. Sinu funtzioa periodikoa izanik, eta
emandako uhina espazioaren eta denboraren funtzioa denez, uhinak bi eratako
periodikotasunak ditu: espaziokoa eta denborakoa.

- Espazio-periodikotasuna. Har dezagun t aldiunea eta bila ditzagun espazioko
bi puntu, non aldiune horretan perturbazioa egoera berean dagoen; horretarako,
kontuan hartu beharko dugu angelua 2handitzean errepikatzen dela sinu
funtzioa. Hots:


Beraz, aldiune jakin batean perturbazioa modu berean ageri da x eta x+2
/k puntuetan, edo, bestela esanda, 2/k luzera bakoitzeko errepikatzen da
egoera fisikoa espazioan. Esaten da uhin harmonikoak espazio-periodikotasuna
duela, eta espazio-periodoari uhin-luzera deritzo,ikurraz adieraziko duguna;
esan dugunez,= 2/k da. Hurrengo irudian ikus daiteke adierazi berri duguna.


- Denbora-periodikotasuna. Azter dezagun espazioko x puntua, eta bila ditzagun
puntu horretan perturbazio-egoera bera azalduko duten bi aldiune:


Hartara, x puntuan, perturbazioa modu berean ageri da t eta t–2
/kv aldiuneetan; hots, 2/kv denbora-tarte bakoitzeko errepikatzen da egoera
fisikoa. Uhinak denbora-periodikotasuna duela esaten da: 2/kv tarteari periodo
deritzo eta T ikurraz adierazi ohi da. Hona hemen dagokion adierazpen grafikoa:


Periodoaren alderantzizkoa uhinaren maiztasuna da, f ikurraz adierazten dena:

(2)

Azken magnitude horrekin batera, maiztasun angeluarra definitzen da:


= 2f = kv (3)

Fase-abiadurak lotzen ditu bi periodikotasunak:

(4)

Edo beste modu batera esateko, periodo bat igarotakoan, uhin-luzera bat hedatu
da uhina (ikusi hurrengo orrialdeko irudiak). Irudi horietan, uhinaren hedapena
ikus daiteke. Irudi batetik hurrengora, beti denbora-tarte berbera dago:
periodo-laurdena, hain zuzen ere. Argi dago T periodoa igarotakoan uhinak uhin-
luzera bateko distantzia egin duela eta edozein punturi dagokion desplazamendua
oszilazio oso bat dela. Adibidez, x =
/4 puntuan, desplazamendua maximoa da t = 0 aldiunean, eta t = T unean jotzen
du berriro maximoa.

Eman berri ditugun parametroak erabiliz, honela ere adieraz daitezke uhin
harmonikoak:

(x,t) =0sin (kx –t) =0sin 2[(x/) – (t/T)] (5)

Eta erraz froga daitekeenez, beste modu honetan ere idatz daitezke uhinak:

(x,t) =0sin (t – kx) eskuinetarantz doana.
(x,t) =0sin (t + kx) ezkerretarantz doana. (6)

Azkenik, esan dezagun uhin-frontea zer den. Perturbazio batek aldi berean
iritsitako puntuen leku geometrikoa da uhin-frontea. Aztergai ditugun dimentsio
bakarreko uhin lauen kasuan, uhin-fronteak x ardatzarekiko plano
perpendikularrak dira. Hiru dimentsiotan, iturri puntual batek uhin esferikoak
igortzen baditu, gainazal esferiko zentrokideak izango dira uhin-fronteak.









4.3. Uhin-higiduraren energia eta intentsitatea. Xurgapena

Hainbat kasutan agerikoa izan ez arren, mota guztietako uhinek garraiatzen dute
energia puntu batetik beste batera. Horren adibideak, besteak beste, honako
hauek ditugu: eguzkitik datorren argiak gure planetako bizia ahalbidetzen duen
energiaz hornitzen gaitu. Itsasoko olatuek kostaldea eraldatzen dute astiro-
astiro. Soinu-uhinek behar besteko indarra badute, beirazko objektuak apur
ditzakete eta kalteak eragin egitura mekanikoetan, baita giza belarrian ere.

Uhin baten energiaren adierazpen zehatza uhinaren izaeraren araberakoa da. Hala
ere, uhin harmonikoetan, energia beti da uhinaren anplitudearen berbiduraren
proportzionala. Halaxe dela hauteman daiteke, 3. gaian ikusi dugun osziladore
harmonikoa eta uhina alderatzen baditugu.

Uhin sinusoidal batek espazioko puntu jakin batean duen jokaera aztertzen
badugu, badakigu perturbazioa denboraren funtzioa dela puntu horretan, baina ez
edonolako funtzioa, sinua edo kosinua baizik. Osziladore harmonikoetan ere
—malgukian lotutako masan, adibidez—, magnitude fisikoa (malgukiaren
deformazioa, esaterako) era sinusoidalean aldatzen da denboraren joanean.
Beraz, uhin harmonikoari higidura harmoniko sinplea dagokio puntu bakoitzean.
Osziladoreetan, dakigunez, anplitudearen berbiduraren proportzionala da energia
osoa. Hortaz, uhin sinusoidalak edozein puntutan metatzen duen energia,
halaber, uhinaren anplitudearen berbiduraren proportzionala izango da. Eta
uhina hedatuz joango denez, energia garraiatuko da hedapen-norabidean barrena.

Bestalde, soinu- eta argi-uhinak ikertzen direnean, beste magnitude bat erabili
ohi da energiaren berri emateko: uhinaren
Iintentsitatea, hain zuzen ere. Intentsitateak hau neurtzen du: zenbat energiak
zeharkatzen duen hedapen-norabidearen perpendikularra den gainazalaren azalera-
unitatea denbora-unitatean. SI sisteman, intentsitateari Wm–2unitatea dagokio.
Arestian emandako arrazoinamenduari jarraituz, uhin harmoniko baten
intentsitatea ere anplitudearen berbiduraren proportzionala dela baiezta
dezakegu.

Ikus dezagun orain zer gertatzen zaion uhinari bi ingurune bereizten dituen
muga-gainazalera iristen denean. Halako muga batera heldutakoan, oro har,
uhinaren zati bat islatu egingo da eta gainerakoa, transmititu. Halaber,
uhinaren maiztasuna ez da aldatuko ingurune batetik bestera igarotzean, baina,
bi ingurune horietan uhinak hedapen-abiadura bana daukanez, uhin-luzera
desberdina izango dute uhin erasotzaileak eta uhin transmitituak. Gertakari
horiek energiaren ikuspegitik aztertu nahi baditugu, energiaren kontserbazioa
hartu beharko dugu aintzat, eta ondorio honetara helduko gara: uhin
transmitituaren eta islatuaren energien baturak uhin erasotzailearen energiaren
berdina izan beharko du. Nola banatzen da energia uhin transmitituaren eta
islatuaren artean? Hainbat faktoreren mendean dago hori: uhin erasotzailea
nolakoa den, ingurune bakoitza osatzen duen materialak zein diren, uhin
erasotzailearen hedapen-norabideak muga-gainazalarekin eratzen duen angelua,
eta abar.

Energiari dagozkion kontuekin bukatzeko, ikus dezagun nola ahultzen diren
uhinak hutsean ez beste edozein ingurunetan hedatzen direnean (hutsean hedatzen
diren uhin elektromagnetikoak ez dira ahultzen, ez da energiarik galtzen).
Uhinen ahultzeari xurgapen esaten zaio, eta honako lege honen bitartez aztertu
ohi da:

I = I
0e—x
(7)

Beer-Lambert legea deritzo adierazpen horri, eta, printzipioz, uhin guztiekin
erabil daiteke. Legean parte hartzen duten gaien esangura emango dugu jarraian.
Lehenik,
I0da uhinaren hasierako intentsitatea; alegia, ingurunera sartu aurrekoa (ikus
irudia).I, berriz, ingurunea zeharkatu osteko intentsitatea da. Eta
adierazpenean ageri den x faktorea da uhinak ingurunean barrena egindako bidea.
Geratzen zaigun parametro bakarra —, hain zuzen ere— ingurunearen xurgapen-
koefizientea da; inguruneak zenbateraino xurgatzen duen energia adierazten du,
eta uhinaren uhin-luzeraren eta ingurunearen konposizioaren mendean dago.


4.4. Doppler efektua. Aplikazioak

Tren bat gure aldamenetik pasatzen denean, entzuten dugun txistuaren maiztasuna
nabarmen aldatzen da trena hurbiltzen edo urruntzen denean. Doppler izeneko
efektu horren arrazoia honetan datza: uhinen iturria (trena) behatzailearengana
hurbiltzen denean, behatzaileak segundo bakoitzean jasotzen duen uhin kopurua
handiagoa da trenak igortzen duena baino; iturria urruntzen denean, ostera,
segundoko heltzen den uhin kopurua igorritakoa baino txikiagoa da. Antzeko
efektua gertatzen da iturria geldi dagoela behatzailea higitzen denean.

Mota guztietako uhinek azaltzen dute Doppler efektua, baina uhin
elektromagnetikoei dagozkien emaitzak eta uhin mekanikoei dagozkienak
zertxobait desberdinak dira. Atal honetan, uhin mekanikoen gainean jardungo
dugu, eta emango ditugun ekuazioak, hortaz, kasu horietan baizik ezingo ditugu
erabili.

Hurrengo orrialdeko irudiek efektua nola sortzen den adierazi nahi dute
grafikoki. Irudi bietan, uhin harmoniko jarraitua sortzen du iturriak.
Lehenengoan, uhin-iturria (A) geldi dago ingurunearekiko, eta 1, 2 eta 3
gainazal esferiko zentrokideek adierazten dute hiru unetan sorturiko uhin-
fronteen egoera aldiune berean. Horrekin batera, uhinak iturriaren ezkerraldean
eta eskuinaldean duen eitea erakutsi da. Bigarren irudian, aldiz,
eskuinalderantz higitzen den uhin-iturria ageri da; iturria A
1, A2eta A3puntuetatik aldiune banatan igaro dela onartuko dugu. Bestalde, 1, 2
eta 3 gainazal esferikoek, hain zuzen, iturria A1, A2eta A3puntuetan zegoenean
sorturiko uhin-fronteak adierazten dituzte. Grafikoan ikus daitekeenez,
behatzaileak maiztasun desberdinak neurtuko ditu iturriaren eskuinaldean edo
ezkerraldean egonik, edo, bestela esanda, iturria berarenganantz hurbiltzean
edo berarengandik urruntzean.

Ez dugu hemen ikusiko maiztasunei dagokien adierazpena nola lortzen den;
zuzenean emango dugu, beraz. Demagun iturria eta behatzailea uhinaren hedapen-
norabidean higitzen direla. Hartara, behatzaileak maiztasun hau neurtuko du:

(8)

Hona hemen adierazpenean esku hartzen duten ikurren esanahia:

f': behatzaileak neurtuko duen maiztasuna; f: iturriak igorritako uhinen
maiztasuna; v : uhinaren hedapen-abiadura; vb: behatzailearen abiadura; vi:
uhin-iturriaren abiadura



Bestalde, adierazpenean azaltzen diren zeinuei dagokienez hau argitu behar
dugu: v
beta viabiadurak positiboak izango dira, baldin iturritik behatzailearenganaino
doan bektorearen noranzko bera badute. Aurkako noranzkoa dutenean, negatiboak
izango dira. Argi ikus daitekeenez, vb≠ vibaldin bada, f' ≠ f izango da. Hots,
higidura erlatiboaren kausaz, ez dira balio berekoak izango uhin-iturriak
igorriko duen maiztasuna eta behatzaileak neurtuko duena. Bestalde, f'
maiztasuna f baino handiagoa edo txikiagoa izan daiteke, vbeta viabiaduren
balioen eta zeinuen arabera.

Amaitzeko, eman dezagun Doppler efektuaren aplikazio bat, odol-emariak
neurtzeko moduari dagokiona. Soinu-uhinen igorle bat eta hartzaile bat
erabiliz, globulu gorrien abiadura lor daiteke. Neurtzeko eskema hurrengo
irudian ikus daiteke:


Kontuan izan behar da odolaren globulu gorriek igorlearen soinua islatuko
dutela, eta, ondoren, islaturiko soinu hori hartzaileak jasoko du. Odol-
fluxuaren abiadura —globuluen abiadura— v
gdela onartuko dugu, eta, esan bezala, parametro hori erdietsi nahi dugu.
Horrela, bada,angelua txikia dela suposatuz, arestian emandako adierazpena
erabil daiteke, eta hau izango da globuluek hartuko duten soinuaren maiztasuna:


f eta v, hurrenez hurren, jatorrizko maiztasuna eta soinuak odolean duen
abiadura dira. Baina, dakigunez, globuluek iturri higikor modura jokatuko dute,
eta, ondorioz, hartzaileak jasoko duen soinuaren maiztasuna (fh) beste hau
izango da:


Beraz, f
heta f ezagutuz, berehala lor daiteke vgabiadura (v abiadura ezaguna da).
4.5. Uhinen gainezartzea

Azter dezagun orain sistema berean —soka batean, adibidez— uhin bat baino
gehiago hedatzen diren egoera; hots, uhinen gainezartzea (edo interferentzia)
landu nahi dugu. Esan beharra dago uhinen interferentzia oso gertakari arrunta
dela, eta, ondorioz, merezi du horren oinarria zertan den ikustea. Demagun bi
uhin harmoniko ditugula, honako adierazpen hauen bidez eman daitezkeenak:


1= A sin (kx –t) eta2= A sin (kx –t +)

Hau da, bi uhinek anplitude, maiztasun eta uhin-luzera berberak dituzte, baina
hasierako fase bana (0 eta
). Baldintza horiek finkatuz, errazago lortu ahal izango dugu uhin bien
gainezartzea. Horretarako, beharrezkoa izango da erlazio trigonometriko hau
erabiltzea:


Hortaz, bi uhinen
gainezartzea hau izango da:


=1+2= [2A cos (/2)] sin (kx –t +/2) (9)

non cos (–x) = cos x erlazioa erabili dugun. Ageri denez, emaitza beste uhin
harmoniko bat da, eta batu behar diren bi uhinen faseen araberakoa da
emaitzaren anplitudearen balioa. Badaude interes handiko bi egoera berezi:

   a. Uhin biak fasean daudenean (= 0, 2, 4, …), uhin berriaren anplitudea
      hasierako uhin bien anplitudeen batura da. Kasu honetan, uhinen
      interferentzia eraikitzailea dugula esan ohi da.
   b. Bi uhinek aurkako fasea dutenean (=, 3, 5, …), uhin berriaren
      anplitudea nulua izango da; interferentzia suntsitzailea gertatuko da
      orduan.

Muturreko bi kasu horien artean dauden beste guztietan, uhin berriaren
anplitudeak tarteko balioak hartuko ditu, jakina.


Demagun, orain, bi uhinen arteko gainezartzea lortu nahi dugula, uhinak aurkako
noranzkoan eta aurkako fasearekin hedatzen direnean; hots, uhin bat
eskuinalderantz hedatuko da eta bestea ezkerralderantz. Hala komeni zaigulako,
uhinen (6) adierazpena erabiliko dugu orain (0 eta
hasierako faseak aukeratuko ditugu kalkulua errazteko):

                 1= A sin (t – kx) eta2= A sin (t + kx +)

Emaitza hau izango da (arestiko erlazio trigonometrikoa baliatuz lortzen da):


=1+2= 2A sin (kx) cos (t) (10)

non cos (–x) = cos x, cos (x+/2) = sin x eta sin (x+/2) = cos x erlazioak
erabili ditugun. Egiazta daitekeenez, uhin berri hori ez da espazioan zehar
hedatuko. Horren arrazoia, hain zuzen, espazioari dagokion osagaia eta
denborari dagokiona ekuazioan bananduta agertzean datza. Higidura, beraz,
oszilakorra izango da (higidura harmoniko sinplea, hain zuzen ere), punturik
puntu aldatuko den anplitudearekin; baina, esan dugun bezala, perturbazioa ez
da espazioan zehar hedatuko.

Propietate horiek dituen uhinari uhin geldikor esaten zaio. Nabarmena denez, kx
= 0 (edo
/2–ren anizkoitz bikoiti bat) den puntuetan, ez da inoiz oszilaziorik izango;
baina kx =/2 (edo/2-ren anizkoitz bakoiti bat) den tokietan, oszilazioa
maximoa izango da. Lehen motako puntuei nodo deritze, eta bigarren motakoei,
ordea, antinodo. Uhin geldikor batek, orduan, nodo eta antinodo finkoak
azalduko ditu ondo zehatz daitezkeen puntuetan, eta ez du energiarik igorriko,
ez baita hedatzen.


4.6. Soinuuhinak. Soinuaren abiadura

Hemendik eta gaiaren bukaera arte, garrantzi handiko uhin mekaniko batzuk
aztertuko ditugu: soinuuhinak. Eta zer izaera dute gure inguruan ditugun
soinuek? Ingurune elastikoetan —airean, uretan, metaletan, etab.— barrena
hedatzen den presiouhina baino ez da soinua. Ikus dezagun lehenik soinua nola
sortzen den. Soinua, zehazki, presioaren (edo dentsitatearen) perturbazio
txikiei dagokien luzetarako uhina da. Irudian, gas baten molekulen higidura
azaldu da uhina bertatik pasatzean.
Irudiaren (a) tartean, aire molekulei eragiten dien desplazamenduuhina
adierazi da. Ikus daitekeenez, aire molekulak oreka-posizioan daude x
1eta x3puntuetan; x2puntuan, ordea, desplazamendu maximoa dute.

Halaber, zenbait molekularen orekaposizioak (b) eta posizio desplazatuak (c)
adierazi dira.

Bestalde, (d) grafikoan, aireak aldiune horretan duen dentsitatea ageri da, eta
azkenik, presioak posizioarekiko duen aldakuntza ikus daiteke (e) tartean.
Nabaria denez,
/2 radeko desfasea dago presioaren eta desplazamenduaren artean.

Ikusi dugu, beraz, nolakoak diren soinuuhinak. Orain, uhin horien ezaugarri
nagusietako bat hartuko dugu aintzat: hedapenabiadura, hain zuzen ere.

Demagun soinuuhin bat ingurune jakin batean hedatzen dela. Soinuak izango duen
abiadura ingurunearen molekulen arteko indarraren araberakoa da. Maila
makroskopikoan, B konprimigarritasunmoduluaren bidez adieraz daitezke indar
horiek; bigarren gaian ikusi dugunez, substantzia baten
konprimigarritasunmoduluak zera neurtzen du: konprimitu nahi dugunean,
substantziak jarriko digun eragozpena. Erraz konprimi daitezkeen materialek
—airea, kasu— konprimigarritasunmodulu txikiak izaten dituzte; material
zurrunek, ordea, modulu handiak (altzairuak, esate baterako). Froga
daitekeenez, edozein materialetan hedatzen den soinuuhinaren abiadura honako
hau da:

(11)

B eta, hurrenez hurren, materialaren konprimigarritasun-modulua eta
dentsitatea dira. Bestalde, gas idealekin ari bagara, beste adierazpen hau
erabil daiteke soinuak gasean izango duen abiadura lortzeko:

(12)

Adierazpenean,
da gasaren indize adiabatikoa (gas bakoitzak ezaugarri duen konstante
dimentsiogabe bat), R da gasen konstantea, T da tenperatura, eta, azkenik, M da
gasaren masa molekularra. Hurrengo taulan, zenbait substantziareneta v
magnitudeen balioak eman ditugu.

Materiala Dentsitatea Soinuaren abiadura
(kg m
–3) (m s–1)
Airea (20 °C) 1,20 344
CO
2(0 °C) 1,98 259
H
2(0 °C) 0,0899 1.284
Ura (20 °C) 998 1.498
Odola (37 °C) 1.056 1.570
Aluminioa (20 °C) 2.700 5.000
Burdina (20 °C) 7.900 5.120


4.7. Soinu-uhinen intentsitatea

Lehenik eta behin, azpimarratu beharra dago soinuuhinak, oro har, hiru
dimentsioko uhinak izaten direla. Izan ere, espazioan zehar erradialki hedatzen
diren uhin esferikoak igortzen dituzte soinuiturri puntualek, eta horrek
ondorio zuzena du uhinen intentsitatearen gainean. 4.3. atalean definitutako
Iintentsitatea gogora ekarriz, esan dezakegu intentsitateak hau neurtzen duela:
uhinak garraiatutako P potentzia S azaleraunitateko. Beraz, iturri puntualek
sortutako soinuuhinen intentsitatea honela aldatzen da soinuiturritik
neurtutako r distantziaren funtzioan (xurgapenik ez dagoela onarturik):

(13)

P da soinuuhinaren potentzia. Adierazpen horren arabera, intentsitatea
txikituz doa distantziaren berbiduraren alderantzizkoaren arabera. Bestalde,
froga daitekeenez, soinuuhin harmonikoen intentsitatea era honetan adieraz
daiteke:

(14)

 da ingurunearen dentsitatea, v, berriz, soinuaren abiadura, eta P0, azkenik,
soinuari dagokion presiouhinaren anplitudea (presiouhina P = P0sin (kx –t)
erakoa izango da).


4.8. Giza entzumena

Atal honetan, giza entzumenarekin loturiko zenbait kontu ikusiko ditugu.
Lehenik, esan dezagun gizakiak 10
–12Wm–2eta 1 Wm–2balioen artean dauden soinuintentsitateak entzun ditzakeela
belarrian kalterik hartu gabe. Hots, gizakiok entzun dezakegun soinurik ahulena
10–12Wm–2intentsitatekoa da, baina ez edozein maiztasunetakoa, oraintxe ikusiko
dugun moduan. Eta beste muturrean, 1 Wm–2balioaz gorako intentsitateek
sentsazio mingarriak eragiten dizkigute gizakioi.

Orobat, nabarmentzekoa da giza belarriak ez duela sentikortasun berbera
maiztasun guztietarako. Gizakiak gutxi gorabehera 20 Hz eta 20.000 Hz
maiztasunen arteko soinuak entzun ditzake, eta tarte horretan barrena
belarriaren sentikortasunak duen gorabeherari dagokionez, adieraz dezagun
maiztasun txiki eta handietarako sentikortasunak behera egiten duela, eta
3.000 Hz inguruko soinuetarako jotzen duela maximoa belarriaren zolitasunak.
Bide batez, esan dezagun 20 Hz baino maiztasun txikiagoko soinuei infrasoinu
deritzela eta 20.000 Hz baino handiagokoei, ultrasoinu.

Amaitzeko, soinuak sailkatzerakoan erabili ohi diren kontzeptu batzuk ikusiko
ditugu laburlabur. Alde batetik, soinuak bolumenaren arabera sailka daitezke;
bolumena soinuaren intentsitatearekin lotzen dugu, eta, hartara, bolumen
handiko soinuak ozenak izango dira, eta bolumen txikikoak, aldiz, ahulak.
Bestetik, soinuen tonua eta tinbrea ditugu. Ikus dezagun, jarraian, zer diren
horiek.

Soinuak, oro har, ez dira maiztasun bakarreko uhin harmonikoak izaten, hainbat
maiztasunetako uhinen nahasketa baizik. Nahasketa edo batura horretan,
oinarrizko maiztasuna deritzona izango dugu; alegia, soinua eratzen duten
uhinen maiztasunik txikiena. Nahasketan parte hartzen duten gainerako maiztasun
guztiak, froga daitekeenez, oinarrizko maiztasun horren anizkoitzak izaten
dira. Soinuaren tonua, hartara, soinuaren oinarrizko maiztasunarekin dago
lotuta zuzenean. Maiztasun handiko soinuei soinu altuak esaten zaie, eta
maiztasun txikikoei, berriz, baxuak. Esate baterako, edozein tresnak erdiko
eskalako
lanota igortzen duenean, badakigu 440 Hzeko oinarrizko maiztasuna igortzen
duela.

Hala ere, nota berbera igortzen duten bi musika-tresnak ez dute gure belarrian
sentsazio berbera eragiten; soinu desberdina dutela esaten dugu. Akustikan,
soinu horiek tinbre desberdina dutela esan ohi da, eta tresna bakoitzak
igortzen duen uhinen nahasketarekin dago loturik tinbre hori. Hau da, gure
belarria gauza da iristen zaizkigun soinuak nolabait deskonposatzeko, eta haien
barnean dauden osagaiak banantzeko; soinuetan osagai desberdinak hartzen baditu
belarriak, soinu desberdintzat joko ditu. Piano batek eta biolin batek nota
bera jotzen dutenean, gure belarrira iritsiko diren uhinetan maiztasun berberak
aurkituko ditugu, baina maiztasun bakoitzaren garrantzia desberdina izango da
pianoak eta biolinak sorturiko soinuetan, eta desberdintasun horretan
oinarritzen da tinbrea.






                                      10
