











                       5. GAIA. UHIN ELEKTROMAGNETIKOAK


Gai honetan garrantzi handiko uhin batzuk aztertuko ditugu: uhin
elektromagnetikoak. Dena dela, uhin hauek zer diren hobeto ulertzeko asmotan,
komenigarria da aldez aurretik dipolo elektrikoaren ezaugarri nagusiak
jorratzea.


5.1. Dipolo elektrikoa

Dipolo elektrikoa karga-banaketa jakin bat baizik ez da; hain zuzen ere, balio
bereko eta aurkako zeinuko bi kargak eratuko dute dipoloa, baldin eta kargen
arteko distantzia oso txikia bada aztergai dugun egoeraren gainerako
distantzien aldean. Karga-banaketa horren jokaera bektore baten bitartez
deskriba daiteke, eta bektore horri momentu dipolar elektrikoa esaten zaio (
p).
[1620_88_far1213-05g_html_m3743e32a.jpg]

p= qL
(
Lbektorea karga negatibotik positibora doa)


Momentu dipolarrari C·m (coulomb·metro) unitatea dagokio SI sisteman, baina,
molekulak-eta aztertzen direnean, unitate hori handiegia gertatzen denez, beste
bat erabili ohi da, debye (D) izenekoa, hain zuzen ere. Bien arteko lotura hau
da: 1 D = 3,34x10
–30C·m.

Interesgarria da aztertzea zer jokaera duen dipoloak kanpoko eremu elektriko
baten eraginpean dagoenean. Jo dezagun eremu elektriko uniforme bat (
E) dagoen eskualdean kokatu dugula dipoloa (eremua uniformea bada, balio
berbera izango du eremuak eskualdeko puntu guztietan). Lor ditzagun dipoloari
eragingo dioten indar eta momentu erresultanteak.
[1620_88_far1213-05g_html_m4a28301e.jpg]


Indar erresultantea:

F
=F1+F2= qE– qE= 0

Momentu erresultantea:


=pxE= p E sin

Ikus daitekeenez, momentu erresultante horrek dipoloa birarazi eta eremuarekiko
paraleloki jartzeko joera izango du.

Bestalde, esan beharra dago dipoloaren azterketak garrantzi handia daukala,
atomo eta molekulen jokaera sarritan dipoloen bitartez deskriba baitaiteke.
Badakigu egoera normalean atomo eta molekulak elektrikoki neutroak direla,
karga osoa nulua dutela, alegia. Hala ere, molekulen artean sailkapen hau egin
daiteke:

a) Molekula ez-polarrak: molekula barneko karga negatiboaren karga-zentroa eta
karga positiboarena leku berean daude. Adibideak: N2, O2, ...

b) Molekula polarrak: molekula barneko karga negatiboaren karga-zentroa eta
karga positiboarena ez daude toki berean, eta, ondorioz, momentu dipolarra
defini daiteke. Adibide batzuk: HCl eta H2O (irudian dago). Horrelakoetan,
molekulak momentu dipolar iraunkorra duela esaten da.
[1620_88_far1213-05g_html_m51c966f.jpg]

Zer gertatzen da, baina, molekulak eremu elektriko baten eraginpean daudenean?
Karga positiboari eragiten dion indar elektrikoak eta karga negatiboari
eragiten dionak aurkako noranzkoa dute. Hortaz, molekula ez-polarretan,
hasieran toki berean zeuden karga positiboaren eta negatiboaren karga-zentroek
banatzeko joera azalduko dute eremuaren eraginez, eta, ondorioz, momentu
dipolar induzitua agertuko da mota horretako molekuletan. Molekula polarretan,
berriz, kanpo-eremuaren eragin nabarmenena beste hau da: dipolo iraunkorrak
orientaraztea, hots, dipolo guztiak eremuarekiko paraleloki ipintzera joko du
kanpo-eremuak, arestian azaldu dugun moduan.


5.2. Uhin elektromagnetikoak

Laugarren gaian adierazi dugunez, hutsean ere hedatzen diren uhinak ditugu uhin
elektromagnetikoak. Zehatz dezagun orain eremu elektrikoa eta eremu magnetikoa
hedatzen direla uhin elektromagnetikoa hedatzen denean. Hau da, Ox ardatzean
zehar hedatzen den uhin elektromagnetikoa badugu, ardatz horren
perpendikularrak diren eremu elektrikoa eta eremu magnetikoa izango ditugu
(ikus irudia). Hortaz, zeharkako uhinak dira uhin elektromagnetikoak. Halaber,
uhinari loturiko
EetaBeremuak elkarzutak izango dira beti.
[1620_88_far1213-05g_html_m2f2efd2a.jpg]

Uhinaren hedapen-abiadura c = 3x10
8m/s izango da uhina hutsean hedatzen denean. Uhin elektromagnetikoa hutsa ez
beste ingurune batean hedatzen bada, uhinaren fase-abiadura ez da c izango, v
izango da. Nabarmen dezagun beste inguruneetako v abiadura c baino txikiagoa
izango dela beti. Gainera, abiadurarekin loturik, beste magnitude fisiko bat
definitu ohi da: ingurune jakin baten errefrakzio-indizea (n). Indize hori
lortzeko, uhin elektromagnetikoek hutsean duten abiadura (c) eta uhinek
ingurune horretan duten abiadura (v) zatitu behar ditugu: n = c/v, alegia
(nabarmena denez, n ≥ 1 izango da beti).

Uhina deskribatzeko erabiltzen diren ekuazioei dagokienez, hona hemen kasurik
errazenean (x ardatzean zehar hedatzen den uhin elektromagnetiko lau eta
harmonikoa) agertuko zaizkigunak:

E = E
0sin k(x – ct) = E0sin (kx –t) (1)
B = B
0sin k(x – ct) = B0sin (kx –t) (2)

EetaBeremuek elkarzutak izan behar dute. Halaber, hemen frogatuko ez dugun
arren,EetaBeremuak beti fasean egoteaz gain, haien balioak lotuta daude edozein
aldiunetan, E0 = cB0adierazpenaren bidez, hain zuzen ere (uhinaren anplitudeak
dira E0eta B0). Bestalde, ekuazio horietan ageri diren k etaparametroak 4.
gaian azaldu zaizkigun berberak dira. Dena den, gogora dezagun zer diren
uhinaren periodikotasunen adierazle horiek:

- k magnitudeari uhin-zenbakia deritzo, eta espazio-periodikotasunarekin dago
loturik. Izan ere, uhinaren espazio-periodoa (uhin-luzera,ikurraz adieraziko
duguna) honela eman daiteke:= 2/k. Uhin-luzera erraz neur daiteke goiko
irudian.

-parametroa maiztasun angeluarra da, eta denbora-periodikotasunari dagokio.
Uhinaren denbora-periodoa (periodoa soilik esaten zaio) T ikurraz emango dugu,
eta, hortik abiatuta, bi maiztasun definitu ohi dira: batetik, f maiztasuna, f
= 1/T = kc/2, eta bestetik,maiztasun angeluarra,= 2f = kc.

Gainera, periodikotasun biak elkarrekin lotuta daude c abiaduraren bitartez:
= c T edo f = c.

[Image]

ezagutuz,
[Image]
[Image]
T ezagutuz, eta


Berriro ere uhinaren ekuazioetara joz, nabarmen dezagun beste behin ere ekuazio
hori eta higidura oszilakorra deskribatzeko erabiltzen dena desberdinak direla
—antz handia badute ere—. Bien arteko funtsezko aldea, hain zuzen, espazioari
dagokion koordenatua agertzean datza: uhin-higidura adierazten duen edozein
ekuaziotan, posizioa deskribatzen duen parametroren bat (x, y, z edo dena
delakoa) azaldu behar da nahitaez funtzioaren barnean (t denboraz gainera),
uhinaren hedatzearen berri eman behar baitigu. Higidura oszilakorrean, ordea,
ezin da ekuazioetan espazioa ageri; denbora besterik ez da azalduko, hedapenik
ez dagoen seinale.




5.3. Uhin elektromagnetikoen polarizazioa eta energia

Zeharkako uhinek, luzetarakoek ez bezala, tasun garrantzitsu bat daukate,
polarizazio deritzona hain zuzen ere. Hortaz, uhin elektromagnetikoek ere
polarizazioa azaldu ahal izango dute.

Aurreko ataleko irudian ikusi dugunez, uhin elektromagnetikoek eremu elektriko
eta magnetikoak izaten dituzte, hedapen-norabidearen perpendikularrak izan
behar dutenak. Uhinaren eremu elektrikoa etengabe norabide jakin batean badago
—aurreko ataleko irudian bezala, non beti y ardatzean baitago—, uhina linealki
polarizaturik dagoela esan ohi da.
[1620_88_far1213-05g_html_6c5b2d31.jpg]

Baina ez da hori ager daitekeen egoera bakarra; besteak beste, baditugu
zirkularki polarizaturiko uhinak ere. Horrelakoetan, eremu elektrikoaren eta
magnetikoaren moduluak ez dira denboran zehar aldatzen, baina bektore horiek
bira egiten dute hedapen-norabidearen inguruan (etengabe elkarren
perpendikularrak izanik, jakina). Alboko irudian, horrelako uhin bat adierazi
da (eremu elektrikoaren jokabidea soilik erakutsi da).

Beste kasu batzuetan, ordea, uhinaren eremuaren norabidea aldiunetik aldiunera
etengabe aldatuz joango da, eta, gainera, espazioko norabide guztiak
probabilitate berekoak izango dira (hedapen-norabidearen perpendikularrak diren
norabide guztiak, noski). Orduan, uhin elektromagnetikoa polarizatu gabea dela
esango dugu.

Bestalde, dakigunez, edozein uhin hedatzen denean, energia hedatzen da
espazioan zehar. Uhin elektromagnetikoaren energia lortzeko asmotan, eremu
elektrikoari loturiko energia eta eremu magnetikoari lotutakoa batu beharko
dira. Uhin harmonikoekin badihardugu, badakigu uhinaren anplitudearen
berbiduraren proportzionala dela energia. Horrela, bada:

batetik, U = U
E+ UBeta bestetik, UEE02eta UBB02

beteko dira, baina E0= cB0denez, ikus dezakegu U energia osoa E02(edo B02)
magnitudearen proportzionala izango dela.

Atal hau amaitu aurretik, garrantzi handiko kontu baten gainean jardun behar
dugu. “Erradiazio” elektromagnetikoa aztertzen dugunean, esku artean uhinak
ditugula esango dugu batzuetan; beste batzuetan, ordea, partikulekin ari garela
adieraziko dugu (horren ezagunak diren fotoiak, hain zuzen ere). Hortaz, gaian
zehar sarritan igaroko gara ikuspuntu batetik bestera. Izan ere, ezinezkoa da
gertakari elektromagnetiko guztiak bi ereduetako bakar baten bitartez azaltzea;
behar-beharrezkoak dira eredu biak. Horrela, bada, zenbaitetan uhinak izango
ditugu, eta bestetan, fotoiak. Fotoiei dagokienez, adierazpen honetara jo
beharko dugu haien energia lortzeko:

E = h f (3)

h da Planck-en konstantea (h = 6,63x10–34J·s) eta f, berriz, fotoiaren (edo
dagokion uhinaren) maiztasuna. Fotoien energia dela-eta, esan dezagun SI
sistemako energia-unitatea —joulea— ez dela batere egokia fotoiek azalduko
dituzten energien balioak adierazteko. Ondorioz, beste unitate bat erabili ohi
da, elektronvolt izenekoa hain zuzen. Unitate horri eV ikurra dagokio, eta
esangura argikoa da. Izan ere, 1 eV-eko energia honela lor daiteke: demagun
elektroi bat kondentsadore lau baten xafla negatiboaren ondoan dugula geldirik;
dakigunez, xafla positiboak erakarri egingo du elektroia, eta azeleratuz joango
da, xafla positiboa jo arte. Horrela, bada, kondentsadorearen xaflen arteko
potentzial-diferentzia 1 V bada, elektroiak 1 eV-eko energia zinetikoa izango
du xafla positibora heltzen denean.

                    [1620_88_far1213-05g_html_712979d1.gif]

Hasieran E
z= 0 Amaieran Ez= 1 eV

Elektroiaren karga 1,6x10
–19C dela jakinik, erraz erdiets daiteke honako baliokidetza hau: 1 eV =
1,6x10–19J.

5.4. Erradiazio elektromagnetikoen espektroa

Uhin elektromagnetikoen uhin-luzerak (edo maiztasunak) oso desberdinak izan
daitezke uhin batzuetatik besteetara, iturriaren arabera. Gainera oso helburu
desberdinetarako erabil daitezke uhin mota desberdinak. Horregatik ohitura dago
uhin elektromagnetikoak uhin-luzeraren (edo maiztasunaren) arabera sailkatzeko;
gogoan izan bi magnitude horiek hedapen-abiadurarekin erlazionaturik daudela,
f = c adierazpenaren bidez. Bestalde, fotoien E energia uhinaren
maiztasunarekin loturik dagoenez (E = h f), energiaren arabera ere sailka
dezakegu uhin elektromagnetikoen espektroa.

Orobat, esan behar da sailkapenean agertzen diren zenbait uhin motak muga
zehatzik ez dutela, gainezarririk dauden maiztasun-tarteetako uhinak sor
baititzakete iturri desberdinek. Ohar horiek egin ondoren, ikus dezagun nola
sailkatu ohi diren uhin elektromagnetikoak. Hurrengo taulan, maiztasuna eta
uhin-luzera SI unitatetan adierazita badaude ere, arestian aipatu dugun eV
(elektronvolt) unitatea erabili da energiak emateko.

                    [1620_88_far1213-05g_html_m1f1abee.gif]

Sailkapena eman ondoren, espektroaren tarteak banan-banan jorratuko ditugu.

Irrati-uhinak. Hogeita hamar zentimetrotik hainbat kilometrora doan tarteko
uhin-luzerak dituzte. Normalean, irrati-telebistako sistemetan erabiltzen dira,
eta uhin hauek sortzeko, tresna elektronikoak erabili ohi dira, zirkuitu
oszilakorrak gehienetan. Irrati-uhinak era zabalagoan ere sailka daitezke: uhin
luze, ertain eta laburretan, hain zuzen ere. Telebistan eta maiztasun-
modulaziozko (FM) igorpenetan maiztasun handiagoak eta, beraz, uhin-luzera
txikiagoak erabiltzen dira.

Interesgarria gerta daiteke irrati- edo telebista-hargailu bat sintonizatzea
zertan datzan azaltzea. Badakigu tresnaren sintonizadorea posizio jakin batera
eraman behar dugula irrati edo kanal jakin bat hartu nahi dugunean. Zergatik
hori? Kontuan izan behar dugu igorgailu guztiek bidalitako seinaleak iristen
direla hargailura, eta, ondorioz, tresnaren zirkuitu elektronikoaren gainean
oszilazio bortxatuak eragiten dituztela (gogoan izan 3. gaian esan duguna).
Horrela, bada, sintonizadorearen posizioa aldatzean, hargailuaren zirkuitu
elektronikoaren berezko oszilazio-maiztasuna aldatzen dugu; berezko maiztasun
hori igorgailu jakin baten maiztasunarekin bat datorrenean, erresonantzia
gertatuko da, eta, ondorioz, igorgailu horren seinalea besterik ez dugu entzun
edo ikusiko —seinalea sintonizaturik dagoela esango dugu—, energia-xurgapenak
maximoa joko baitu maiztasun horretarako.

Mikrouhinak. Uhin hauen uhin-luzera aurrekoena baino txikiagoa da (0,3
m10–3m). Uhin hauek radar-sistemetan eta bestelako komunikazio-sistema
batzuetan (sakelako telefonoetan, esaterako) erabili ohi dira. Ikerkuntzan
baliagarriak gertatzen dira egitura atomiko eta molekularrak aztertzeko.
Mikrouhinak ere tresna elektronikoz sortzen dira.

Azter dezagun orain nola jokatzen duten urak eta antzeko beste molekula polar
batzuek mikrouhinen erradiazioaren eraginpean daudenean. Molekula polarraren
momentu dipolarrak uhin elektromagnetikoari loturiko eremu elektrikoaren
eragina jasoko du, eta, arestian ikusi dugunez, eremuaren arabera orientatuko
da aldi oro. Baina eremua aldakorra denez, molekula etengabe biratzen arituko
da, eta bere energia zinetikoak gora egingo du. Orduan, mikrouhinen eraginpean
jarri dugun lagin batean, hainbat ur molekula baditugu, molekula guztiak biraka
arituko dira, eta, azken finean, laginaren tenperatura emendatu egingo da,
molekulen energia zinetikoaren gorakada dela eta. Zergatik gertatzen da prozesu
hori mikrouhinen tartean soilik? Badakigu eremu aldakorra espektroaren tarte
guzti-guztietan izango dugula, baina kontua da dipoloak ezin izango diola
eremuari behar bezala jarraitu edozein maiztasunetan; mikrouhinen maiztasunetan
soilik egin ahal izango du hori, molekula polar horien berezko biraketa-
maiztasunak mikrouhinen tartearen barnean baitaude. Hau da, oraingoan ere,
erresonantzia gertatuko da kanpo-eragilearen (eremu elektriko aldakorraren) eta
sistema oszilakorraren (ur molekulen) artean. Ikus dezagun efektu horren pare
bat aplikazio:
a) Diatermia: zuzenean larruazalaren gainean beroa aplikatuz berotu ezin diren
larruazalpeko ehun batzuk mikrouhinen bitartez berotu daitezke (ehun horien
sakonera dela eta, erre egingo litzateke larruazala zuzenean berotuko bagenu).
Diatermia erabiltzekotan, osatu nahi den gunetik gertu kokatu behar dira
mikrouhin-elektrodoak. Besteak beste, artritisa eta betazalen hantura osatzeko
erabili ohi da teknika hau.
b) Mikrouhin-labeak: ura eta antzeko beste molekula polar batzuk dituzten
elikagaiak berotzeko erabiltzen dira. Dakigunez, kontu handia izan behar da
metalezko objektuekin; labe barnean horrelakoren bat sartzen bada, ez ditu
uhinak xurgatuko, islatu baizik, eta, ondorioz, energia-dentsitate handiak
agertuko dira labe barnean; azkenean, hondatu egin daiteke tresna.

Uhin infragorriak. Uhin-luzerak 10–3m-tik 7,8x10–7m-ra doaz. Hiru tartetan dago
banatuta: infragorri urruna (10–3m3x10–5m), erdiko infragorria
(3x10–5m3x10–6m) eta infragorri hurbila (3x10–6 m7,8x10–7m).

Espektroaren tarte honetara heldu garelarik, erradiazio izeneko fenomenoa
zertan den ikusiko dugu. Printzipioz, esan dezakegu tenperatura ez-nulua duten
gorputz guztiek erradiazioa (uhin elektromagnetikoak) igortzen dutela uhin-
luzeraren tarte zabal batean. Hala ere, gorputzaren tenperaturak finkatuko du
zenbat energia igortzen den uhin-luzera bakoitzean. Gorputz bakoitzak igortzen
duen espektro zehatza (alegia, uhin-luzera bakoitzean igorritako energia
kantitate zehatza) oso korapilatsua izan daiteke, oro har. Hala ere, badugu
espektroak lortzeko eredu bat, hainbat egoeratan erabilgarria gertatzen dena.

Eredu horri gorputz beltzaren eredua deritzo, eta Planck-ek lorturikoa da.
Gorputz beltza, ereduaren arabera, iristen zaion erradiazio elektromagnetiko
guztia xurgatzen duen objektua da; ez dago gorputza zeharkatuko duen edo
gorputzean islatuko den erradiaziorik. Baina gorputz beltzek erradiazioa igorri
ere igortzen dute. Izan ere, gorputz beltz batek, bere T tenperaturaren
arabera, irudian ikus daitezkeen moduko espektroak igortzen ditu (hiru
tenperaturatarako irudikatu da espektroa).
[1620_88_far1213-05g_html_31905f3d.gif]


Funtzio horien maximoa —hau da, gorputzak igortzen duen erradiazioaren
intentsitaterik handiena— honako uhin-luzera honetan azaltzen da:

[Image]
(SI sisteman) (4)

Emaitza horri Wien-en legea deritzo. Irudiari begiratzen badiogu, berehala
ohartuko gara funtzioaren maximoa desplazatuz doala, gorputzaren tenperatura
aldatu ahala. Horrela, bada, Wien-en legearen arabera, Eguzkiaren kanpo-geruzak
gutxi gorabehera 6.000 Keko tenperatura duenez, espektroaren tarte ikusgaian
—espektroaren sailkapenaren hurrengo tartean— igorriko du energia gehiena. Giza
gorputzak, ordea, 300 bat kelvineko tenperatura duenez, infragorrian igorriko
du gehien bat.

Ikusi berri dugun
mparametroak tenperaturarekiko duen aldakuntzak garrantzi handiko ondorioak
ditu. Horietako bat da gure planetan gertatzen den berotegi efektua. Lurrera,
eguzki-erradiazio erasotzailea iristen da; esan berri dugunez, haren
intentsitate maximoa 500 nm inguruan azaltzen du (argi ikusgaia da, beraz), eta
erradiazio horrek nahiko erraz zeharkatzen du gure eguratsa, argiarekiko
gardena baita. Lurrazalak eta itsasoak xurgatuko dute eguratsa zeharkatu duen
erradiazioa, eta, jakina, nulua ez den tenperatura dutenez, eurek ere
erradiazioa igortzen dute. Baina haien tenperatura (300 K inguru) Eguzkiarena
baino askoz txikiagoa denez, Lurretik igorritako erradiazioaren intentsitateak
maximoam= 10 mko balioan azalduko du gutxi gorabehera. Balio hori tarte
infragorriaren barnean dago, eta nekez zeharkatuko du erradiazio horrek
eguratsa, batez ere airean dauden ur-lurrunak eta karbono dioxidoak erradiazio
infragorria xurgatzen dutelako. Horregatik, errazago zeharkatzen du eguratsa
eguzki-energiak erradiazio infragorriak baino, eta lurrazaleko tenperatura
altuagoa eta egonkorragoa da, eguratsik gabeko kasuan izango genukeena baino.
Nolabait esatearren, eguratsa gure gaineko burusiaren parekoa da. Bestalde,
lurrazalean gertatzen diren errekuntza-prozesuek karbono dioxidoaren maila
jasotzen dute, eta, teoria gehienen arabera, mota horretako prozesuak neurri
gabe egingo balira, Lurraren batez besteko tenperaturak gorakada nabarmena
izango luke, eta klima-aldaketa larriak eragingo lituzke. Arazo hau
korapilatsua da oso, eta, dakigunez, ikerketa arduratsuak egiten ari dira
gaiaren gainean.

Bide batez, argitu dezagun azaldu berri dugun gertakaria ez dela berotegietan
gertatzen denaren parekoa. Nola azaldu behar da orduan berotegi barnean
gertatzen den tenperatura-emendioa? Berotegiak, oro har, beirazkoak dira.
Hortaz, eguzki-erradiazioa arazorik gabe sartzen da berotegi barnera, eta zorua
berotzen du; zorua bero dagoenean, inguruko aireari ematen dio beroa, eta aire
epel horrek gora egingo du konbekzioa dela eta. Hala ere, gora doan airea
berotegi barnean geldituko da, egitura itxia izaten baita, eta, ondorioz,
kanpoan baino tenperatura handiagoa izango dugu barnean. Hartara,
konbekzioarekin dago lotuta azalpena, eta ez, sarritan esan den moduan, beirak
izpi infragorriak xurgatzearekin. Izan ere, xurgapen horrek ez du garrantzi
handiegirik.

Gatozen berriro gorputz beltzaren eredura. Aurreko orrialdeko irudiarekin
loturik, badakigu nola kalkulatu gorputz batek erradiazio bidez igortzen duen
energia osoa (uhin-luzera guztietarako igortzen duen energia). Gorputzaren
tenperatura T bada, Stefan-en eta Boltzmann-en legeak emango digu gorputzak
igortzen duen intentsitate osoa (azalera-unitateko potentzia). Hona hemen
legearen adierazpena:

I =
T4
(5)

 = 5,67x10–8W m–2K–4da. Konstante horri Stefan-en eta Boltzmann-en konstantea
esaten zaio. Intentsitatearen eta tenperaturaren artean dagoen loturak hainbat
aplikaziotarako bidea eman digu. Horietako bat termografia da. Giza gorputzaren
gutxi gorabeherako tenperatura 310 K denez, infragorrian igorriko du gehien
bat. Baina gorputz-atalek ez dute tenperatura bera, eta, ondorioz, igorritako
energia-fluxuak desberdinak izango dira. Aldeak txikiak izan arren, badaude
diferentzia horiek hauteman ditzaketen argazki-pelikula eta detektagailu
bereziak. Gau-ikusmenerako tresnek ere gertakari horretan dute oinarria.
Oharra: arestian esan dugunez, Eguzkiak energia gehiena tarte ikusgaian
igortzen du; hala ere, tarte horretatik kanpo igorritako kantitateak ere
kontuan hartzekoak dira. Gutxi gorabehera, eguzkitiko energiaren % 47 igortzen
da ikusgaian, % 45 infragorrian eta gainerako % 8a ultramorean.

Argi ikusgaia. Horrela deritzo gure begiek ikus dezaketen uhin
elektromagnetikoen multzoari. Uhin-luzeren tartea 7,8x10–7m3,9x10–7m da. Argi
ikusgaia atomo eta molekulek sortzen dute, haien elektroien egoerek izaten
dituzten aldaketen ondorioz. Argiak begietan sortzen dituen sentsazioei kolore
esaten diegu, eta maiztasunei kolore bana dagokie. Oso maiztasun-tarte estua
dago gorritik morera, baina tarte horretan, ostadarraren kolore guztiak daude
(ikus 4. orrialdeko irudian ageri den argi ikusgaiaren tartea).

Begiaren sentikortasuna argiaren uhin-luzeraren mendekoa da; izan ere, gutxi
gorabehera 555 nm-ko uhin-luzerarako jotzen du maximoa sentikortasunak.
Kolorearen eta uhin-luzeraren (edo maiztasunaren) arteko lotura dela eta, uhin-
luzera (edo maiztasuna) ondo finkaturik duen uhin elektromagnetikoari uhin
monokromatiko deritzo.

Ikusmena, bestalde, erretinan dauden bi motatako elementuen bitartez burmuinera
bidalitako seinaleen ondorioa da. Dakigunez, erretina begiaren atzeko aldean
dago, eta erretinan daude kono eta makilatxoak. Konoak intentsitate handiko
argia dagoenean —eguargitan gaudenean, esate baterako— aktibatzen dira. Uhin-
luzerarekiko (edo kolorearekiko) sentikorrak dira konoak. Makilatxoak, ordea,
oso argiztapen ahuleko egoeretan ere —gela ilun batean, adibidez— aktiba
daitezke eta ez dute kolorearekiko sentikortasun handirik.

Izpi ultramoreak. Tarte honetako uhin-luzerak 3,9x10–7m-tik 10–9m-ra doaz.
Kitzikatutako atomo eta molekulek sortzen dituzte uhin hauek. Izpi ultramoreen
energia atomoen ionizazioan eta molekulen disoziazioan agertzen diren energien
mailakoa da; hortik azaltzen dira ultramoreak dituen ondorio kimikoak. Eguzkia,
dakigunez, izpi ultramoreen iturria da. Kasu honetan ere, zenbait tartetan dago
banaturik espektroaren UV atala, eta hiru hauek ditugu tarte nagusiak: UVA
(3,9x10–7m3,15x10–7m), UVB (3,15x10–7m2,8x10–7m) eta UVC (2,8x10–7m10–7m).

Erradiazio ultramoreak ondorio onuragarri eta kaltegarriak ditu gure
osasunarentzat; adibidez, gure organismoak beharrezkoak ditu izpi ultramoreak D
bitamina ekoizteko. Gainera, izpi hauek beltzarantzen dute gure larruazala.
Hala ere, kontuan izan behar dugu izpi ultramoreek larruazala zahartu eta erre
ez ezik, minbizia ere eragin dezaketela. Izpien uhin-luzera txikitu ahala
handitzen da haien arriskua. Zorionez, eguratsaren estratosferan (12 km-tik 40
km-ra doan tartean) dagoen ozonoak (O
3) ia guztiz xurgatzen ditu izpi kaltegarrienak.

Ultramoreek dituzten ondorio kimikoak geure alde ere erabil ditzakegu; izan
ere, mikroorganismoren batek erradiazio ultramorearen kantitate handia
xurgatzen badu, haren molekuletan ionizazio- eta disoziazio-prozesuak gertatuko
dira, eta mikroorganismoa desegin daiteke, prozesu horiek eragingo dituzten
erreakzio kimikoen ondorioz. Hori dela eta, izpi ultramoreak erabilgarriak dira
medikuntzan eta, oro har, esterilizazio-prozesu guztietan.

X izpiak. Energia handiko izpi hauen uhin-luzerak 10–9m6x10–12m tartean daude
gutxi gorabehera. X izpiak 1895ean aurkitu zituen W. Röntgen-ek, izpi
katodikoak aztertzen ari zelarik. Ikus dezagun, jarraian, nola sortzen diren X
izpiak. Hurrengo irudian, X izpiak sortzeko gehien erabiltzen den tresnaren
eskema ageri da, X izpien hodia, alegia. Hodiaren barnean hutsa dugu, eta
honako elementu hauek nabarmendu behar dira:

Katodoa. Metalezko harizpia da. Bertatik pasatzen den korronte elektrikoak
harizpia berotzen du, eta, ondorioz, elektroiak igortzen ditu. Elektroi horiek
azeleratu egiten dira katodoaren eta anodoaren artean ezarritako potentzial-
diferentzia dela-eta. Azkenean, anodora heltzen dira elektroiak.
[1620_88_far1213-05g_html_46517df9.gif]
Anodoa. Metalezkoa izaten da, eta bertan sortzen dira X izpiak, elektroiek
talka egiten dutenean. Esan beharra dago elektroiek daramaten energiaren zati
txiki-txiki bat baino ez dela X izpi gisa azaltzen elektroien eta anodoaren
arteko talketan. Hain zuzen ere, elektroien energia zinetikoaren % 99 baino
gehiago bero modura xahutzen da. Hortaz, anodoa urtuko ez bada, nahitaezkoa
izango da hozte-sistema bat: ur hotza erabili ohi da helburu horretarako.
Azkenik, leihoak ditugu. Bertatik irteten dira X izpiak hoditik kanpora, eta,
ondorioz, X izpiekiko gardena den material batez egindakoak izan behar dute.
Gaur egun, beriliozko xafla meheak erabiltzen dira.

Esan berri dugunez, azeleraturiko elektroien eta anodo modura jokatzen duen
metalaren arteko talketan sortzen dira X izpiak; dena den, X izpien bi
erradiazio mota sortzen direla esan beharko dugu; eta azalpenak ematerakoan,
komenigarri gertatzen da bi mota horiek bereiztea.
a)X_izpien_espektro_jarraitua_(erradiazio_zuria). Harizpiak igorritako
elektroien eta metal zatiaren atomoen arteko eragin-trukea dela-eta, elektroiek
energia galtzen dute, eta galera hori X erradiazioko fotoi modura eta bero
modura azalduko da; kasurik aldekoenean, elektroiaren energia oso-osorik
bilakatuko da X erradiazio, eta, orduan, erraz lor daiteke erradiazioarenuhin-
luzera. Horretarako, kontuan hartu behar da E = eV dela elektroiek (–e karga
elektrikodunak) hodiarenV potentzial-diferentzian erdietsiko duten energia,
eta fotoiaren energiari dagokion adierazpena gogora ekarriz, hau izango dugu:

e
V = hf = hc/
(6)
hortaz:
= hc/(eV) (7)

Intentsitatea
Baina, jakina, talkarik gehienetan, elektroiaren energiaren zati bat bero
modura xahutuko da, eta, ondorioz, sortuko den X fotoiaren energia aurrekoa
baino txikiagoa izango da (edo uhin-luzera handiagoa). Horrela, bada, talketan
xahu daitekeen bero kantitatea aldakorra dela aintzat hartuz, prozesu horien
ondorioz sortzen den erradiazioaren uhin-luzera hc/e
V baliotik abiatu eta gero eta handiagoa izango da. Horixe hauteman daiteke X
izpien espektro-kurbei behatzean (ikus irudia, non kurba horiek potentzial
azeleratzailearen zenbait baliotarako adierazi diren). Kurba guztiak jarraituak
dira eta bat-batean hasten dira uhin-luzera minimo batetik.
[1620_88_far1213-05g_html_3e162080.gif]

Hodiaren potentzial-diferentzia emendatzean —hots, elektroi erasotzaileen
energia handitzean—, kurbaren
minimoak balio txikiagoetara joko du, eman berri dugun adierazpenaren arabera
(gogoan izan behar dugu elkarren alderantzizkoak direla fotoiaren energia eta
uhin-luzera). Horretaz gainera, ekoitzitako X izpien intentsitatea ere
—sortutako X izpien kopurua— gero eta handiagoa izango da potentzial-
diferentzia handitzen den neurrian.

Espektro[1620_88_far1213-05g_html_m3af7879a.gif]
bereizgarria
b)X_izpien_espektro_bereizgarria. Hodiaren potentzial-diferentzia balio jakin
batera iritsitakoan, espektro jarraituari dagokion kurbaren gainean gailur oso
zorrotz batzuk azaltzen dira (ikus irudia). Potentzial-diferentziaren balio
horri potentzial kritiko deritzo, eta anodoan dugun elementu kimikoaren
araberakoa da. Anodo jakin baterako, hodiaren potentzial-diferentziak
potentzial kritikoa gainditzen duen unetik, gailur horien uhin-luzerak ez dira
aldatzen, eta ez daude, hortaz, potentzial-diferentziaren mendean; horrexegatik
esaten zaio erradiazio bereizgarri. Beraz, potentzial kritikoa gainditu
ondoren, hodiaren potentzial-diferentzia handituz gero, erradiazio
bereizgarriaren gailurren intentsitatea soilik emendatuko da, haien kokagunea
aldatu gabe.

Nondik dator espektro hori? Anodoko metalari erasotzen dioten elektroien
energia behar bestekoa denean, metalaren atomoen barne-elektroiak egotz
ditzakete elektroi erasotzaileek, eta, ondorioz, atomoa ionizatuta eta
kitzikatuta geratuko da. Atomoa bere jatorrizko egoerara itzul dadin, hutsik
dagoen barne-maila horretara jauzi egin beharko du energia handiagoko maila
batean dagoen beste elektroi batek, eta, bien bitartean, X fotoi bat igorriko
da. Jauzian esku hartu duten energia-mailen arteko diferentziak emango digu X
izpi horren energia. Alegia, jauzia E
1energia-mailatik E2energia-mailara gertatu bada, igorriko den fotoiak uhin-
luzera hau izango du:

E
1– E2= hf12= hc/12
(8)
eta ondorioz:

12= hc/(E1– E2) (9)

Beraz, izpiaren energia hori (edo maiztasuna edo uhin-luzera) erabat finkatuta
dago, anodoko atomoen elektroien energia-mailak ondo finkatuta baitaude. Esan
dezagun gailurrak lerro monokromatikotzat jotzen direla, haien zabalera txikia
dela-eta (10
–4nm baino txikiagoa izaten da). Horrelako lerro bakoitza, hain zuzen, aipatu
ditugun elektroi-jauzietako baten adierazlea da. Izan ere, material ezezagun
baten X izpien espektro bereizgarria erabil daiteke materiala zein den
jakiteko.

Espektro bereizgarria
Ikus dezagun, segidan, erradiazio mota honen aplikazio garrantzitsu bat. X
izpiek medikuntzan duten erabilera ohikoenaz jardungo dugu, erradiografiaz hain
zuzen ere. Erradiografia arruntak egiteko, arestian azaldu dugun hodia erabili
ohi da, eta hodian sortutako X izpien sorta pazientearengana bideratzen da.
Sortak gorputza zeharkatu ondoren, argazki-pelikula berezi bati erasotzen dio,
eta, bertan, bereizmen handiko irudiak jasotzen ditugu. Zergatik azaltzen dira
kontraste handiko irudi horiek? X izpiek material bat zeharkatzen dutenean,
izpiak xurgatu egiten dira (uhin guztiekin gertatzen den bezala), baina
xurgapen-maila materialaren zenbaki atomikoaren araberakoa da. Horrela, bada,
gure gorputzeko organoek eta hezurrek zenbaki atomiko desberdinak dituztenez (Z
org≈ 7,4 eta Zhez ≈ 13,8), neurri desberdinean xurgatuko dituzte izpiak, eta
horregatik agertzen dira argazki-pelikulan intentsitate desberdineko guneak,
gure barne-egituraren berri ematen dutenak. Baina, jakina, ezin izango dira
bereizi antzeko zenbaki atomikoa duten organoak teknika honen bidez.

 izpiak. Gamma izpiak nukleo atomikoetan sortzen dira, eta X izpiek baino
energia handiagoa dute. Uhin-luzerak 10–10m10–14m tartekoak izaten dira gutxi
gorabehera. Izpi hauek substantzia erradioaktiboek sortzen dituzte. Ez dugu
hemen erradiazio honen gainean besterik esango, 6. gaian jorratuko baitugu.

Oharra,_erradiazio_ionizatzaileari_buruz: erradiazio ionizatzaile kontzeptuaren
barruan gamma izpiak, X izpiak eta izpi ultramore gehienak ere sartzen dira,
horiek guztiek atomoak eta molekulak ionizatzeko adinako energia baitute. Mota
horretako erradiazioak materia zeharkatzen duenean egiten duen bidea berehala
hauteman daiteke, ionizatutako atomoz osaturiko lorratza uzten baitu. Eta,
jakina, ionizazio kopuru txiki batek ere kalteak eragin ditzake zelulak diren
bezalako sistema delikatuetan.

Erradiazio ionizatzaileak eragin nabariak ditu sistema biologikoen gainean.
Ondorio batzuk desiragarriak dira —medikuntza-diagnosia eta -tratamendua,
adibidez—, eta beste batzuk, aurkakoak. Erradiazioak zelula bizidun normal
batean energia ezartzen duenean, nahi ez diren ondorioak gertatzen dira.
Energia hori ionizazioa gertatzen denean xurgatu ohi da. Lotura kimikoak
apurtzen dira, eta zelulan beharrezkoak diren gaiak suntsitu. Ioi berriek
erreakzio kimiko anormalak sorraraz ditzakete. Kaltearen hiru maila bereiz
ditzakegu: prozesu zelularren funtzionamendu kimikoa eteten da, eta zelula hil
egiten da edo ezin ugal daiteke; zelularen jokabidearen barne-kontrolak gal
daitezke, eta zelula, beraz, minbiziduna bilakatzen da; edo zelularen gene-
egitura alda daiteke eta, ondorioz, ondorengo anormalak sortzen dira.



                                       9
