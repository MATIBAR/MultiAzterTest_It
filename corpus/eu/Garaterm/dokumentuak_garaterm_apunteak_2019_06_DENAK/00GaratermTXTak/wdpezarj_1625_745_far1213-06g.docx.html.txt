











                           6. GAIA. NUKLEO ATOMIKOA


6.1. Nukleo atomikoaren egitura

Dakigunez, materia atomoz osatuta dago, eta, atomoen barnean, nukleoa eta
beraren inguruan higitzen diren elektroiak ditugu.

    * Nukleoa: atomoaren erdigunea da eta masaren % 99,95 dauka gutxi
      gorabehera, baina oso konprimituta dago (diametroa ≈ 10–14m).
    * Elektroiak: masaren gainerako % 0,05a daukate, baina higitzeko duten
      eskualdea oso handia da (atomoaren diametroa ≈ 10–10m). Karga elektriko
      negatiboa dute.

Gai honetan fisika nuklearraren oinarriak landu nahi ditugunez, elektroiak alde
batera utzita, nukleo atomikoa hartuko dugu aztergai. Hasteko, nukleoaren
barne-egiturari begiratuko diogu; bertan, protoiak eta neutroiak ditugu.
Oinarrizko partikula horien ezaugarriak hauek dira:

Protoia: mp= 1,673x10–27kg eta qp= 1,6x10–19C
Neutroia: mn= 1,675x10–27kg eta ez du karga elektrikorik

Protoi eta neutroiei nukleoi deritze, nukleoaren osagaiak baitira. Bestalde,
edozein nukleok bi parametro ditu bereizgarri: Z zenbaki atomikoa eta A masa-
zenbakia.

Z: nukleoan dauden protoien kopurua
A: nukleoan dauden nukleoien kopurua

Hortaz, nukleoaren neutroi kopurua (N) honela lor dezakegu: N = A – Z


6.2. Fisika nuklearraren terminologia

Ikus dezagun, jarraian, fisika nuklearrean erabili ohi den terminologia.

Nuklidoak. Nuklidoa espezie nuklearra da; alegia, elkarren berdinak diren
nukleoen multzoa adierazten du. Nuklido bakoitzak, beraz, Z zenbaki atomikoa
eta A masa-zenbakia izango ditu bereizgarri. Edozein nuklido adierazteko,
dagokion ikur kimikoa erabiltzen da, baina ikurraren ezkerraldean masa-zenbakia
jartzen da goi-indize modura eta azpiindize modura, berriz, zenbaki atomikoa:(X
da dagokion elementu kimikoaren ikurra). Hona hemen adibide batzuk:


Noizean behin, modu laburragoan adierazi ohi dira nuklidoak; horretarako, Z
zenbaki atomikoa ezabatu egiten da, elementu kimikoaren ikurrak ematen baitigu
informazio hori. Horrela, bada, aurreko adibideak honako era honetan geratuko
dira:


Badago, halaber, nuklidoak adierazteko beste modu bat: elementu kimikoaren izen
osoari (edo ikur kimikoari) marratxo bat gehitzen zaio, eta horren ostean masa-
zenbakia ematen da. Hau da:

                 hidrogeno-1 hidrogeno-2 He-4 karbono-12 U-235

Isotopoak. Z zenbaki atomiko bera duten nuklidoak dira isotopoak. Dakigunez,
batetik, atomoen elektroi-egitura nukleoak duen karga positiboaren mende dago
ia oso-osorik, eta bestetik, elektroi-egiturak finkatzen ditu atomoen
propietate kimikoak. Ondorioz, nolakotasun kimiko berdinak izango dituzte
isotopoek, eta zaila gertatzen da isotopoak metodo kimikoen bidez bereiztea.
Fisika nuklearraren ikuspegitik, ordea, nukleoi kopuru desberdineko nukleoak
izango dira, masa-zenbaki desberdina baitute.

Esate baterako, hidrogenoak hiru isotopo ditu;
eta(deuterioa) egonkorrak dira, eta hirugarrena,(tritioa), erradioaktiboa.
Karbono naturala bi isotopo egonkorrez osatuta dago, C-12 eta C-13 direlakoez,
alegia (azpimarra dezagun badagoela karbonoaren beste isotopo natural bat, C-14
hain zuzen, erradioaktiboa dena eta naturan oso proportzio txikian dagoena).
Zenbait elementu natural hainbat isotopoz osatuta daude. Adibidez, eztainuak (Z
= 50) hamar isotopo egonkor ditu.

Isobaroak. Isobaroak A masa-zenbaki bera duten nuklidoak dira. Azpimarra
dezagun Kimikaren ikuspegitik desberdinak direla isobaroak, zenbaki atomiko
desberdina baitute. Fisika nuklearrean, hala ere, berdintasun handiagoak daude
isobaroen artean isotopoen artean baino, nukleoi kopuru berekoak baitira.
Hortaz,etaisobaroak dira, baitaetaere.

Isotonoak. Isotonoak N neutroi kopuru bera duten nuklidoak dira. Esate
baterako,etaisotonoak dira, biek N = 8 baitute.

Isomeroak. Isomeroak energia-egoera desberdinak dituzten osagaiez eratutako
nuklido berdinak dira. Nuklidoen egoera kitzikatuak * ikurraz adierazi ohi
dira. Beraz,eta* isomeroak dira.


6.3. Masa atomikoen sistemak

Badakigu atomoen masak oso txikiak direla; esaterako, hidrogenoa hartzen badugu
—dagoen elementurik arinena—, 1,66x10
–27kg-ko masa dagokio gutxi gorabehera. Hori dela eta, bidezkoa dirudi
kilogramoa baino unitate egokiagoren bat aukeratzea masa horien balioak
adierazteko. Eta zer egokiago erreferentziatzat atomo jakin baten masa hartzea
baino?

Masa atomikoak esleitzeko erabili izan den erreferentziazko atomoa aldatuz joan
da historian. Gaur egun,
atomoa hartzen da, karbonoaren isotopo ugariena, hain zuzen ere. Horrela, bada,
masa atomikoaren unitatea (u), definizioz,atomoaren masaren hamabirena da:

(1)

SI sistemako masa-unitatearekin alderatuz, erlazio hau daukagu: 1 u = 1,66x10
–27kg. Arestian esan dugunez, elementu gehienak isotopoen nahasketak dira.
Hortaz, komenigarria gertatuko da elementu bakoitzaren masa atomikoa
definitzea. Elementu kimiko baten masa atomikoaren kalkulua elementua osatzen
duten isotopoen ugaritasun erlatiboaren mendekoa da. Ugaritasun hori
elementuaren isotopo baten atomo kopuruaren eta elementuaren atomo kopuru
osoaren arteko zatidura da, eta ehunekotan eman ohi da.

Horrela, bada, karbonoaren kasuan esaterako, honela kalkulatu beharko dugu masa
atomikoa:

Isotopoa A N Masa atomikoa (u) Ugaritasun erlatiboa
12 6 12,000000 % 98,90
13 7 13,003355 % 1,10

Masa atomikoa, hortaz, hau da: 12 x 0,9890 + 13,003355 x 0,0110 = 12,011037 u.

Esan gabe doa halako kalkuluak egin ahal izateko, kasuan kasuko elementu
kimikoaren isotopo natural guztien zerrenda eman beharko digutela, isotopo
bakoitzaren masa atomikoarekin eta ugaritasun erlatiboarekin batera.


6.4. Nukleoen neurriak

Nukleoen neurriak emateko, lehenengo, nukleoak esferatzat hartu beharko ditugu,
eta ondoren, haien erradioak adierazi. Hainbat esperimentu egin dira erradio
horiek neurtzeko asmotan, eta lortutako emaitzek erakutsi dutenez, nukleoaren R
erradioa honela idatz daiteke masa-zenbakiaren funtzioan:

R = R
0A1/3

R0konstanteak 1,2 fm balio du (1 fm = 10–15m, eta fermi izena ematen zaio
distantzia horri). Hona hemen erradioaren balioa zenbait kasutan:

A
R_(fm)
7 2,296
127 6,032
238 7,437

6.5. Nukleoen lotura-energia

Hasiera batean, pentsa genezake nukleo baten masa lortzeko barnean dituen Z
protoien eta N neutroien masak batu beharko genituzkeela. Alabaina, nukleoen
masak zehaztasun handiarekin neurtu direnean ikusi denez, nukleoaren masa
txikiagoa da beti haren osagaien masen batura baino. Masen arteko alde horri
nukleoaren masa-defektua deritzo [
M()].

Zer esangura du, baina, masa-defektuak? Hau ulertzeko asmoz, Einstein-ek
masaren eta energiaren arteko baliokidetasunari buruz eman zuen printzipiora jo
beharko dugu. Printzipio horren arabera, geldirik dauden gorputzen kasuan, E =
mc
2idatz dezakegu; hau da, materia-masa (m) energia (E) bihur daiteke. Hor ageri
den c parametroa argiak hutsean duen abiadura besterik ez da (c = 3x108m/s).

Nukleoaren masa nukleoien masen batura baino zertxobait txikiagoa da, nukleoa
sistema lotua delako. Alegia, nukleo horren nukleoi guztiak banandu ahal
izateko, energia eman behar diogu, nukleoaren lotura-energia, hain zuzen ere.
Edo, bestela esanda, nukleoi horiek nukleoa eratzeko elkartzen direnean,
energia askatzen da, lotura-energia, hain justu. Einstein-en printzipioaren
arabera, berdintza hau izango dugu:

E
L() =M()c2(2)

EL() da nukleoaren lotura-energia etaM(), berriz, masa-defektua. Hona hemen
zenbait nukleoren lotura-energiak:

E
L() = 28,33 MeV EL() = 342,1 MeV
E
L() = 551,4 MeV EL() = 1802 MeV

Ageri denez, hainbat eta handiagoa izango da E
Lmagnitudea masa-zenbakia emendatuz doan neurrian. Horrela behar du gainera,
lotura-energiaren esangura gogoan izanez. Praktikan, interesgarriagoa gertatzen
da beste magnitude bat erabiltzea, nukleoen egonkortasunarekin ELbaino lotuagoa
dagoena. Hartara, nukleoi bakoitzeko lotura-energia deritzon parametroa
definitu ohi da, nukleoaren lotura-energiaren eta nukleoi kopuruaren arteko
zatidura baizik ez dena.

Lotura-energia nukleoiko =

Eman berri ditugun nukleoetan, honako balio hauek aurkituko ditugu:

= 28,33/4 = 7,08 MeV= 342,1/40 = 8,55 MeV

= 551,4/63 = 8,75 MeV= 1802/238 = 7,57 MeV

Balio horiei begiratuz, berehala ohartu behar dugu nukleoari dagokion lotura-
energiaren magnitude-ordenaz. Nukleoa edozein izanda ere, nukleoiko lotura-
energian beti MeV unitatea azaltzen da (10
6eV, alegia). Gogoan izan behar dugu atomoetan dauden elektroien lotura-
energiarik handienak 103eV ingurukoak direla, hots, mila aldiz txikiagoak.
Horregatik, jatorri nuklearra duten energia-iturriak —nukleoen fusioaren eta
fisioaren bitartez bideratzen direnak— ahalmen handikoak dira bestelako
energia-iturrien aldean.


6.6. Eragin-truke nuklearra

Nukleoen barnean, intentsitate handiko indar erakarlea agertzen da elkarren
ondoko nukleoien artean. Eragin-truke horri indar nuklear bortitza deritzo, eta
protoien arteko indar elektrostatikoak baino askoz intentsitate handiagoa du,
ehun bat aldiz handiagoa, hain zuzen; izan ere, nukleoaren barneko protoien
arteko aldaratze elektrostatikoari egin behar dio aurre. Indar nuklear
bortitza, bestalde, bi protoiren artean, bi neutroiren artean eta protoi eta
neutroi baten artean ere azaltzen dira. Kasu guztietan indarrak oso antzekoak
dira, berdin-berdinak ia. Eragin-truke nuklear bortitza oso azkar gutxitzen da
distantzia handitu ahala; hartara, indar hori kontuan ez hartzeko modukoa da bi
nukleoiren arteko distantzia zenbait fm baino handiagoa denean. Ezaugarri hori
dela eta, indar nuklear bortitza irismen laburrekoa dela esaten da, baina
azpimarra dezagun indar elektrostatikoa, aldiz, irismen luzekoa dela (bere
eragina ez da hain azkar gutxitzen distantziak gora egin ahala). Horrexegatik
dira ezegonkorrak nukleo astunenak.


6.7. Nukleoen egonkortasuna

Naturan aurki ditzakegun nuklidoak egonkorrak edo ezegonkorrak izan daitezke.
Nuklido ezegonkorrei nuklido erradioaktibo edo erradionuklido deritze. Nukleoen
egonkortasuna zehatz-mehatz ikertzeko, indar nuklearraren izaeran sakon
murgildu beharko genuke, eta ez dugu, jakina, halakorik egingo. Dena dela,
badago beste bide bat nukleoen egonkortasuna lantzeko. Metodo erdienpirikoa da
eta nuklido egonkorren N/Z adierazpen grafikoa du oinarri. N/Z diagraman,
koordenatu-sistema cartesiar baten bitartez, x ardatzean Z zenbaki atomikoa
adierazten da eta y ardatzean, berriz, N neutroi kopurua. Horrela, bada,
nuklidoei puntu bana dagokie diagrama horretan. Zer esanik ez, diagrama
horretan koordenatu arruntak —zenbaki osoak eta positiboak— dituzten puntuek
soilik izango dute esangura fisikoa.


Adierazpen grafiko horretan, elementuen isotopoak y ardatzaren paraleloak diren
lerro zuzenetan barrena aurkituko ditugu; isotonoak, x ardatzaren paraleloak
diren lerro zuzenetan; eta isobaroak, azkenik, N = Z lerroarekiko
perpendikularrak diren lerro zuzenetan barrena (ikus irudia).





Horrela, bada, ezagutzen diren nuklido egonkor guztiak (gutxi gorabehera 280
dira) erreferentzia-sistema horretan irudikatzen baditugu, ohart gaitezke tarte
nahiko estuan kokatzen direla, alboko irudian ikus daitekeenez. Horren arabera,
nukleoa egonkorra bada, beraren N/Z erlazioak mugatuta egon behar du.

Bestetik, nuklido erradioaktibo gehienak tarte horretatik kanpo azaltzen dira,
baina badaude nuklido egonkorren artean kokatuta ageri diren baten batzuk ere
bai. Esan dezagun, bide batez, 1.440 bat nuklido ezagutzen ditugula guztira.

Grafikoari egindako lehen begiratuak honako bi puntu hauek nabarmenduko ditu:


    * Nukleo arinetan (A < 20 tartean), nuklido egonkorrak N = Z lerroaren
      ingurura biltzen dira. Hortaz, nuklido horiek protoi adina neutroi izango
      dituzte.

    * A-ren balio handiagoetarako, nuklido egonkorrak N = Z lerrotik aldendu
      egiten dira, eta neutroi gehiago edukitzen dituzte protoiak baino. Beraz,
      N/Z erlazioa batekoa baino handiagoa da. Gainera, N/Z erlazioa handituz
      doa masa-zenbakiak gora egiten duen heinean; nukleo astun egonkorretarako
      1,5 balio du gutxi gorabehera.


6.8. Erradioaktibitatearen azterketa zinetikoa

Lehen-lehenik, argitu dezagun erradioaktibitate hitzak adierazten duela atomoen
nukleoek berez izaten dituzten transformazioak. Hots, zenbait nukleo
ezegonkorrak direnez, transformatu egiten dira eta beste egoera egonkorrago
batera heltzen dira; desintegratzen direla esango dugu.

Nukleoek hiru parametro hauek dituzte bereizgarri: Z zenbaki atomikoa, A masa-
zenbakia eta nukleoaren energia-maila. Hortaz, nukleoak desintegrazio bat izan
duela esan ohi da, baldin eta hiru parametro horietako bat gutxienez aldatzen
bada prozesuan. Bestalde, desintegrazioak honela adieraziko ditugu modurik
orokorrenean:

+ (erradiazioa edota partikula)

X da nukleo erradioaktiboa eta Y, berriz, ondorengo nuklearra. Azken hori ere
erradioaktiboa izan daiteke eta beste desintegrazio bat jasan dezake.

Has gaitezen, orain, erradioaktibitatearen azterketa zinetikoa egiten. Hau da,
erradioaktibitatearekin loturiko parametroak denboran zehar nola aldatzen diren
ikusi nahi dugu. Lehenengo eta behin, desintegrazio nuklearra ausazko prozesua
dela azpimarratu behar dugu; nukleo bakar bat ikergai hartuz gero, ez dago
esaterik nukleo hori noiz desintegratuko den. Baina guk ez ditugu nukleoak
banaka aztertuko, multzo handitan baizik. Beraz, metodo estatistikoak
erabiltzeko moduan gaude; izan ere, metodo horiek behar-beharrezkoak dira
erradioaktibitatearen azterketa zinetikoa behar den moduan bideratzeko.

Lehenik, desintegrazio-konstantea definituko dugu. Nuklido jakin baten
desintegrazio-konstantea, definizioz, nuklidoaren nukleo multzo handi batean
dagoen denbora-unitateko desintegrazio-probabilitatea da, eta
ikurra esleitzen zaio.

Demagun esku artean dugun laginean N nukleo ditugula t aldiunean, eta dt
denbora-tarte infinitesimalean dN nukleo desintegratu direla —beti ere, N oso
zenbaki handia dela onartuko dugu—. Hortaz,
desintegrazio-konstantea honela emango dugu:

, eta-ren dimentsio-ekuazioa hau da:
(3)

Adierazpen horretan ageri den minus zeinua
positibo izan dadin sartzen da, dN beti negatibo izaten baita. Desintegrazio-
konstantearen definiziotik abiatuta, lagin batean t aldiune bakoitzerako
geratuko den nukleo kopurua lor daiteke. Demagun t = 0 aldiunean N0nukleo
ditugula; beste edozein t aldiuneri dagokion N nukleo kopurua honela erdietsi
ahal izango dugu:

, hots:

(4)

Azken emaitzari so eginez, ohart gaitezke laginean dugun nukleo kopurua era
esponentzialean gutxitzen dela. Hori dela eta, hurrengo adierazpen grafikoak
erabili ohi dira nukleo kopuruak denboraren funtzioan azalduko duen jokaera
adierazteko.

Egia esateko, nuklidoen desintegrazio-konstanteen balioak ez dira oso
intuitiboak izaten; hori dela eta, ohikoa da denbora-balioren bat ematea,
laginak zenbat irauten duen esango diguna. Badakigu ezinezkoa dela lagina
guztiz desagertzeko behar den denbora ematea, baina beste parametro hau adieraz
dezakegu: laginaren nukleo kopurua hasierako balioaren erdira jaisteko igaro
behar den denbora-tartea. Denbora horri erdibizitza deritzo eta T ikurraz
adierazten da. Froga daitekeenez, honela daude loturik erdibizitza eta
desintegrazio-konstantea:

(5)

eta dimentsio-ekuazioari dagokionez,izango dugu.


Hurrengo orrialdeko irudian, lagin baten nukleo kopurua denboraren joanean nola
murrizten den ikus daiteke. Honelako adierazpen grafikoa ematen badigute,
berehala lor dezakegu laginaren erdibizitzaren balioa; horretarako, T-ren
definizioa besterik ez dugu gogoan izan behar (ikus irudia).

Nabarmentzekoa da definitu berri ditugun bi parametroetako bat ere ez dagoela
laginaren hasierako nukleo kopuruaren mendean.


Bestalde, nuklidoen erdibizitzen balioei dagokienez, esan dezagun balio horiek
asko alda daitezkeela nuklido batetik bestera. Hain zuzen ere, 10
–13segundo eta 1013urte bitarteko balioak aurki ditzakegu. Hurrengo taulan,
Medikuntzan eta Biologian erabilitako zenbait nuklidoren erdibizitzak ageri
dira.


Metatzen den Erdibizitza (egunak)
Nuklidoa gorputzaren atala fisikoa biologikoa
________________________________________________________________________________
gorputz osoa 4,6x10
319
gantz-ehuna 2,09x10
6
35
gorputz osoa 0,62 29
hezurrak 14,3 1.200
azala 87,1 22
gorputz osoa 1,6x10
829
muskuluak 0,52 43
hezurrak 152 18.000
odola 46,3 65
gibela 0,54 39
tiroidea 8,1 180

Taulako azken zutabeei behatuz, erdibizitza fisikoa eta biologikoa azaltzen
direla ikus dezakegu. Erdibizitza fisikoa definitu berri dugun T magnitudea
baizik ez da, desintegrazioak direla-eta, laginaren nukleo kopuruaren urritzea
emango digun parametroa, alegia. Eta erdibizitza biologikoa? Hori azaldu ahal
izateko, aintzat hartu behar da gizakiok edozein substantzia geureganatu
ondoren kanporatu egiten dugula apurka-apurka. Nuklido erradioaktiboen kasuan
ere horixe gertatuko da; hau da, hasieran gorputzean kantitate jakin bat
sartzen badugu, denborak aurrera egin ahala kantitate hori murriztuz joango da
arrazoi biologikoak direla medio.

Kanporatze-prozesu horrek, noski, ez du desintegrazioarekin inolako
zerikusirik, eta, ondorioz, gizakiaren gorputzean dauden nuklido
erradioaktiboen erdibizitza baliokidea definitu ohi da. Erdibizitza baliokideak
nukleoek desagertzeko dituzten bide biak —fisikoa eta biologikoa— hartzen ditu
kontuan, eta honela kalkula daiteke:

, (6)

Tfeta Tb, hurrenez hurren, erdibizitza fisikoa eta biologikoa dira.

Azterketa zinetikoaren atala bukatzeko, aktibitate izeneko beste magnitude bat
ekarriko dugu orriotara. Aktibitatea A ikurraz adierazi ohi da, eta lagin
erradioaktibo batek denbora-unitatean duen desintegrazio kopurua adierazten du.
Hartara, laginak dt denbora-tartean dN desintegrazio baditu, aktibitate hau
izango du:

(7)

eta aurreko ekuazioak gogoan izanik hau idatz dezakegu:

(8)

Hortaz, aktibitatea, aurreko beste bi magnitudeak ez bezala, laginaren nukleo
kopuruaren mendekoa da. Aktibitatea neurtzeko honako bi unitate hauek
erabiltzen dira:

SI sisteman, becquerel (Bq), 1 Bq = 1 desintegrazio/segundo
Bestelakoa, curie (Ci), 1 Ci = 3,7x10
10Bq

Eman ditzagun zenbait iturri erradioaktiboren aktibitateen balioak:

- Praktika-laborategietanan erabiltzen diren iturriak 3,3x10
3Bq
- % 10eko uranio-aberastasuna duen minerala 1,3x10
7Bq/kg
- Medikuntzan erabiltzen diren kobalto-bonbak 7
19x1013Bq
- Hiroshima-ko bonba, leherketa izan eta minutu batera 7x10
22Bq

Sarritan, lagin erradioaktibo baten aktibitatearen baliotik abiatuz, laginaren
masa lortu behar izango dugu (edo alderantziz); jarraian, horretarako erabili
behar den adierazpena emango dugu. Honako parametro hauek esku hartuko dute
aipaturiko adierazpenean:

- Elementuaren masa atomikoa: M - Mol kantitatea: n
- Avogadro-ren zenbakia, N
A= 6,022x1023mol–1
- Laginaren masa: m
- Laginaren erdibizitza: T

edodenez, mol kantitatea honela lor daiteke:

, eta dagokion masa:
(9)

Azkenik, substantzia erradioaktibo baten aktibitatea denboraren joanean nola
aldatuko den ere jakin dezakegu. Ikusi berri dugunez, aktibitatea nukleo
kopuruaren proportzionala da edozein aldiunetan, eta orduan:

(10)

non A0den laginaren hasierako aktibitatea. Hortaz, lagin baten aktibitatea ere
modu esponentzialean txikituz joango da.


6.9. Transformazio erradioaktiboak

Erradioaktibitatearen lehenengo aztarnak Becquerel-ek aurkitu zituen 1896an.
Ikusi zuenez, uranio-konposatuek “izpi ikusezinak” edo “erradiazioak” igortzen
zituzten, eta erradiazio horiek ontzi opakoak zeharka zitzaketen, baita
argazki-pelikulan aztarna utzi ere. Urte batzuk geroago, erradiazioaren
propietate garrantzitsuak aurkitu zituzten. Esate baterako, ikusi zuten
berunezko xaflak erabil zitezkeela uranio-iturrien erradiazio gehiena
geldiarazteko. Horrela, bada, berunezko xafla batean zulo txiki bat eginez,
erradiazio sorta meheak lor zitzaketen, eta horrelako sorta bat behar bezala
orientaturiko eremu magnetikoaren eraginpean ipintzen zenean, erradiazioa hiru
osagaitan banantzen zela hauteman zuten. Gainera, osagai horiei ikur bana
esleitu zieten:
,eta, hain zuzen ere. Geroago, askoz ere saiakuntza konplexu eta doiagoak
egin izan dira, eta erabat argitu da hiru osagaien izaera. Hona hemen daturik
interesgarrienak:

partikulak dira (nukleoak) q = +2e
partikulak dira (elektroiak) q =–e
erradiazio elektromagnetikoa da q = 0

Gure helburua, beraz, hiru desintegrazio mota horiek banan-banan aztertzea da.
Dena dela, gure arreta kontu horretan jarri aurretik, desintegrazioak eta, oro
har, erreakzio nuklearrak ikertzeko lagungarriak gertatuko zaizkigun
kontserbazio-legeak zein diren adieraziko dugu. Azpimarra dezagun honako lau
kontserbazio-lege hauek edozein prozesu nuklearretan bete behar direla:

- Energiaren kontserbazioa
- Momentu linealaren eta momentu angeluarraren kontserbazioa
- Karga elektrikoaren kontserbazioa
- Nukleoi kopuruaren kontserbazioa

Orain, desintegrazio motak aztertzeari ekiteko moduan gaude. Errazenetik
abiatu, eta gero eta prozesu konplexuagoak ikusiz joango gara.


a)desintegrazioa

Lehenengo eta behin, esan dezagun transformazio mota honetan nukleoaren
osagaiak ez direla aldatzen, nukleoaren energia-maila soilik aldatzen baita.
Azpimarra dezagun nukleoek energia-maila diskretuak ("geruzak") dituztela;
nukleoiek betetzen dituzte geruza horiek, eta geruza bakoitzean sar daitekeen
nukleoi kopurua mugatuta dago. Azken finean, parekoak dira eredu hau eta
atomoetako elektroiek duten egitura azaltzeko erabiltzen dena. Hala ere, badago
atomoen eta nukleoen arteko alde garrantzitsu bat: energia-mailen arteko
tarteak askoz ere handiagoak dira nukleoetan, atomoetan baino.

Horrela, bada, jauziak gerta daitezke mailen artean, eta nukleoa energia
handiko egoera batetik energia txikiagoko beste egoera batera pasatzean,
erradiazioa igortzen da. Noiz aurkituko dugu, baina, nukleoa energia altuko
maila batean? Oro har, bestelako desintegrazio bat izan ondoren, nukleoa
kitzikatuta geratzen da, eta zenbait erreakzio nuklearren ondorioz ere, halako
egoeran azalduko da. Gamma desintegrazioaren eskema honela adieraziko dugu:



(11)

eta hf = W* – W
0


Dakigunez, energia-mailen arteko aldea oso handia da, eta, ondorioz, igorritako
fotoiak oso maiztasun altua izango du (edo oso uhin-luzera laburra). Nabarmen
dezagun
desintegrazioari, oro har, oso erdibitza txikia dagokiola (~ 10–13s). Hala
ere, asko alda daiteke kasu batetik bestera, zenbait urteko erdibizitzak ere
baitaude.


b)desintegrazioa

Desintegrazio mota hau, arruntean, nukleo astunetan (Z > 82) gertatzen da.
Transformazioari dagokion legea honako hau dugu:

(12)

Eman ditzagun, jarraian, alfa desintegrazioaren zenbait adibide (ohart gaitezen
erdibizitzaren balioak asko aldatzen direla adibide batetik bestera):

T = 7,07x10
8urte
T = 11,2 egun
T = 1,83x10
–3s


c)desintegrazioa

Desintegrazio mota honen barnean bi mekanismo desberdin daude:
–eta+. Ikus ditzagun biak.

*–desintegrazioa

Neutroi gehiegi dituzten nukleoek azaltzen dute desintegrazio mota hau, eta
honelako transformazioa jasaten dute egonkortasuna handitzeko:

, edo era laburrean adierazita:

Eta, ondorioz, honelako desintegrazio-legea azaltzen dute:

(13)

Hor ageri den
ikurra antineutrinoa adierazteko erabiltzen da. Neutrinoaren antipartikula da
antineutrinoa. Ez du karga elektrikorik eta masa nulua du. Ezaugarri horiek
direla eta, ia ez du materiarekin eragin-trukerik izaten.

Transformazio horretan sortzen diren partikuletatik, protoia nukleoan geratzen
da, eta elektroia eta antineutrinoa egotzi egiten dira bertatik. Hona hemen
desintegrazio mota horren adibide bat:

Ohart gaitezen gorago eman ditugun kontserbazio-legeak behar bezala betetzen
direla mota honetako prozesuetan (eta beste guztietan, noski).

*+desintegrazioa

Protoi gehiegi dituzten nukleoek azaltzen dute desintegrazio mota hau, eta
honelako prozesua gertatzen da egonkortasunak gora egin dezan:

, edo

(14)

Begien bistakoa denez,
–mekanismoaren parekoa da. Orain positroi bat —elektroiaren antipartikula— eta
neutrino bat igortzen dira. Taula honetan, beta desintegrazioaren adibide
batzuk ageri dira (ez dira neutrino eta antineutrinoak esplizituki adierazi).

Desintegrazioa Erdibizitza

12,3 urte
5692 urte
11,0 minutu
12,4 segundo
2,6 urte
9,99 minutu

Bestalde, azpimarra dezagun badagoela protoiak neutroi bihurtzeko beste modu
bat ere bai, elektroi-harrapaketa deritzona, hain zuzen ere. Zenbait nukleotan
gertatzen da prozesu hau, eta honela adieraz daiteke:

p + e
–n +(15)

Prozesuan parte hartzen duen elektroia nukleoa dagoen atomokoa da.


6.10. Trazatzaile gisa erabilitako erradioisotopoak

Organismoari emandako zenbait konposatuk duten eginkizuna aztertzerakoan,
teknika kimiko eta biokimikoak ez dira beti lagungarriak izaten. Arlo horretan
ebatzi gabe zeuden kontu franko erradioisotopoen erabileraren bitartez argitu
ahal izan dira. Oro har, elementu kimiko jakin baten isotopo egonkor bat
organismo biologiko batean barneratzen bada, ezinezkoa gertatuko zaigu
isotopoaren berri izatea, inolako aztarnarik ez baitu uzten. Baina isotopo
erradioaktibo bat erabiliz gero, haren tropismo edo ibilbide biologikoaren
nondik norakoak jakin ditzakegu. Esan beharra dago isotopoa molekula baten
parte izango dela, eta halako molekulari molekula markatu deritzo.

Azpimarratzekoa da erradioisotopoaren bidearen berri izateko ez diogula
sistemari eragingo eta ez dugula sistemaren jokaeran inolako aldakuntzarik
sorraraziko. Bestalde, askoz ere kontzentrazio txikiagoak behar dira isotopo
erradioaktiboak detektatzeko ohiko teknika kimikoetarako baino. Egin nahi dugun
azterketa "in vivo" egin behar bada, erradioisotopoak bizitza laburrekoa izan
beharko du, ahal bada gamma fotoiak soilik igorri beharko ditu (energia
txikikoak) eta, jakina, ahal den dosi txikiena erabili beharko dugu. Saioa "in
vitro" egiten denean, berriz, erdibizitza luzeagoa duten isotopoak erabili ohi
dira; gehienetan,
partikulak igortzen dituzten nuklidoak eta energia txiki eta ertaineko fotoiak
igortzen dituztenak.

Molekula markatuak ez dio substantzia eramaileari aldaketarik eragin beharko,
substantzia horren eginkizun biologikoa, banaketa, metabolizazioa eta abar alda
ez daitezen. Azpimarra dezagun organismoak ez dituela bereizten elementu kimiko
jakin baten isotopo egonkorra eta erradioaktiboa.




Adibideak

a) Tiroidean metaturiko iodoa tiroxina (T4) eta triiodotironina (T3) hormonak
eratzeko erabiltzen da; ondoren, hormonak organismoan barrena dabiltza.
Demagun131I isotopo erradioaktiboaren dosi ezagun bat hartzen dugula ahotik.
Jarraian, aktibitatea neur dezakegu lepo inguruan, tiroide guruinaren ondoan.
48 ordu igaro ondoren, odol-lagin bat atera dezakegu gorputzetik eta131I
isotopoari dagokion aktibitatea neur dezakegu laginean; horrela, hormonetara
zenbat iodo joan den jakin ahal izango dugu.

b) Anemia galgarrietan, behar baino B12 bitamina gutxiago xurgatzen du
organismoak, baina zaila gertatzen da zenbat B12 xurgatzen den zehaztea metodo
kimikoen bitartez. B12 bitaminak Co atomo bat daukanez, molekula57Co isotopoaz
marka daiteke, eta, ondoren, haren aztarnari jarrai diezaiokegu.

c) Gorputzean izan ditzakegun barne-odoljarioak aurki daitezke, globulu
gorriei51Cr erradioisotopoa erantsiz.



                                      11
