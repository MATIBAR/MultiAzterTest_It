<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=iso-8859-1">
	<title>6</title>
	<meta name="generator" content="LibreOffice 4.2.8.2 (Linux)">
	<meta name="author" content="arturo">
	<meta name="created" content="20050122;234700000000000">
	<meta name="changedby" content="Arturo Apraiz">
	<meta name="changed" content="20050311;145700000000000">
	
</head>
<body lang="en-US" text="#000000" dir="ltr">
<div title="header">
	<p lang="es-ES" align="right" >
	<font face="Palatino"><font size="1" >5. gaia</font></font></p>
</div>
<p lang="es-ES" align="center" >
<font face="Palatino"><font size="5" ><b>5.-
LURRAREN BARNE-DINAMIKA ETA PLAKEN MUGIMENDUA</b></font></font></p>
<p lang="es-ES" class="western" align="justify" >
<br>
</p>
<p lang="es-ES" class="western" align="justify" >
<font face="Palatino"><font size="2" >Wegenerek
plazaratutako kontinente-jitoaren teoria ez zen onartu, beste zenbait
arrazoien artean, batez ere ez zuelako argi azaltzen nola eta
zergaitik mugitzen ziren plakak. Gaur egun plakek duten mugimendua
detaile handiarekin ezagutzen da, baina horren gauza izugarri handien
mugimendua sortarazteko gai diren indarrei buruzko eztabaida
oraindino pil-pilean dago. Azkeneko hamarkadatan arlo honetan,
zientzietako esparru guztietan bezala, pilatutako datu-kopuru
izugarriari esker aurrerapen handiak lortu dira. Baina aurrerapena
urratsez urrats eman da, eta gai honetan datuak lortu ahala
proposatutako eredu eta hipotesi berriak zergaitik sortu diren
azaltzen da.</font></font></p>
<p lang="es-ES" align="justify" >
<font face="Palatino"><font size="2" >Oro har,
plaken mugimendua eragiten duten indarren jatorriari buruz, zertan
kontrajarriak izan behar ez diren, bi joera orokor daude. Alde
batetik, plaken mugimendua mantuko konbekzio-korronteen ondorioa dela
esaten dutenak daude. Mantuan gertatzen diren prozesuak ezin direnez
zuzenean aztertu, oso ugari eta ezberdinak izan dira mantuko
konbekzioari buruz plazaratutako ereduak. Denborarekin ereduak
hobetuz joan dira, batez ere teknika geofisikoen aurrerapenei esker
lortutako gero eta datu zehatzagoengatik. Beste aldetik, plaken
mugimendua plaketan bertan sortutako indarrek gidatzen dutela esaten
dutenak daude. Horretarako, plaketan bertan sortzen diren indarrak
azaltzeko zenbait prozesu definitu dira. Beraz, plaka baten ezaugarri
zinematiko guztiak indar balantzeatuen ereduen bitartez zehaz
daitezke, plakaren gain eragina duten indar guztiak batuz. Lurreko
dinamika orokorrari buruz proposatutako eredu berrienak bi joeretako
ideiak era osagarrian erabiltzen dituzte.</font></font></p>
<p lang="es-ES" class="western" align="justify" >
<font face="Palatino"><font size="2" >	Orain
arte, gaur egun mantuan ematen ari diren mugimendu konbektiboak
ezagutzeko gai izan ez bagara, historia geologikoan zehar mugimendu
hauek izan dituzten aldaerak finkatzean akatsik ez dela egingo
ziurtatzea ezinezkoa da. Hala ere, Lurraren baldintza termikoak
denboran zehar aldatu direla jakinik, mantuko konbekzio-korronteetan
aldaketak egon direla baieztatzea ez da txorakeria.</font></font></p>
<p lang="es-ES" class="western" align="justify" >
<font face="Palatino"><font size="2" ><b>5.1.-
PLAKEN MUGIMENDUAK MANTUAN DU JATORRIA</b></font></font></p>
<p lang="es-ES" class="western" align="justify" >
<font face="Palatino"><font size="2" >Plaka
tektonikaren teoria sortu ondoren eta mantuan bero-garraioa
konbekzioaren bitartez ematen dela ezagutu zenean, plaken mugimendua
mantuko konbekzioaren ondorio zuzena izango zela iradoki zen. Orduan,
geologo eta geokimikoek mantuaren osaera eta bilakaera aztertzeko
irrika izan zuten. Lehendabiziko ikerketetatik gaur egunera
pilatutako informazio kopurua izugarria da, eta datuak lortu ahala
mantuaren konbekzioari buruz egin izan diren ereduak gero eta
zehatzagoak izan dira. Atal honetan ereduak nola eta zergaitik
aldatuz joan diren deskribatuko da eta, era berean, mantuaren
konbekzioari buruz plazaratutako ideia berriek proposatzen dutena
komentatu, nahiz eta jakin hipotesi hutsak direla eta denborarekin
hauek ere aldatuz joango direla. Teknika geofisikoen etengabeko
hobekuntza eta aurrerapenek etorkizunean hipotesi bakoitza bere
lekuan uzteko gaitasuna izango dute.</font></font></p>
<p lang="es-ES" class="western" align="justify" >
<font face="Palatino"><font size="2" >Estreinako
ikerketa geokimikoek mantuaren barne gutxienez osaera ezberdineko bi
eremu zeudela erakutsi zuten, mantuan jatorria duten magmen artean
ezaugarri kimiko zeharo ezberdineko bi magma-talde bereiztu zirelako.
Alde batetik, ozeano-gandorretan zehar isurtzen diren magmak zeuden
(MORB; Mid-Ocean Ridge Basalt) eta bestetik ozeanoetako zenbait irla
eratzen dituztenak (OIB; Oceanic Island Basalt). Bi magma-mota hauen
arteko ezberdintasun deigarriena elementu aztarna bateraezinen (U,
Th, K) proportzioetan dago, MORB-basaltoak elementu hauetan txirotuta
dauden bitartean OIB-basaltoak ez daude horren txirotuta edo
aberastuta daude. Mantuko arrokek fusio partziala jasaten dutenean
elementu aztarna bateraezinak galtzen dituzte hauek magmarenganako
afinitatea erakusten dutelako. Hortaz, elementu hauek lurrazal
kontinentalean zein ozeanikoan pilatuta agertuko dira. Orduan,
MORB-basaltoek elementu aztarna bateraezinetan txirotutako
goi-mantuan (astenosferan), eta OIB-basaltoak elementu hauetan
txirotu gabeko behe-mantuan dute jatorria. OIB-basaltoek eratutako
ozeanoetako irlak gandor aseismikoak (Hawaii-Emperor gandorra)
deritzen sumendien lerrokamenduak dira (4.7 Ird.). Sumendi hauek
behe-mantuan jatorria duen eta geldirik dirudien bero-iturri (puntu
beroa) baten gainetik plaka litosferiokoa igarotzerakoan sortzen
dira. Beraz, zenbat eta puntu berotik urrunago egon sumendiak gero
eta zaharragoak izango dira.</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
konbekzio-korronteen jatorria nukleotik eta mantutik askatutako
beroaren lurrazalerainoko garraioan aurkitzen da. Orduan, lurrazalean
neurtutako bero-fluxuen arteko ezberdintasunak zuzenean azpitik
mantuak duen tenperaturaren araberakoak zirela iradoki zen. Beraz,
lurrazaleko bero-fluxu mapak ozeano-gandorren eta bero-fluxu handien
artean eta kratoien eta bero-fluxu txikien artean erakusten duen
erlazioa (5.1 Ird.), erabakigarria izan zen mantuko konbekzioari
buruzko estreinako ereduak eraikitzeko orduan. Ikerketa geofisikoek
behe- eta goi-mantuaren artean definitutako etengune sismikoa eredu
hauetan erabilitako beste datu garrantzitsua izan zen. 670 km-ko
sakoneran kokatutako etengunea konposizio ezberdineko bi eremu
bereizteko eta konbekzio-korronteen muga gisa erabili izan zen.</font></font></p>
<p lang="es-ES" class="western" align="justify" >
<font face="Palatino"><font size="2" ><b>5.1.1.-
Konbekzio-korrontei buruzko ereduak</b></font></font></p>
<p lang="es-ES" class="western" align="justify" >
<font face="Palatino"><font size="2" >Lehendabiziko
ereduak eraikitzeko erabili ziren datu nagusiak aurretik aipatutako
hirurak izan ziren: mantuan sortutako magma-mota ezberdinen agerpena,
lurrazalean burututako bero-fluxuaren neurketak eta 670 km-ko
sakoneran etengune sismiko garrantzitsua zegoela erakusten zuten datu
geofisikoak.</font></font></p>
<p lang="es-ES" class="western" align="justify" >
<font face="Palatino"><font size="2" >Xenolito
gisa azaleratutako edo ofiolitetako peridotitetan (beraz goi-mantuko
peridotitetan) burututako analisi geokimikoek ingurune hau elementu
aztarna bateraezinetan txirotuta dagoela erakusten zuten. Datu
hauekin plazara daitekeen eredu logikoenak goi-mantu txirotua (DMM;
depleted MORB mantle) eta txirotu bako behe-mantu primitiboa
bereizten zuen (5.2A Ird.). MORB-basaltoak goi-mantuko fusio
partzialaren eraginez eta OIB-basaltoak jatorrizko osaera mantentzen
duten behe-mantuko eremu sakonenetan errotutako bero-iturrien bidez
sortuko ziren. 670 km-ko etengune sismikoa konposizio eta mineralogia
ezberdineko bi geruza bereizteko erabiltzen da. Ezberdintasun
hauengatik subdukzio-eremuetan hondoratutako litosfera ozeanikoa ezin
izango litzateke behe-mantuan murgildu.</font></font></p>
<p lang="es-ES" class="western" align="justify" >
<font face="Palatino"><font size="2" >Eredu
honen gainbehera ikerketa geokimikoek OIB-basaltoen konposizioa oso
aldakorra zela, eta ondorioz beraien jatorria kimikoki uniformea den
mantuko geruza sakonean ez zegoela baieztatu zutenean etorri zen.
Ondoren, mantuko material mota ezberdinen hedapen eta jatorriari
buruz argitaratu ziren eredu espekulatibo ugarien artean 5.2B
irudikoa aipa daiteke. Eredu honetan konposizio ezberdineko mantuko
bi geruzak mantendu egiten dira, baina OIB-basaltoen jatorria
behe-mantua izan beharrean behe- eta goi-mantuaren arteko muga dela
esaten da. OIB-basaltoen konposizio aldaketak azaltzeko 670 km-ko
etengunean sortutako lumek behe-mantuko zein hondoratutako lurrazal
ozeanikoaren (ERC; enriched recicled crust) proportzio ezberdinak
garraiatuko zituztela iradoki zen.</font></font></p>
<p lang="es-ES" class="western" align="justify" >
<font face="Palatino"><font size="2" >Goi-mantu
txirotua eta behe-mantu primitiboa bereizten duten ereduak &ldquo;eredu
geokimikotzat&rdquo; hartzen dira eta mantuko konbekzioa erlaziorik
gabeko bi esparru ezberdinetan ematen dela iradokitzen dute. Beste
aldetik, datu geofisikoek (sismizatatea, grabimetria, simulazio
numerikoak&hellip;) 670 km-ko etenguneak mantuaren konbekzioa
mugatzen ez zuela iradokitzen zuten eta hau azaltzeko eraiki ziren
&ldquo;eredu geofisikoak&rdquo; konbekzio orokor bakarraren alde
zeuden (5.2C Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
konbekzioa 670 km-ko etengunearengatik mugatutako bi esparru
isolatuetan ematen dela proposatzen zuten ereduak arbuiatzeko, batez
ere bi datu erabili ziren. Alde batetik, petrologia experimentalak
670 km-ko etenguneak aldaketa kimiko bat adierazi beharrean
peridotiten osagai nagusia den olibinoaren egituran gertatzen den
fase aldaketa bat ezkutatzen duela erakutsi zuen. Sakonera honetan
olibinoak trinikoagoa den perovskitaren egitura oktaedrikoa lortzen
du, ondorioz arrokaren dentsitatea eta, era berean, bertatik
igarotako uhin-sismikoen abiadura handitu egiten dira (2.1.2. atala).
Honek argi erakutsi zuen goi- eta behe-mantuaren artean konposizio
ezberdintasunik ez degoela, aldiz bi eremuen arteko
dentsitate-aldaketa erabili izan zen konbekzioa bi esparru
isolatuetan ematen dela baieztatzeko. Azken ideai hau alboratzeko
erabilitako datuak tomografia sismikoren irudiak dira. Hauetan oso
nabaria da subdukzio-eremuetan hondoratutako litosfera ozeanikoak 670
km-ko etengunea zeharkatzen duela behe-mantuan murgilduz (5.3 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
konbekzio-korrontei buruz plazaratutako azken ereduek datu
geokimikoek esaten dutena, hau da, mantuaren barne kimikoki
ezberdinak izan behar diren gordailuak agertu behar direla, eta datu
geofisikoek erakutsi dutena, hau da, mantuko konbekzioa orokorra izan
behar dela, uztartzen ahalegintzen dira. Holako eredu batek, mantuan
peridotita normalak baino 10 eta 100 aldiz biskositate handiagoko
burbuilak flotatzen daudela iradoki zuen (5.2D Ird.). Biskositate
ezberdintasunak mila milioi urtetan zehar biskositate ezberdineko
mantuen arteko harremana eragotziko luke. Era honetan, gaur egun
mantuaren %35 eta %65 arteko bolumena material primitiboa barneratzen
duten burbulia hauek osatuko lukete. Burbuilek ez lukete inolako
eraginik ozeano-gandorretako basaltoen osaeran, baina erruz aldatuko
lukete ozeanoetako irlen magmatismoaren izaera (5.2D Ird.). Baina
eredu honen bideragarritasuna kolokan jartzen duen datu argi bat
dago. Biskositate ezberdintasunek dentsitate ezberdintasunak
dakartzate, eta hauek mantuaren barne geruza jarraitu bat eratuko
lukeen goranzko edo beheranzko mugimendua.</font></font></p>
<p lang="es-ES" align="justify" >
<font face="Palatino"><font size="2" >Mantuko
konbekzio-korronteen eredu berrienek matua geruzatuta dagoela
iradokitzen dute, baina 670 km-ko etengunearen azpitik (5.4 Ird.).
Mantuaren eremu sakonetan konposizio ezberdineko esparru bat dagoela
baieztatzeko erabiltzen diren datu adierazgarrienak ondorengoak dira.</font></font></p>
<ul>
	<li><p lang="es-ES" class="western" align="justify" >
	<font face="Palatino"><font size="2" >Nukleoaren
	gainetik kokatutako D&rsquo;&rsquo; geruzaren ezaugarri geofisikoak.
	200-300 km-ko lodiera duen eremu ez-jarraitu honetan ezberdintasun
	kimikoen bidez azal daitezkeen aldaketa sismiko nabarmenak neurtu
	dira.</font></font></p>
	<li><p lang="es-ES" class="western" align="justify" >
	<font face="Palatino"><font size="2" >Afrika
	eta ozeano Barearen azpitik definitu diren abiadura-sismiko baxuko
	lurralde zabalak aldaketa kimikoren baten ondorioa izan daitezke.</font></font></p>
	<li><p lang="es-ES" class="western" align="justify" >
	<font face="Palatino"><font size="2" >Tomografia
	sismikoa erabiliz lortutako hainbat irudietan hondoratutako
	litosfera ozeanikoa nukleo eta mantuaren arteko mugatik 1200 km-ra
	gelditzen dela ikusten da, aldiz beste zenbait irudietan hondorapena
	askoz sakonagoa da, nukleo eta mantuaren arteko mugaraino.</font></font></p>
</ul>
<p lang="es-ES" class="western" align="justify" >
<font face="Palatino"><font size="2" >Gaur
egun, mantu primitiboa egon badagoela onartzen da, baina zalantza
ugari daude sakonean duen kokapena eta geometria ziurtatzeko orduan.
Eredu batek hondoratutako litosfera ozeanikoak mantu primitiboa
zeharkatu eta nukleo eta mantuaren arteko mugan geruza jarraitua
osatuz (ERC) pilatuko zela iradokitzen du. Mantuko lumak bertan
errotu eta, batez ere, bertatik lortuko lukete azalean erakusten
duten aldakortasun kimikoa (5.4A Ird.). Beste eredu batean, mantu
primitiboa Afrika eta ozeano Barearen azpitik pilatuta dago bolumen
handiko bi ponpen geometriarekin (5.4B Ird.). Pilaketa-eremu hauetan
tenperaturak normalak baino altuagoak dira eta honek eragingo luke
lumak ponpen gailurretatik abiatzea. Azken eredu batean hondoratutako
litosfera ozeanikoak ezin izango luke mantu primitiboak eratutako
geruza zeharkatu eta honen gainetik pilatuko litzateke. Subdukzioak
aldiz geruza ondulatzeko gaitasuna izango luke, ondulazioaren eremu
goratuak Afrika eta ozeanoa Barearen azpitik kokatuko zirelarik.</font></font></p>
<p lang="es-ES" class="western" align="justify" >
<font face="Palatino"><font size="2" >Eredu
hauek oraindino ez dira datu geokimiko eta geofisiko guztiak era
bateratuan azaltzeko gai, baina badirudi gaur eguneko mantuaren
konbekzioak azkeneko hiru eredu hauetako baten antza izango lukeela.</font></font></p>
<p lang="es-ES" class="western" align="justify" >
<font face="Palatino"><font size="2" ><b>5.1.2.-
Mantuko luma gorakorrak</b></font></font></p>
<p lang="es-ES" class="western" align="justify" >
<font face="Palatino"><font size="2" >Plaka
tektonikaren teoria plazaratu bezain laster, J.T. Wilsonek (1963)
iradoki zuen Hawaiiko sumendi-lerrokamendua (5.5 Ird.) Barea plaka
iparmendebalderanzko bidaian geldirik dagoen puntu-bero (hotspot)
baten gainetik igarotzean sor zitekeela. Urte gutxiren bueltan, J.
Morganek (1971) azalean somatzen den puntu-beroaren jatorria nukleo
eta mantuaren arteko mugatik material beroa garraiatzen duen mantuko
luma (mantle plume) gorakorra zela proposatu zuen. Beraz, egitura
hauek ez dute inolako loturarik plaken arteko mugekin, eta denboran
zehar egonkorrak direla dirudi plakak bere gain igarotzerakoan
sumendi-lerrokamendu zuzena garatzen dutelako. Gaur egun,
ikertzaileak ez datoz bat lurrazalean definitutako puntu-beroen
kopuruari buruz eta, oro har, 40 eta 100 bitarteko zenbakiak
erabiltzen dira (5.6 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >Puntu-beroetan
ematen diren prozesu bolkanikoak geografikoki oso mugatuta daude.
Adibidez, Hawaiiko sumendi-lerrokamenduan aktiboak diren bakarrak
Hawaiiko irlan bertan daudenak dira. Aldiz, plaken arteko mugekin
harremanetan dauden lerrokamendu bolkanikoak (subdukzio-eremuetan,
ozeano-gandorretan edo riftetan) luzera osoan zehar aktiboak diren
sumendiez eratuta daude. Honek argi adierazten du lehenengo kasuan
fusioa eragiten duen material gorakorrak zutabe baten geometria, eta
bigarrenean aldiz, xafla baten geometria izan behar duela. Baina
plaken arteko mugekin bat ez etortzeak ez du esan nahi puntu beroen
kokapena zorizkoa denik. Salbuespenak salbuespen, puntu-bero gehienak
Afrika eta ozeano Barearen inguruan daude pilatuta (5.6 Ird.),
geoidearen* anomalia positiboak eta mantu sakonean abiadura-sismiko
txikiak neurtzen diren ingurunetan. Gainera, puntu beroetan
azaleratutako arroka bolkanikoen ezaugarri geokimikoak ez dute
parekorik. Halabeharrez fusioa jasaten duten materialak beste inguru
geodinamikoetan aurkitzen ez direnak izan behar dute, behe-mantuko
arrokak.</font></font></p>
<p lang="es-ES" class="western" align="justify" >
<font face="Palatino"><font size="2" >5.1.2.1.-
Nolakoak dira mantuko lumak?</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
lumak sorrera-eremuarekin etengabe harremanetan dagoen zutabearekin
eta bertatik garraiatzen den material beroaz hornitutako gaineko buru
handiarekin osatuta daude, oro har, txanpinoi baten geometria duela
esan ohi da (5.7 Ird.). Mantuko-lumak, uste den bezala, mukleo eta
mantuaren arteko mugan sortzen badira, 1000 km diametroko burua
garatuko dute. Litosferara heltzean burua talotu egiten da, tamaina
bikoiztuz eta luzatuz gaineko plakaren mugimendu-norabidean (5.8
Ird.). Esan beharra dago askoz tamaina txikiagoko lumak ere definitu
direla eta honen arabera, zenbait luma 670 km-ko etengune sismikoan
sor daitezkela iradoki izan da. Lumaren buruan geometria espirala
erakusten du. Material beroa etengabe heltzen ari da azpiko
zutabetik, baina buruan erradialki zabaltzen da, hoztuz eta era
berean inguruko materialak berotuz. Era honetan, buruan behe-mantutik
datozen materialak eta goragoko materialak elkartu egiten dira, baina
nahastu gabe.</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
lumen jatorriari buruzko eredu hedatuenak, hauek nukleo eta mantuaren
arteko tenperatura handiagoko eremuetan sortzen direla iradokitzen
dute. Eremu hauek uhin-sismikoen abiadurak aztertuz definitu dira eta
oso abiadura baxuko eremuak (ultra-low velocity zones; ULVZ) deritze.
Abiaduraren murrizpena aztertuz bertako tenperatura normala baino
1000&deg;C handiagoa izan daitekela kalkulatu da. Zutabeak beraz, oso
abiadura baxuko eremuetan errotuta daude eta behe-mantuan zeharreko
goranzko bidean inguruko materialak baino 500&deg;C beroago daude.
Aldiz, zutabearen buruak goi-mantura heltzean duen bataz besteko
tenperatura inguruko peridotitak baino 150-250&deg;C handiagoa da.</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
lumen tenperatura altuak materialen biskositatea handiagoa izatea
eragiten du, 30 aldiz likitsuagoak izan daitezke. Biskositate
ezberdintasun honi esker, lumako materialak gorantz egin dezakete
mantuko materialekin nahastu gabe eta mantuko konbekzio-orokorraren
eragin nabarmenik pairatu gabe. Badirudi mantuko konbekzioak, haizeak
pinu luze bati bezala, luma apur bat okertzeko gaitasuna baino ez
duela. Beraz, mantuaren barne konbekzio-orokorra ez den beste
garrraiobide independientea dago. Egin diren neurketen arabera luma
gorakorrek garraiatzen duten bero-fluxua lurrazaletik ihes egiten
duen beroaren %10 ingurukoa da, nukleoak mantuarekiko askatzen duen
bero-proportzioa bera. Horrela izanik, mantuko lumek nukleotik
askatutako beroa eta mantuko konbekzioak mantuan bertan askatutako
garraiatzen dutela esan ohi da.</font></font></p>
<p lang="es-ES" class="western" align="justify" >
<font face="Palatino"><font size="2" >5.1.2.2.-
Mantuko lumen eragina lurrazalean</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
lumak litosfera ukitzen dutenean, zeharkatu ezinik, azpitik hedatzen
dira eta honen konkordura eragiten dute, domo geometria bat garatuz
(5.7, 5.8 Irdk). Gaur egun, mantuko lumetatik at ez da egitura hauek
sortaraz dezakeen prozesu geologikorik ezagutzen. Nukleo eta
mantuaren arteko mugan errotutako lumak 2000-2500 km-ko diametroan
zehar 1-2 km bitarteko gorakada eragin dezake.</font></font></p>
<p lang="es-ES" class="western" align="justify" >
<font face="Palatino"><font size="2" >Basalto-plataformen
(x.x atala) sorrera azaltzeko gaur egun dagoen eredu onartuenak
mantuko lumak erabiltzen ditu. Horretareko zenbait basalto-plataforma
eta puntu-bero aktiboen artean luzatzen diren sumendi-lerrokamenduak
erabiltzen dira (5.9 Ird.). Ereduaren arabera mantuko lumaren burua
litosferara heltzean bat-batean sortutako prozesu bolkanikoak
eragingo zuten basalto-plataformen sorrera. Ondoren, plakaren
mugimenduak basalto-plataforma bero-iturritik urrunduko du, eta
zutabeak sumendien lerrokamendua garatuko du (5.10 Ird.). Mota
honetako prozesuekin lotzen dira ere dike-sare erradial erraldoiak
(giant radiating dyke swarms).</font></font></p>
<p lang="es-ES" class="western" align="justify" >
<font face="Palatino"><font size="2" >Era
berean, mantuko lumek zeresan handia izan dezakete kontinentetako
riften eraketa-prozesuetan eta ondorioz kontinenten apurketan ere.
Rifta plaken barneko domo egitura batekin edota hiru riftek osatutako
puntu hirukoitz batekin harremanetan egonez gero mantuko lumaren
baten eraginpean garatu da, eta rift aktibo gisa sailkatuko da.
Baina, mantuko lumen eta riften arteko loturak hurrengo gaian
aztertuko dira.</font></font></p>
<p lang="es-ES" class="western" align="justify" >
<font face="Palatino"><font size="2" >Aipatutako
prozesuak nahiko zehaztuta daude gaur egun, baina badirudi mantuko
lumak beste zenbait esparrutan izan dezaketen eragina ere
garrantzitsua izan daitekela. Basalto-plataformak mantuko lumek
eragindako fusio-kopuru izugarriaen ondorio dira eta bat-bateko
prozesu magmatiko hauek ingurugiroan izan dezaketen eragina , nahiz
eta orain arte ez oso ondo ezagutu, izugarria izan daiteke: itsasoko
uraren konposizioa aldatzeko, anoxia garaiak eragiteko edo
itsas-mailaren gorakadak sortzeko gaitasuna izan dezakete. Era
berean, oso harreman estua dago basalto-plataformen sorrera eta
suntsipen orokorreko zenbait urratsekin (5.11 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >5.1.2.3.-
Mantuko konbekzioaren lumen eredua</font></font></p>
<p lang="es-ES" class="western" align="justify" >
<font face="Palatino"><font size="2" >Mantuko
lumak eta beraiek gidatutako fluxua mantuaren konbekzioa ulertzeko
beste era bat da. Eredu honetan konbekzio gorakorra nukleo eta
behe-mantuaren artean kokatutako geruza-muga termiko beroak gidatuko
luke eta litosferak adierazten duen geruza-muga termiko hotza
konbekzio beherakorraren erantzule izango litzateke. Izan ziren
plaken mugimendua konbekzio-eredu honengatik gobernatuta dagoela
iradoki zutenak, baina lumek garraiatutako bero-fluxu kopuru eskasa
nahikoa da eredua arbuiatzeko. Gaur egun, mantuaren barne harreman
esturik erakusten ez duten bi konbekzio-eredu daudela onartzen da.
Mantuko lumak litosferara hel daitezke plaken eskalako konbekzioan
inolako aldaketarik sortu gabe. Lumak, batez ere, Lurreko geoidearen
anomalia positibo orokorrak eta behe-mantuko abiadura-sismiko baxuko
eremu zabalak aurkitzen diren lurraldetan pilatuta daude. Hortaz,
behe-manturaino hondoratutako litosfera ezpaletatik urrun sortzen
direla dirudi.</font></font></p>
<p lang="es-ES" class="western" align="justify" >
<font face="Palatino"><font size="2" >Datu
geologikoek erakusten dute mantuko lumek gidatutako tektonikak ezin
duela mantuko konbekzio orokorra eta plaka tektonikaren eredua
ordezkatu. Lumen zeregina nukleoaren bero-fluxua mantura garraiatzea
da. Lumek lurrazalean eragindako bero-fluxua edo edozein egitura
tektoniko zeharkakoa baino ez da izango, eta litosferako indar
nagusien aldeko edo aurkako eragina izan dezake.</font></font></p>
<p lang="es-ES" class="western" align="justify" >
<font face="Palatino"><font size="2" ><b>5.2.-
PLAKEN MUGIMENDUAK PLAKETAN BERTAN DU JATORRIA</b></font></font></p>
<p lang="es-ES" class="western" align="justify" >
<font face="Palatino"><font size="2" >Nahiz
eta mantuko konbekzioaren eredua interesgarria izan eta plaken
zinematikoa gidatzen duten indarrei buruz azalpen koerentea eman,
ezin da egokitzat hartu plaka litosferikoetan eragina izan dezaketen
indar guztiak ez dituelako kontutan hartzen. Plaken arteko mugetan
jatorria duten indarrak aspalditik dira ezagunak, baina indar hauek
plaken mugimenduan duten benetako eragina ez da orain dela gutxi arte
finkatu. </font></font><font face="Palatino"><font size="2" ><b>Indar
balantzeatuen ereduak</b></font></font><font face="Palatino"><font size="2" >
plakaren gain eragina duten indar guztiak kontutan hartuz eraikitzen
dira. Plaken abiadurak eta plaken gain eragina duten indar guztiak
aintzakotzat hartuz, eredu hauen aburuz plaken arteko mugetan
garatutako indarrak dira plaken zinematika gobernatzen dutenak.
Ondoren, plaken mugimenduan eragina izan dezaketen indar guztiak,
beraz indar balntzeatuen ereduak eraikitzeko kontutan hartu behar
direnak, deskribatzen dira (5.12 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" ><b>Gandorretako
bultzakada-indarrak</b></font></font><font face="Palatino"><font size="2" >
(ridge-push) Orokorrean, ozeano-gandorren inguruko
tenperatura-aldaketa horizontalen ondorio dira, eta litosfera
ozeanikoak adinarekin jasaten duen hozketa eta loditzearen
prozesuekin erlazionatuta daude. Hau da, ozeano-gandorretako gorakada
isostatikoak eragindako hondo ozeanikoaren malda topografikoan du
jatorria. Konpentsazio-isostatikoaren mailatik gora dagoen mantuko
edozein sakoneran, ozeano-gandorretik hurbil dagoen 1 puntuaren
azpitik kokatutako P1 puntuaren presioa, gandorretik urrun dagoen 2
puntuaren azpitik kokatuako P2 puntuaren presioa baino handiagoa
izango da, gaineko ur eta masa zutabearen pisua handiagoa delako
(5.13 Ird). Sortutako presio-gradiente horizontalak plaka
litosferiokoak ozeano-gandorretatik urruntzeko duten joera
baldintzatzen du. Beraz, indar hau gandorretako alpeen
malda-portzentaiaren menpe egongo da. Plakak zuzenean indar honen
bidez soilik bultzatuta egongo balira, akordeioiak bezela tolestuko
lirateke. Baina, lurrazal ozeanikoa tolestuta egon beharrean, jakin
badakigu gandorrekiko paraleloak diren hausturaz josita dagoela.</font></font></p>
<p lang="es-ES" class="western" align="justify" >
<font face="Palatino"><font size="2" >	</font></font><font face="Palatino"><font size="2" ><b>Ezpalen
tirakada-indarrak </b></font></font><font face="Palatino"><font size="2" >(slab-pull)
dira litosfera ozeanikoa estentsioaren eraginpean kokatzen dutenak.
Behin subdukzio-prozesua hasten denean, inguruko mantua baino hotzago
eta astuanagoa den litosfera ozeanikoak hondoratzeko joera
bereganatzen du, eta azalean gelditzen den plaka osoa berarekin
mugiarazten du. Indarraren magnitudea batez ere subdukzitutako
litosferaren eta mantuaren arteko dentsitate ezberdinatasunaren eta
jadanik subdukzioa jasan duen litosfera ozeanikoaren luzeraren menpe
dago. Beraz, litosfera ozeanikoa gero eta zaharragoa izan, dentsoagoa
eta lodiagoa izango denez, ezpalen tirakada handiagoa izango da.
Indar honen garrantzia azpimarratzen duten zenbait datu daude. Alde
batetik, hondoratutako litosfera ezpaletan 200-300 km arteko
sakoneretan ematen diren lurrikaretako foku-mekanismoa aztertuz,
hauek subdukzioaren noranzkoarekiko paraleloak diren indarren
eraginez sortzen direla froga daiteke. Bestetik, abiadura handiena
erakusten duten plakak soilik (Barea plaka) edo nagusiki (Australiako
plaka) litosfera ozeanikoz eratuta daudenak izatea, hau da,
subdukzio-eremu gehien dituztenak, argi erakusten du indar honen
garrantzia (5.14 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >	</font></font><font face="Palatino"><font size="2" ><b>Ezpalen
aurkako tirakada-indarra </b></font></font><font face="Palatino"><font size="2" >(slab-drag).</font></font><font face="Palatino"><font size="2" ><b>
</b></font></font><font face="Palatino"><font size="2" >Orokorrean,
beroagoa eta harikorragoa den mantuak subdukzioa ez gertatzeko
sortzen duen erresistentzia gisa definitzen da. Indarra sakonerarekin
gero eta handiagoa da, mantuaren biskositatea gero eta handiagoa
delako. Subdukzio-eremuetako lurrikara sakonenen (600-700 km)
foku-mekanismoak aztertuz, konpresio indarren bitartez sortuak direla
ikus daiteke, litosfera ozeanikoak bertan murgiltzeko duen
zailtasunaren seinale. Indarraren magnitudea beraz mantuko
biskositatearen eta hondoratutako plakaren abiaduraren menpe dago.</font></font></p>
<p lang="es-ES" class="western" align="justify" >
<font face="Palatino"><font size="2" ><b>	Fosako
sukzio-indarrak </b></font></font><font face="Palatino"><font size="2" >(trench-suction).
Subdukzio-eremuetako plaka zamalkatzailean dute eragina, fosaranzko
tirakada bat sortuz. Indar honen eragina nabarmena da ozeano Barean.
Bertan, fosa guztietako plaka zamalkatzaileak arro ozeanikorantz
mugitzen dira, ozeanoaren tamaina denborarekin murriztuz doalarik.
Indarrak plaka zamalkatzailearen mantuan eratutako eskala txikiko
konbekzioaren ondorio dira. Fosako sukzio-indarrak hondoratutako
ezpalaren mugimenduak gaineko mantuan sor dezakeen izkina-fluxuaren
ondorioa izan daitezke (5.15 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" ><i>	</i></font></font><font face="Palatino"><font size="2" ><b>Plaken
ukipen-erresistentzia </b></font></font><font face="Palatino"><font size="2" >(subduction-resistance).
Subdukzio-eremuetako plaka zamalkatzailearen eta hondoratzen den
litosfera ozeanikoaren arteko ukipenean sortzen den zizaila-indarra
da. Indar hauek subdukzio-eremuetan gertatzen diren azaleko lurrikara
ugarien eragile dira.</font></font></p>
<p lang="es-ES" class="western" align="justify" >
<font face="Palatino"><font size="2" >	</font></font><font face="Palatino"><font size="2" ><b>Mugimendu
transormakorrekiko erresistentzia </b></font></font><font face="Palatino"><font size="2" >(transform-resistance).
Faila transformakorretan zehar norabide mugimenduarekiko sortzen den
erresistentzia da. Faila hauetan behatutako mugimendu sismikoek
failan zehar mugimendua eragozten duten indarrak daudela erakusten
dute. Sakonera handiagoetan erresistentzia zizaila-harikorraren
ondorioa izango da.</font></font></p>
<p lang="es-ES" class="western" align="justify" >
<font face="Palatino"><font size="2" ><b>	Oinaldeko
zizaila-trakzioa</b></font></font><font face="Palatino"><font size="2" >
(mantle-drag). Mantuko konbekzio-korronteek litosferarekiko duten
mugimendu erlatiboaren ondorioz, litosferaren oinaldean sortutako
zizaila-indartzat jotzen da. Badirudi indar hauek plaken zinematikan
eragin handirik ez dutela, plaken abiadura eta plaken tamainaren
artean harreman zuzenik ez dagoelako. Ikertzaile gehienen ustez,
oinaldeko zizaila-trakzioa plaka osoaren gainean eragina duen, eta
mantuak litosferarekiko duen mugimenduaren arabera, plakaren
mugimendu orokorraren alde edo kontra egin dezakeen indar pasiboa da.
Indarraren magnitudea astenosferako biskositatearen eta plakak
astenosferaren azpiko mantuarekiko duen abiaduraren menpe dago.</font></font></p>
<p lang="es-ES" class="western" align="justify" >
<font face="Palatino"><font size="2" >	Plaken
mugimendua, beraz, indar hauen guztien arteko elkarrekintzaren
ondorioa izan behar du; hala ere, bakoitzaren garrantzi erlatiboa
zehazteko orduan ikertzaileak ez dira ados jartzen. Gainera, plaken
arteko mugimendu bera azaltzeko indar-konbinazio ezberdinak erabil
daitezke.</font></font></p>
<p lang="es-ES" class="western" align="justify" >
<font face="Palatino"><font size="2" >	Indar
balantzeatuen eredu gehienek gandorretako bultzakada- eta ezpalen
tirakada-indarrak plaken mugimendua gobernatzeko gai direla erakusten
dute, eta bi hauen artean bigarrenak askoz ere eragin handiagoa du.
Oinaldeko zizaila-trakzioa da arazo gehien planteiatzen duena. Indar
balantzeatuen ereduetan eragin eskasa ematen zaion bitartean, mantuko
konbekzioa plaken zinematikaren erantzule nagusia dela esaten
dutenetan indar nagusi gisa hartzen da. Beste indarrak, fosako
sukzio-indarrak bezala, eremu konkretuetan eragin handikoak izan
daitezke, baina inoiz era orokor batean.</font></font></p>
<p lang="es-ES" class="western" align="justify" >
<font face="Palatino"><font size="2" >	Beraz,
nahiz eta nukleo eta mantuaren hozketaren eraginez sortutako
konbekzio-korronteak plakak mugimenduan jartzeko giltza badira ere,
plaketan bertan sorutako indarrak dira azken batean mugimenduaren
abiadura eta norabidea gobernatuko dutenak. Apurka apurka Lurraren
barne gertatzen ari diren prozesuak ulertzen ari gara, baina
oraindino sekretu handiak gordetzen ditu, eta baliteke etorkizunean
plazaratuko diren ereduak zerikusirik ez izatea gaur egun onarten
direnekin.</font></font></p>
<p lang="es-ES" class="western" align="justify" >
<font face="Palatino"><font size="2" ><b>5.3.-
GAUR EGUNEKO MANTUAREN KONBEKZIOARI BURUZKO EREDU BAT</b></font></font></p>
<p lang="es-ES" class="western" align="justify" >
<font face="Palatino"><font size="2" >Plaka
tektonikaren teoriak Lurraren azaleko 100-200 km-tan gertatzen diren
prozesu geologiko gehienentzako azalpena du. Beraz, Lurreko
diametroaren portzio txiki bat baino ez du betetzen. 1980-ko
hamarkadatik aurrera tomografia sismikoaren teknikek izan duten
aurrerapen izugarriei esker, gaur egun Lurraren barneko ikuspegi
berriaz gozatzeko aukera dugu, eta ikuspegi berriak planeta osoko
dinamikari buruzko ereduak plazaratzea ekarri du.</font></font></p>
<p lang="es-ES" class="western" align="justify" >
<font face="Palatino"><font size="2" >Mantu
osoko eredu tomografikoek abiadura baxuko bi esparru oso zabalak,
bata ozeano Barearen hegoladearen azpitik eta bestea Afrika
kontinentearen azpitik, eta normalak baino abiadura handiagoko beste
bi esparru, bata Asia kontinentearen azpitik eta bestea Amerika
kontinentearen azpitik, erakusten dituzte (5.16 Ird.). Lurreko
geoidearen anomaliak erakusten dituen maparekin erkatuz (5.17 Ird.)
berehala ikus daiteke abiadura baxuko esparruak geoidearen anomalia
positiboekin eta abiadura altuko esparruak geoidearen anomalia
negatiboekin datozela bat. Geoidearen anomalia positiboak Afrika eta
ozeano Barearen erdiko aldean pilatzen diren bitartean, anomalia
negatiboak Asia, Iparramerika, Hegoamerika, Australia eta Antartidan
neurtzen dira.</font></font></p>
<p lang="es-ES" class="western" align="justify" >
<font face="Palatino"><font size="2" >Behe-mantuko
abiadura-sismiko baxuko eremuen gain eta geoidearen anomalia
positiboekin bat datozen Afrika kontinentea eta ozeano Barearen
erdiko eta hegoaldeko lurraldeak, berez izan beharko luketena baino
topografia garaiagoa dute (1000 m-tik gorakoa), eta aurretik aipatu
bezala, lurralde honetan pilatzen dira puntu-bero gehienak Datu hauek
lurralde hauen azpitik mantuko konbekzio-korronte gorakorrak egon
daitezkela iradokitzen dute. Beste aldetik, behe-mantuko
abiadura-sismiko handiko eremuak eta geoidearen anomalia negatiboak
dituzten lurraldeak bat datoz azkeneko 300 Mu-tan subdukzitutako
litosfera ezpalak pilatu dituzten eremuekin. Beraz, datu hauek
lurralde hauen azpitik mantuko konbekzio-korronte beherakorrak egon
daitezkela iradokitzen dute.</font></font></p>
<p lang="es-ES" class="western" align="justify" >
<font face="Palatino"><font size="2" >Orain,
mantuko konbekzio-eredu orokor bat  garatzeko, aurrekoekin batera
erabili izan diren beste zenbait datu geologiko eta geofisiko
aipatuko dira. Erabiliko diren datuan Afrikakoak dira, baina beste
edozein lurraldekoak ere erabil zitezkeen. Afrika plakaren muga
gehienak ozeano-gandor aktiboak dira (5.18 Ird.). Horrela izanik,
plakaren mugimendua gandorretako-bultzakada indarrengatik egon
beharko litzateke gobernatuta, eta Afrika konpresioaren eraginpean
(5.19A Ird.). Baina gutxienez Mesozoikoa geroztik, Afrikako prozesu
geologiko nagusienak (Eki-Afrikako rifta, bulkanismoa...)
estentsioaren ondorio zuzena izan dira. Afrikako lurrikaren
foku-mekanismoak aztertuz estentsioa nagusi izateaz gain,
estentsio-norabideak egitura erradiala erakusten dutela ondoriozta
daiteke (5.20 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >Kontraesana
konpontzeko Afrika kontinentean gandorretako-bultzakadaren eragina
baino eragin handiagoa duen beste indarren bat dagoela iradoki da.
Indarra Afrikaren azpiko konbekzio-korronte gorakorrek sortutako
oinaldeko zizaila-trakzioa izan daiteke. Beraz, eredu honek Afrikaren
azpiko konbekzio-korronte gorakor indartsua litosferara heldu bezain
laster erradialki hedatzen dela eta Afrikan gertatzen diren azaleko
prozesu geologiko guztiak gobernatzen dituen indar nagusia sortzen
duela proposatzen du (5.19B Ird.). Planeta osoaren eskalan eta
tomografia sismikoaren irudiek erakutsitakoaren arabera, maila
handiko bi konbekzio-korronte gorakor, bata ozeano Barearen
hegoaldearen eta bestea Afrikaren azpitik, daudela dirudi.
Litosferaren azpitik erradialki hedatzean korronteak elkar jotzen
dutenean hondoratu egiten dira, era honetan konbekzio-korronte
beherakorrak subdukzio-eremuekin bat datoz (5.21 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >Hipotesi
honek orain arte testu-liburu eta berrikustapen-artikuluetan agertzen
diren konbekzio-eredu tradizionalekin ezberdintasun nabarmena dauka.
Eredu tradizionaletan ozeano-gandorren azpiko konbekzio-korronteak
gorakorrak eta dibergenteak dira (5.19A), eta beraz gandorretako
ardatzaren bi aldeak aurkako norantzako mugimendua dute (5.22A Ird.).
Eredu honetan berriz, ozeano-gandorren azpiko goi-mantuko fluxua
norabide bakarrekoa eta horizontala litzateke (5.22b Ird.), hau da,
ozeano-gandorrak litosferako ahultasun-eremu eta egitura pasibo
modura jokatzen dute. Lurrazal ozeanikoaren hazkuntza, gandorraren
alde bietan dauden abiadura-ezberdintasunengatik sortutako hutsunea
astenosferako  mugimendu gorakor pasiboaren bitartez materialez
betetzean gertatu bide zen eta lurrazal ozeanikoaren hazkuntza
simetrikoa mantendu bide zatekeen.</font></font></p>
<p lang="es-ES" class="western" align="justify" >
<font face="Palatino"><font size="2" >Lurraren
dinamika orokorrari buruzko gaur eguneko eredu gehienak ondoren
deskribatuko denaren oso antzekoak dira, baina esan beharra dago
ikertzaile guztiak asetzen dituen eredurik oraindino ez dela sortu.
Eredua 5.23 irudian islatu da.</font></font></p>
<p lang="es-ES" class="western" align="justify" >
<font face="Palatino"><font size="2" >Ozeano
gandorretan eratutako litosfera ozeanikoak fosetan jasaten du
subduzkioa eta mantuan barneratzen da. Denborarekin nukleo eta
mantuaren arteko mugara iritsiko da bertako baldintza termiko ea
kimikoetan aldaketak sortuz. Baliteke mantuko 200-300 km sakonenetan
(D'' geruza) neurtu diren abiadura-sismikoen aldaketa garrantzitsuak
honen ondorio zuzena izatea. Nukleo eta mantuaren arteko mugako
litosfera ozeanikozko pilaketak bat datoz normalak baino handiagoak
diren abiadura-sismikoekin. Pilatutako litosfera zati hauek ingurunea
hoztu egiten dute eta orduan nukleo eta mantuaren arteko
bero-garraioa handitu egiten da litosfera ozeanikoen zatirik ez
dituzten ingurunetan. Ingurune hauetako tenperaturaren gehikuntzak
behe-mantuko (segurazko mantu primitiboa) fusio partziala eragin
dezake, lurralde hauek oso abiadura-sismiko txikiko lurraldekin bat
datozelarik. Egin diren neurketen arabera oso abiadura-sismiko
txikiko lurralde hauek, gutxi gora behera nukleo eta mantuaren arteko
mugaren %44 betetzen dute eta bertako fusio-partziala %5 eta %30
artekoa izan daiteke. Oso abiadura-sismiko txikiko eremuen eta
azaleko puntu beroen artean harreman geografiko estua dago,
mantuko-lumak nukleo eta mantuaren arteko mugan sortzen direla
iradokiz. Beraz, Afrika eta ozeano Bareko hegoaldearen azpiko
behe-mantuan tomografia-sismikoaren bitartez lortutako oso
abiadura-sismiko txikiko eremuak 5.4A, B eta C irudietako mantu
primitibo goratuekin bat etor daitezke. Bertatik sor zitezkeen
azalean puntu beroak garatzen dituzten eta konbekzio-korronte
beherakorren osagarriak diren konbekzio-korronte gorakorrak.</font></font></p>
<p lang="es-ES" class="western" align="justify" >
<font face="Palatino"><font size="2" >Plaken
mugimendua holako ereduren batengatik azalduz gero ere, ez da argi
gelditzen zein den mugimendua eragiten duen funtsezko indarrra.
Litosfera ozeanikoaren subduzkioa da prozesu guztiaren sortzailea?,
edo mantuko konbekzio-korronte gorakorrak dira subdukzioa hasteko
behar diren indarren eragileak?</font></font></p>
<p lang="es-ES" class="western" align="justify" >
<font face="Palatino"><font size="2" ><b>5.4.-
KONBEKZIO-EREDUEN ALDAKETAK HISTORIA GEOLOGIKOAN</b></font></font></p>
<p lang="es-ES" class="western" align="justify" >
<font face="Palatino"><font size="2" >Gaur
eguneko Lurraren dinamika orokorrari buruzko ereduetan iluntasunak
ugari badira, Lurraren dinamikak historia geologikoan zehar izan
dituen aldeketen ereduetan beltza da nagusi. Gaur eguneko ereduetan
oinarrizkoak diren datu geofisikoak erabiltzea ezinezkoa denez,
geologoen tresna bakarrak hipotesi berriak plazaratzeko azaleko datu
geologikoak eta irudimena zabala dira. Datuen faltan oso zaila da
proposatutako ereduek oinarri zientifiko sendoa izatea, hala ere
azkeneko urteetan ikertzaileen artean hedapen zabala izan duen eredu
bat zabaldu da: supergertakizunaren zikloa.</font></font></p>
<p lang="es-ES" class="western" align="justify" >
<font face="Palatino"><font size="2" >Jarraian
eredua eraikitzeko erabilitako oinarrizko datuak deskribatuko dira:</font></font></p>
<p lang="es-ES" class="western" align="justify" >
<font face="Palatino"><font size="2" >1.-
Mundu guztiko lurrazal kontinentalean burututako datazioek lurrazal
kontinentala, batez ere, hiru urrats nagusietan (2.700, 1.900 eta
1.200 Mu) eta agian maila txikiagoko beste bi urratsetan (350 eta 120
Mu) sortu dela erakusten dute (5.24 Ird.).</font></font></p>
<p lang="es-ES" class="western" align="justify" >
<font face="Palatino"><font size="2" >2.-
Lurra sortu zenetik mantuaren tenperatura etengabe jeisten egon da
Th, U eta K isotopoen desintegrazioaren eraginez. Honen ondorioz 670
km-ko etengune sismikoa ahulduz joan da eta hondoratutako litosfera
ozeanikoaren zatiak gero eta erreztasun handiagorekin zeharkatu ahal
izan dute.</font></font></p>
<p lang="es-ES" class="western" align="justify" >
<font face="Palatino"><font size="2" >3.-
Mantuko konbekzio orokorrak aldaketa nabarmena jasan zuen orain dela
1.000 Mu gutxi gora behera. Aurretik konbekzioa batez ere bi geruza
isolatuetan gertatuko litzateke eta ondoren mantu osoan eragina
izango lukeen kobekzio orokorra izango litzateke nagusi.</font></font></p>
<p lang="es-ES" class="western" align="justify" >
<font face="Palatino"><font size="2" >4.-
Superkontinenteak (lurrazal kontinentalaren gehiengoa masa bakar
batean pilatuta dagoenean) geoidearen anomalia negatiboak erakusten
dituzten eremuetan eratzen dira eta geoidearen anomalia positibo
handiak erakusten dituzten eremuen gain apurtu eta zattitu egiten
dira.</font></font></p>
<p lang="es-ES" class="western" align="justify" >
<font face="Palatino"><font size="2" >Ereduan
hiru urrats bereizten dira (5.24 ird.): I urratsean (&gt; 3.000 Mu)
ez da supergertakizunaen ziklorik definitzen eta sortzen den lurrazal
kontinentala berehala birziklatzen da goi-mantuan; II urratsen
(3.000-1.000 Mu) supergertakizunaren 3 ziklo nagusiak bereizten dira
(5.25 Ird.) eta hauetan garatzen da lurrazal kontinentalaren
gehiengoa eta; III urratsean (&lt;1.000 Mu) eskala txikiagoko
supergertakizunaren 2 ziklo finkatu dira.</font></font></p>
<p lang="es-ES" class="western" align="justify" >
<font face="Palatino"><font size="2" >I
urratsa. 3.000 Mu aurretik mantuak berehala xurgatzen zuen eratutako
lurrazal kontinental gaztea, horregatik oso gutxi dira gaur egun
dauden garai horretako aztarnak. Hortaz, ez dirudi tarte honetan
superkontinenterik era zitekeenik. Mantuaren hozketa progresiboak
lurrazal kontinentalaren sendotzea ekarri zuen eta ondorioz
lehendabiziko kolisio-prozesuak eta estreinako superkontinentearen
eraketa (3.000 Mu).</font></font></p>
<p lang="es-ES" class="western" align="justify" >
<font face="Palatino"><font size="2" >II
urratsa. Urrats honetakoak dira supergertakizunaren ziklo
indartsuenak (5.25 Ird.). Superkontinentearen eraketan zehar
subdukzioa jasandako litosfera ozeanikoaren zatiak 670 km-ko etengune
sismikoan pilatuko ziren. Pilaketa eragindako gainzamaren eraginez
etengunea ahuldu eta bat batean litosfera zati guztian behe-mantuan
hondoratuko ziren, litosfera ozeanikoaren abalantxak sortuz.
Litosfera ozeanikoaren ezpalak nukleo eta mantuaren arteko mugara
heltzean eskala handiko anomalia termikoak eragingo zituzten,
mantuko-luma ugari sortuz. Luma hauek litosferaren azpira heltzean
lurrazal kontinental berria sortuko litzateke, bai zuzenean litosfera
kontinentalaren azpian kokatzen direnean, bai era ez zuzenean
litosfera ozeanikoaren azpian kokatzen direnean (ozeano-gandorren
produkzioa handitu, zabalkuntz-abiadura bizkortu eta subdukzioa
areagotuz lurrazal kontinental berri gehiago eratzen da).</font></font></p>
<p lang="es-ES" class="western" align="justify" >
<font face="Palatino"><font size="2" >Abalantxa
bat dagoenean konbekzio-korronte beherakor indartsua sortzen da, eta
honek azaleko plakak bere gainera erakartzekogaitasuna izango luke,
superkontinente eratuz. Ondoren, konbekzioa berriro bi geruza
isolatuetan gertatuko litzateke, eta subdukzioa jasandako litosfera
ozeanikoen zatiak berriro pilatuko ziren 670 km-ko etengunean. Eratu
berria den superkontinentearen tamaina handiari esker azpiko mantua
subdukzitutako ezpaletatik salbu aurkituko litzateke (shielding
prozesua), eta honek konbekzio-korronte gorakorren kokapena
baldintztuko luke. Korronte gorakor hauei superkontinentea zatitzeko
gaitasuna ematen zaie. Horrela sortutako plaka berriak geoidearen
anomalia negatiboko eremuetarantz abiatuko ziren superkontinente eta
supergertakizun ziklo berri bati hasiera emanez.</font></font></p>
<p lang="es-ES" class="western" align="justify" >
<font face="Palatino"><font size="2" >III
urratsa. Aipatu denez, azkeneko 1.000 Mu-tan 670 km-ko etengunearen
indarra moteldu egin da, eta subdukzitutako litosfera ozeanikoen
ezpalak arazorik gabe zeharkatzen dute etengunea. Denbora tarte
honetan, Rodinia superkontinentea (700-530 Mu) zatitu ondoren,
Gondwana (650-550 Mu) eta Pangea (450-250) sortu ziren.
Superkontinenteen eta supergertakizunen arteko harremana aurreko
atalean aipatutakoa bada, garai honetan supergertakizunaen bi ziklo
definituko ziren. Ereduaren egileek Paleozoikoaren bukaeran eta
Kretazeoan zehar eskala txikiko bi abalantxa gertatu zirela
iradokitzen dute. Horretarako garai horietako zenbait berezitasun
geologikoetan eta 670 km-ko etengunean oraindino litosfera-zatiak
pilatu daitezkela erakusten dituzten zenbait tomografia sismikoko
irudietan oinarritu dira.</font></font></p>
<div title="footer">
	<p lang="es-ES" align="center" >
	<sdfield type=PAGE subtype=RANDOM format=PAGE>98</sdfield></p>
</div>
</body>
</html>