<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=iso-8859-1">
	<TITLE>ALDAKETA ETA ERANTZUN HEMATOLOGIKOAK ARIKETA FISIKOAN</TITLE>
	<META NAME="GENERATOR" CONTENT="LibreOffice 3.4  (Unix)">
	<META NAME="AUTHOR" CONTENT=".. ..">
	<META NAME="CREATED" CONTENT="20040923;9060000">
	<META NAME="CHANGEDBY" CONTENT="p">
	<META NAME="CHANGED" CONTENT="20040923;9070000">
	<META NAME="Info 1" CONTENT="">
	<META NAME="Info 2" CONTENT="">
	<META NAME="Info 3" CONTENT="">
	<META NAME="Info 4" CONTENT="">
	<STYLE TYPE="text/css">
	<!--
		@page { margin: 0.79in }
		P { margin-bottom: 0.08in; direction: ltr; color: #000000; widows: 2; orphans: 2 }
		P.western { font-family: "Times", serif; font-size: 12pt; so-language: eu }
		P.cjk { font-family: "Times New Roman", serif; font-size: 12pt }
		P.ctl { font-family: "Times New Roman", serif; font-size: 10pt; so-language: ar-SA }
	-->
	</STYLE>
</HEAD>
<BODY LANG="en-US" TEXT="#000000" DIR="LTR">
<P LANG="eu" CLASS="western" ALIGN=CENTER STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif"><B>ALDAKETA ETA ERANTZUN
HEMATOLOGIKOAK ARIKETA FISIKOAN</B></FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">1 SERIE GORRIA ETA BOLUMEN
PLASMATIKOA</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Ariketa fisikoak
hemokontzentrazioa sortzen du. Bi dira hemokontzentrazioaren
arrazoiak</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">a) Deshidratazioa</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">b) Ehunetan ematen diren
metabolitoek eragindako osmolalitateak sortutako ur fluxua.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Hau dela eta ariketaren ondoren
hematokritoa handitua dago. Hemokontzentrazio honek ez du asko
irauten eta 48 ordu pasa baino lehen aurreko mailak lortzen dira.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Ariketa fisiko sistematikoak odol
bolumenaren handipena dakar. Batez ere bolumen plasmatikoa handiagoa
egiten delako. Honek kirolariaren seudoanemia egoerara eraman dezake.
Hau da, nahiz eta globulu gorrien kopurua konstante mantendu bolumen
plasmatikoa handiagoa denez hematokritoaren balioa jaitsi egiten da.
Bi mekanismo proposatu dira hemodiluzio hau azaltzeko.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">a) Hormonek (basopresina,
aldosterona e.a.) eragindako sodio eta uraren birxurgapena.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">b) Proteina serikoen
kontzentrazioa handitzea. Ura odol-barrunbean geldituz.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Gizaki bakoitzarentzat nahiko
aldagarria da ariketa sistematikoaren eragina globulu gorrien
kontzentrazioan. Asko baitira parametro hau alda dezaketen faktoreak
(dieta, burdin xurgapenaren eraginkortasuna, hemolisia e.a). Ariketa
berez hematopoietikoa da. Honek hematien tasa igo beharko luke, baino
hainbat faktorek honen kontra eragiten dute.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">a) Ariketak sortutako
hemodiluzioa (pseudoanemia). Oso kirolari entrenatuek %5-10
hemoglobina kontzentrazio txikiagoa izan dezakete benetako anemia
izan gabe. Pseudoanemia hauek benetako anemietatik bereizteko globulu
gorrien tamaina eta burdin eta ferritina mailak neurtu behar dira.
Kontu eduki behar da ariketa intentsu baten ondorioz ferritina mailak
artifizialki handituak egon daitezkeela.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">b) Mikrotraumatismoek eragindako
hemodialisia. Adibidez oinak behin eta berriro lurraren kontra talka
eginez. Hemodialisiaren adierazle odoleko haptohemoglobina maila
baxuak dira.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">c) Oso ariketa luzeetan, gorotzen
bidezko odol galerak.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">d) Izerditzearen bidezko galerak
eta emakumeetan hileroko odol galerak.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Oro har, gizonezkoetan, ariketa
itsasmailan ariketa eginez, tasak nahiko konstante mantentzen dira,
aldeko eta kontrako eraginak konpentsatzen delako. Altueran egindako
entrenamenduak hematien tasak handituko ditu. Dena den, kirolarietan
(batez ere emakumeen artean) nahiko maiz ikus daitezke anemiak. Ez
dago argi, anemia hauen guztien etiologia berdina ote den. </FONT><FONT FACE="Times New Roman, serif"><SPAN LANG="en-GB">Baino
zenbait datuk ferropenikoak direla azaltzen dute. Burdin
suplementazioaren bidez sendatu daitezkelako. Anemia ferropeniko
hauetan globulu gorriak txikiagoak dira (mikrozitikoa) eta sueroko
ferritina mailak baxuak.</SPAN></FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Serie gorriko kontrola egitea oso
gomendagarria da, batez ere erresistentziako kirolarietan. Hauetan
bat bateko hemoglobina edo hematokritoaren jaitsiera (maila normalen
barruan bada ere), sasoia galtzeko arriskua adierazten du. Baita ere,
ferritina mailak baxuak badira, nahiz eta beste parametroak egokiak
izan.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Bestalde, txirrindularitzan
hematokritoaren mailak ezin dutenez %50a pasa, txirrindularien
hematokrito oso maiz kontrolatzen da.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">2. LEUKOZITOAK</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Gai honen inguruan egin diren
ikerketek oso emaitza kontrajarriak azaldu dizkigute. Faktore askok
erantzun immunean garrantzia dutelako. Besteak beste, ariketaren
intentsitate eta iraupena, ariketa mota, entrenamendu maila e.a.
Horregatik azalduko duguna laburpen bat besterik ez da eta soilik
gauza azpimarragarrienak aipatuko ditugu.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">a) KOPURUEN ALDAKETAK</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Ariketak leukozito kopurua
handitzea eragiten du. Orokorrean iraupen motzeko ariketa intentsuak
linfozitosia dakar eta iraupen luzekoa neutrofiloen igoera gertatzen
da (linfozitoak jaitsi daitezke). Erantzun hauek infekzio batek
sortutakoarekin antz handia du. Kontuan hartu behar da aire gehiago
sartzen denez, patogeno gehiago sar daitezkeela eta muskuluetan
gertatzen diren mikrotraumatismoek erantzun inflamatorioa sor
dezaketela.  Dena den, 1-2 egun  igaro ondoren, ariketa oso
nekagarria izan ez bada,  kopuruak balio normaletara itzultzen dira.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Igoera azaltzeko hiru mekanismo
proposatu dira </FONT>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">1. Endotelioari itsatsita eta
erraietan dauden leukozitoen askapena..</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">2. Kortikosteroideen eta
katekolaminen eragina</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">3. Mikrotraumatismoek erantzun
inflamatorioa sor dezakete.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">b) FUNTZIOEN ALDAKETAK</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">B eta T linfozitoen aktibitatea
murriztu egiten da ariketa intentsu eta errepikatua egin ondoren. Hau
fatigaren adierazle bat izan daiteke. Egoera honetan infekzio
arriskua handiagoa da. Ordea, ariketa arinak linfozito hauen
aktibitatea areagotzen duela proposatu izan da.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">NK zelulen aktibitatearekiko
emaitza eztabaidagarriak daude, iraupenaren arabera. Zenbaitek
ariketa fisikoaren ondoren bere aktibitatea handiagoa dela, ariketa
oso luzea ez bada. Gertaera hau nabariagoa da kirolari
entrenatuetan.Bestalde, beste batzuk jaitsierak ikusi dituzte, kasu
honetan ariketaren iraupena oso handia zen. Iradoki da NK zelulak
muskuluetara joan daitezkeela apurketak konpontzea. Kirolari
entrenatuek NK zelulen mailak altuagoak izaten dituzte.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Fagozitosiari dagokionez, emaitza
aldakorrak egon dira entrenamendu mailaren eta ariketaren
intentsitatearen arabera. Lan batek ikusi du oso ariketa luzeak
makrofagoen aktibitatea handitzen zuela.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Immunoglobinei dagokionez, ikusi
da entrenamendu gogor eta jarraituak bere mailak jaisten dituela.
Aldiz, entrenamendu arinak (egunero oinez 45 minutuz ibiltzea) mailak
igotzen dituela.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Laburbilduz esan daiteke, oro har
onartzen dela intentsitate ez oso handian egindako ariketa
immunitatea handitu dezakeela. Aldiz oso ariketa intentsu eta luzeek
sistema immunean eragin txarrak izan ditzakete, infekzio arriskua
handituz.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">3. PLAKETEN FUNTZIOA</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Ariketa fisikoak, aldi batean,
plaketen kopurua eta tamaina handitzen  ditu. Hau nabariagoa da kirol
anaerobikoetan. 30 minututan kopuruak atsedeneko balioetara itzul
daitezke. Aldiz, entrenamenduak plaketen kopuruak murritz dezake.
Funtzioari dagokionez intentsitatearen arabera datu aldagarriak lortu
dira (agregazio gehiago ariketa intentsuetan).</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif"><SPAN LANG="en-GB">Ariketa
nekagarriak plaketen agregazioa areagotzen du. </SPAN></FONT><FONT FACE="Times New Roman, serif">Honek
pertsona osasuntsuetan ez du tronbosiaren arriskua handitzen. Aldiz,
arrisku faktorea dutenengan (tabakismoa, anobulatorioak,
arteriosklerosia) arriskua handiagoa da, batez ere kirol
anaerobikoetan (azidosiak eraginda). Ordea, zenbait egileen ustez
aktibitate fisiko sistematikoak agregazioa murriztu egiten du.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">4. ODOL-KOAGULAZIOA</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">In vitro egindako ikasketetan
ariketa intentsua egin ondoren koagulazioa azkarragoa dela behatu da.
Hiru mekanismo proposatu izan dira hau azaltzeko.</FONT></P>
<P LANG="en-GB" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">a) Bide intrinsekoaren aktibazioa</FONT></P>
<P LANG="en-GB" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">b) VII faktorearen aktibazioa</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">c) Antitronbina III
aktibitatearen murrizketa.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Bestalde, hipokoagulazioa ikusi
da distantzia luzeko kirolarietan.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">5. FIBRINOLISIA</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Ikerketa gehienek ariketa
intentsuaren ondoren fibrinolisia 5-10 aldiz handitzen dela frogatu
dute. Bestalde, ikusi da entrenamenduak aktibitate fibrinolitikoa
handitu dezatela. Honek ere ariketak bihotz eta odol hodien hainbat
gaisotasunetzako duen eragin babeslea azaldu dezake.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">6. ENTZIMA SERIKOAK</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Ariketa fisikoak odoleko entzima
askoren aktibitatea aldatzen du. Aldaketa hauek ez dira nahastu behar
egoera patologikoetan gertatzen direnekin (askotan oso antzekoak
izaten baitira). Bi izan daitezke entzimak aldatuak egoteko
arrazoiak: hemokontzentrazioa eta muskulu zuntzen apurketa. Entzimen
aldaketak nabariagoak dira ez entrenatuengan eta aktibitate
estzentrikoetan. Kirolen artean nabariagoak izaten dira atletismoan,
arraunean edo igeriketan baino eta kirolaren intentsitate eta
iraupenarekin  eta beste zenbait faktorekin (tenperatura, altuera,
pertsonaren pisua e.a) aldatu daitezke.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Ariketa fisikoarekin aldatu
daitezken entzimak asko dira: aminotransferasak, kreatin kinasa eta
laktato deshidrogenasa e.a.. Hauetako zenbaiten igoerak ere
bihotz-infartuan behatu daitezke. Aktibitatearen areagotze
patologikoak eta kirolak sortutakoak bereizteko isoentzimen analisiak
erabili behar dira.</FONT></P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Kreatin kinasa (odoleko urea
kontzentrazioa bezala) fatiga akutuaren eta entrenamendu mailaren
adierazlea da. </FONT>
</P>
<P LANG="eu" CLASS="western" ALIGN=JUSTIFY STYLE="text-indent: 0.35in; margin-bottom: 0in; line-height: 150%">
<FONT FACE="Times New Roman, serif">Plasmako mioglobina kantitatea
ere aktibitate fisikoarekin aldatzen da.</FONT></P>
</BODY>
</HTML>