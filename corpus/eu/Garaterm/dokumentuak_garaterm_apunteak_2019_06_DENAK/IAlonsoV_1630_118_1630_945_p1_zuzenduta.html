<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=windows-1252">
	<TITLE>P1</TITLE>
	<META NAME="GENERATOR" CONTENT="OpenOffice.org 3.2  (Win32)">
	<META NAME="AUTHOR" CONTENT="AHV">
	<META NAME="CREATED" CONTENT="20130916;11340000">
	<META NAME="CHANGEDBY" CONTENT="Ibon Alonso Villanueva">
	<META NAME="CHANGED" CONTENT="20131011;11160000">
	<STYLE TYPE="text/css">
	<!--
		@page { margin-right: 3cm; margin-top: 2.5cm; margin-bottom: 2.5cm }
		P { margin-bottom: 0.21cm; direction: ltr; color: #000000; widows: 2; orphans: 2 }
		P.western { font-family: "Times New Roman", serif; font-size: 12pt; so-language: es-ES }
		P.cjk { font-family: "Times New Roman", serif; font-size: 12pt }
		P.ctl { font-family: "Times New Roman", serif; font-size: 12pt; so-language: ar-SA }
		P.sdfootnote-western { margin-bottom: 0cm; font-family: "Times New Roman", serif; font-size: 10pt; so-language: es-ES }
		P.sdfootnote-cjk { margin-bottom: 0cm; font-family: "Times New Roman", serif; font-size: 10pt }
		P.sdfootnote-ctl { margin-bottom: 0cm; font-family: "Times New Roman", serif; font-size: 10pt; so-language: ar-SA }
		A:link { color: #0000ff }
		A.sdfootnoteanc { font-size: 57% }
	-->
	</STYLE>
</HEAD>
<BODY LANG="eu" TEXT="#000000" LINK="#0000ff" DIR="LTR">
<P LANG="es-ES" CLASS="western" ALIGN=CENTER STYLE="margin-bottom: 0cm">
<SPAN LANG="eu"><B>P1. </B></SPAN><SPAN LANG="eu"><B>IRRATIZUNDAKETAK</B></SPAN></P>
<P CLASS="western" ALIGN=JUSTIFY STYLE="margin-bottom: 0cm"><BR>
</P>
<P CLASS="western" ALIGN=JUSTIFY STYLE="margin-bottom: 0cm"><BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Irratizundaketa atmosfera</SPAN><SPAN LANG="eu">ren
neurketa bertikalaren prozesu bat da, eta atmosferaren egoera
termodinamikoa ezagutzeko erabiltzen da. Prozesu horretan, aske eta
ia abiadura konstantean igotzen diren globoak jaurtitzen dira, zeinek
zunda bat eramaten duten zenbait neurgailurekin: barometro bat
presioa neurtzeko, termometro bat tenperatura neurtzeko, higrometro
bat hezetasuna neurtzeko eta GPS bat haizearen abiadura kalkulatzeko
globoaren kokapena ezagututa (estazio polarretan ozono neurgailuak
ere eramaten dute). Tresna horiek datuak irratiren bidez bidaltzen
dituzte neurketa-estaziora, non ordenagailu batean biltzen diren. Ia
presiorik ez dagoen altitudera iristean (normalean estratosferan),
globoak eztanda egiten du eta zunda jausten da. Horregatik
identifikadore bat eramaten dute zundak berreskuratu ahal izateko.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.63cm">
<SPAN LANG="eu">Zundaketa-</SPAN><SPAN LANG="eu">estazio bakoitzean
egunean gutxienez bi globo jaurtitzen dira, bat UTC 00an eta beste
bat UTC 12etan (UTC = ordu unibertsala, Greenwich-eko eguzki-denbora
ia baliokidea eta batzuetan Z batez adierazten da,</SPAN><SPAN LANG="eu"><I>
zulu</I></SPAN><SPAN LANG="eu"> </SPAN><SPAN LANG="eu"><I>ordua</I></SPAN><SPAN LANG="eu">
terminoagatik). Zundaketa-estazio guztiek atmosferaren behaketarako
mundu-sare bat osatzen dute, une beran planeta osorako atmosferaren
deskribapen bat izanik. Horrelaxe, bildutako datuak estazio guztien
artean partekatzen dira Interneten bidez. Herrialde bakoitzeko
meteorologia-zerbitzu publikoek datu horiek eguraldiaren iragarpenak
egiteko erabiltzen dituzte (adibidez, hegazkintzarako).</SPAN></P>
<P CLASS="western" ALIGN=CENTER STYLE="margin-top: 0.32cm"><IMG SRC="1630_945_p1_zuzenduta_html_4789d160.png" NAME="gr&aacute;ficos1" ALIGN=BOTTOM WIDTH=563 HEIGHT=451 BORDER=0></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="margin-left: 0.75cm; margin-right: 0.75cm; margin-bottom: 0cm">
<SPAN LANG="eu"><I>P1.1 irudia. Irratizundaketa baten irudikapena
SKEW-T motako diagrama batean</I></SPAN><SPAN LANG="eu"><I> (Iturria:
begiratu testua).</I></SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Zundaketen bidez lortutako datuak diagrama berezietan
irudikatzen dira, emagramak deritzenak, SKEW-T motakoa erabiliena
izanik. Diagrama horiek atmosferaren prozesu eta ezaugarriak
zenbatespen erdikuantitatiboak egiteko erabil daitezke. Irudian
(P1.1) adibide bat ageri da (irudia hemendik lor daiteke:
</SPAN><FONT COLOR="#0000ff"><U><A HREF="http://weather.uwyo.edu/"><SPAN LANG="eu">http://weather.uwyo.edu</SPAN></A></U></FONT><SPAN LANG="eu">
&gt; Upper Air Observations &gt; Soundings &gt; </SPAN><SPAN LANG="eu"><B>Type
of Plot</B></SPAN><SPAN LANG="eu"> </SPAN><FONT FACE="Symbol, serif"><SPAN LANG="eu">&#61614;</SPAN></FONT><SPAN LANG="eu">
GIF: Skew-T, eta bertan estazioa aukeratuz).</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Diagrama horietan, P1.1 irudikoan bezala, hainbat
argibide aurkitzen dugu:</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- Lerro horizontal urdinak</B></SPAN><SPAN LANG="eu">:
grafikoaren isobarak (presio konstanteko lerroak). Ardatz bertikalean
presio atmosferikoaren balioak daude (eskala logaritmikoa), hPa-etan
adierazita, eta batzuen ondoan, zundak presioaren balio horiek neurtu
dituen altitudea (metrotan) adierazi da.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- </B></SPAN><SPAN LANG="eu"><B>Lerro (zuzen)
urdinak eskuinerantz makurtuta</B></SPAN><SPAN LANG="eu">:
grafikoaren isotermak (tenperatura  konstanteko lerroak). Edozein
puntuko tenperatura ezagutzeko, lerro hauen paraleloan jaitsi behar
da ardatz horizontaleraino, bertan baitaude tenperaturaren balioak
(gradu zentigradutan).</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- </B></SPAN><SPAN LANG="eu"><B>Eskuinaldeko lerro
beltza</B></SPAN><SPAN LANG="eu">: globoko sentsoreak neurtu duten
altitudearen araberako giro-tenperatura (&ordm;C). Altitude edo maila
jakin bateko tenperaturaren balioa lerro isotermak jarraituz lortzen
da. Esate baterako, goiko irratizundaketan, 600 hPa-eko mailan,
giro-tenperatura -8&ordm;C ingurukoa da.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- </B></SPAN><SPAN LANG="eu"><B>Ezkerraldeko lerro
beltza</B></SPAN><SPAN LANG="eu">: zundak neurtu duen altitudearen
araberako ihintz-tenperatura (&ordm;C), hots, maila bakoitzeko
airearen ur-lurruna kondentsatzeko behar den giro-tenperatura.
Ihintz-tenperatura eta giro-tenperatura berdinak badira, ur-lurruna
kondentsatu egin da eta eskualde hori hodeitsu dago, % 100
hezetasunarekin. Ihintz-tenperatura, noski, ezin da giro-tenperatura
baino handiagoa izan inoiz.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- </B></SPAN><SPAN LANG="eu"><B>Lerro moreak:
</B></SPAN><SPAN LANG="eu">altitudearen araberako ihintz-tenperatura,
ur-lurrun edukia konstantea izanik lerroan zehar. Ur-lurrun edukia
g/kg-tan adierazita dago: zenbat gramo ur dagoen kilogramo bat aire
lehorreko. Altitude bateko hezetasun absolutuaren balioa g/kg-tan
aurkitzeko (</SPAN><SPAN LANG="eu"><I>nahaste-erlazio</I></SPAN><SPAN LANG="eu">
edo </SPAN><SPAN LANG="eu"><I>mixing ratio</I></SPAN><SPAN LANG="eu">),
ihintz-tenperaturaren baliotik lerro moreen paraleloan jaitsi behar
da, eta ur-lurrun edukiaren eskalatik (zenbaki moreak, eskala
logaritmikoa ere bai) hezetasuna kalkulatu.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- </B></SPAN><SPAN LANG="eu"><B>Lerro (kurba)
berdeek </B></SPAN><SPAN LANG="eu">airearen prozesu termodinamiko
adiabatiko</SPAN><SUP><SPAN LANG="eu"><A CLASS="sdfootnoteanc" NAME="sdfootnote1anc" HREF="#sdfootnote1sym"><SUP>1</SUP></A></SPAN></SUP><SPAN LANG="eu">
lehorrak irudikatzen dituzte. Aire-burbuila bat atmosferan igo edo
jaitsi egiten bada, hoztu edo berotuko da haren bolumena hedatu edo
konprimitzean. Lerro hauek deskribatzen dute aire-burbuilaren
tenperatura nola aldatuko den prozesu horretan, baldin eta haren
barneko ur-lurruna kondentsatzen ez bada. </SPAN>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- </B></SPAN><SPAN LANG="eu"><B>Lerro (kurba)
urdinak ezkerralderantz makurtuta</B></SPAN><SPAN LANG="eu">:
airearen prozesu termodinamiko adiabatiko hezeak irudikatzen dituzte.
Aurreko prozesu bera da baina aireko ur-lurrunaren kondentsazioa
gertatu denean. Kasu honetan ur-lurrunaren kondentsazioak burbuilari
lurruntze-bero sorra itzuli eta berotzen du, airearen hoztea aurreko
kasuan baino txikiagoa izanez.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER STYLE="text-indent: 0.64cm; margin-bottom: 0cm">
<IMG SRC="1630_945_p1_zuzenduta_html_1adedcb2.gif" NAME="gr&aacute;ficos2" ALIGN=BOTTOM WIDTH=321 HEIGHT=154 BORDER=0><SPAN ID="Marco3" DIR="LTR" STYLE="float: left; width: 3.78cm; height: 1.1cm; border: none; padding: 0cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT FACE="Arial, sans-serif"><FONT SIZE=1 STYLE="font-size: 6pt">Haizearen
	modulua.</FONT></FONT></P>
	<P LANG="es-ES" CLASS="western" STYLE="margin-bottom: 0cm"><FONT FACE="Arial, sans-serif"><FONT SIZE=1 STYLE="font-size: 6pt">Marratxo
	bakoitzak</FONT></FONT></P>
	<P LANG="es-ES" CLASS="western" STYLE="margin-bottom: 0cm"><FONT FACE="Arial, sans-serif"><FONT SIZE=1 STYLE="font-size: 6pt">10
	korapilo = 1 milia/ordu balio du</FONT></FONT></P>
	<P LANG="es-ES" CLASS="western" STYLE="margin-bottom: 0cm"><FONT FACE="Arial, sans-serif"><FONT SIZE=1 STYLE="font-size: 6pt">Marratxo
	erdi batek 5 korapilo balio du</FONT></FONT></P>
</SPAN>
<SPAN ID="Marco2" DIR="LTR" STYLE="float: left; width: 2.64cm; height: 0.84cm; border: none; padding: 0cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT FACE="Arial, sans-serif"><FONT SIZE=1 STYLE="font-size: 6pt">Lerro
	honek haizea nondik datorren adierazten du, kasu honetan Ekialdetik
	(E)</FONT></FONT></P>
</SPAN>
<SPAN ID="Marco1" DIR="LTR" STYLE="float: left; width: 1.39cm; height: 0.31cm; border: none; padding: 0cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT FACE="Arial, sans-serif"><FONT SIZE=1 STYLE="font-size: 6pt">haizea
	= 30E</FONT></FONT></P>
</SPAN>
</P>
<P CLASS="western" ALIGN=CENTER STYLE="text-indent: 0.64cm; margin-bottom: 0cm">
<I>P1.2 irudia. Irratizundaketetan haizeko ikurren erabileraren
eskema.</I></P>
<P CLASS="western" ALIGN=CENTER STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- </B></SPAN><SPAN LANG="eu"><B>Grafikoaren
eskuinaldeko irudiak</B></SPAN><SPAN LANG="eu">: altitudearen
araberako haizearen modulua (abiadura), norabidea eta noranzkoa
adierazten duten bektoreak dira. Lerro luzeak norabidea adierazten du
eta haizea marra txiki perpendikularrak dauden aldetik dator,
haize-arrosaren norabideen arabera (P1.2 irudia). Marra txikiek berek
abiadura adierazten dute, marratxo oso bakoitzak 10 korapiloko balioa
izanik eta erdi-marratxoak 5 korapilokoa (1 korapilo = 1 knot (kt) =
1 milia/h = 1,85 km/h = 0,51 m/s).</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>- Eskuinaldeko zenbakiak eta letrak</B></SPAN><SPAN LANG="eu">:
metodo desberdinen bidez kalkulatutako atmosfera-zutabe horren
ezegonkortasun osoa adierazten dute</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Diagrama hauetatik atmosferari eta bere egoerari
buruz hainbat ondorio eta d</SPAN><SPAN LANG="eu">atu gehiago ere
atera dezakegu. Bereziki azpimarragarriak hauek dira:</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">- </SPAN><SPAN LANG="eu">Lehenik, haien artean 12
orduko diferentzia duten bi irratizundaketa alderatzean,
atmosfera-zutabearen egoera ia ez da aldatzen. Egoera horri </SPAN><SPAN LANG="eu"><I>oreka
geostrofikoa</I></SPAN><SPAN LANG="eu"> esaten zaio.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">- Irratizundaketetan ikus daiteke batzuetan
aire-zutabean haizeek norabide desberdinak dituztela. Horrek
adierazten digu atmosfera geruzatuta dagoela, nahaste bertikalik ez
dagoela. Hala ere, ezegonkortasun-maila handia dagoenean, halako
nahaste bertikala gertatuko da.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">- Bestalde</SPAN><SPAN LANG="eu">, giro-tenperaturari
erreparatzen badiogu, altitudearekiko jaitsi egiten dela ikus
daiteke, estratosferako inbertsioan izan ezik, 200 hPa-eko inguruan,
estratosferako ozono-geruzaren hasierako puntuan hain zuzen ere.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Tenperatura </SPAN><SPAN LANG="eu">altitudearekin
jaitsi egin beharrean igo egiten denean, tenperatura-inbertsio bat
daukagula esango dugu. Era berean, troposfera barnean
tenperatura-inbertsioren bat aurkituz gero, horrek antizikloi bat
dagoela adieraziko digu. Inbertsioa oso behean badago,
subsidentzia</SPAN><SUP><SPAN LANG="eu"><A CLASS="sdfootnoteanc" NAME="sdfootnote2anc" HREF="#sdfootnote2sym"><SUP>2</SUP></A></SPAN></SUP><SPAN LANG="eu">-antizikloi
baxua izango da. Kutsadurari dagokionez, egoera hori kaltegarria da,
nahaste bertikala ez baita egongo eta kutsatzaileak behealdean
metatuko dira (P1.3 irudia).</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER STYLE="text-indent: 0.63cm"><IMG SRC="1630_945_p1_zuzenduta_html_m6b5beee.gif" NAME="gr&aacute;ficos3" ALIGN=BOTTOM WIDTH=419 HEIGHT=304 BORDER=0><SPAN ID="Marco5" DIR="LTR" STYLE="float: left; width: 1.99cm; height: 0.8cm; border: none; padding: 0cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT COLOR="#ff0000"><FONT FACE="Arial, sans-serif"><FONT SIZE=1 STYLE="font-size: 8pt"><B>estratosferako
	inbertsioa</B></FONT></FONT></FONT></P>
</SPAN>
<SPAN ID="Marco4" DIR="LTR" STYLE="float: left; width: 3.89cm; height: 1.22cm; border: none; padding: 0cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT COLOR="#ff0000"><FONT FACE="Arial, sans-serif"><FONT SIZE=2 STYLE="font-size: 9pt"><B>inbertsioa
	troposferan, antizikloi bat dagoela adierazten duena</B></FONT></FONT></FONT></P>
</SPAN>
</P>
<P LANG="es-ES" CLASS="western" ALIGN=CENTER STYLE="text-indent: 0.64cm; margin-bottom: 0cm">
<SPAN LANG="eu"><I>P1.3 irudia. </I></SPAN><SPAN LANG="eu"><I>Antizikloi
baten ondoriozko tenperatura-inbertsioaren adibidea.</I></SPAN></P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm; page-break-before: always">
<SPAN LANG="eu"><B>IRRATIZUNDAKETEN </B></SPAN><SPAN LANG="eu"><B>ERABILERA
PRAKTIKOAK (I)</B></SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>Airearen</B></SPAN><SPAN LANG="eu"><B> hezetasuna
altitude edo maila batean</B></SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">- </SPAN><SPAN LANG="eu"><U>Hezetasun absolutua</U></SPAN><SPAN LANG="eu">
aurkitzeko ihintz-tenperatura erabiliko da. Altitude horretan duen
baliotik lerro moreekiko zuzen paralelo baten zehar jaitsi eta
ur-lurrun kopuruaren eskalaren bidez kalkulatuko da. Aurkeztutako
lehenengo zundaketaren adibidean, 600 hPa-ean </SPAN><FONT FACE="Symbol, serif"><SPAN LANG="eu">&#61627;</SPAN></FONT><SPAN LANG="eu">
1g/kg.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">- </SPAN><SPAN LANG="eu"><U>Hezetasun erlatiboa</U></SPAN><SPAN LANG="eu">:
aireak duen ur-lurrunaren kantitatea eta presio eta tenperatura
berean ase egonez gero izango lukeenaren arteko zatidura, ehunekotan
adierazia. Honela kalkulatuko da:</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Hezetasun erlatiboa = (hezetasun absolutua /
asetasun-hezetasuna) </SPAN><FONT FACE="Symbol, serif"><SPAN LANG="eu">&#61620;</SPAN></FONT><SPAN LANG="eu">
100.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Asetasun-</SPAN><SPAN LANG="eu">hezetasuna
giro-tenperaturaren datua erabiliz kalkulatuko da, altitude horretan
duen baliotik lerro moreen paraleloan ere jaitsiz. Adibidez, P1.3
irudiko diagraman, asetasun-hezetasuna (600 hPa) </SPAN><FONT FACE="Symbol, serif"><SPAN LANG="eu">&#61627;</SPAN></FONT><SPAN LANG="eu">
3,5 g/kg. Hortaz, hezetasun erlatiboa (600 hPa) </SPAN><FONT FACE="Symbol, serif"><SPAN LANG="eu">&#61627;</SPAN></FONT><SPAN LANG="eu">
(1g/kg / 3,5g/kg) </SPAN><FONT FACE="Symbol, serif"><SPAN LANG="eu">&#61620;</SPAN></FONT><SPAN LANG="eu">
100 = % 29.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu"><B>Konbekzio</B></SPAN><SPAN LANG="eu"><B>a
abiarazteko tenperatura</B></SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Egunean zehar eguzki-erradiazioak Lurraren azala
berotzen du, eta berotze horrek azalarekin kontaktuan dagoen airearen
tenperatura igoarazten du. Prozesu horretan aire-burbuilek
dentsitatea galtzen dute eta igotzen hasten dira. Beraz, konbekzioa
abiarazteko tenperatura da azaletik gertu dagoen aire-burbuila batek
aske igotzeko behar duen gutxieneko tenperatura. Airea igo ahala,
bere barneko ur-lurruna kondentsa daiteke, hodeiak sortuz.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER><IMG SRC="1630_945_p1_zuzenduta_html_26473ae1.gif" NAME="gr&aacute;ficos4" ALIGN=BOTTOM WIDTH=472 HEIGHT=177 BORDER=0></P>
<P LANG="es-ES" CLASS="western" ALIGN=JUSTIFY STYLE="margin-left: 0.75cm; margin-right: 0.75cm; margin-bottom: 0cm">
<SPAN LANG="eu"><I>P1.4 irudia. Konbekzioa abiarazteko tenperatura
kalkulatzeko eskema. Ihintz-tenperatura</I></SPAN><SPAN LANG="eu"><I>ren
neurketaren maila baxuenetik igotzen da (L1) ur-lurrun eduki
konstanteko lerro batetik (lerro moreak), giro-tenperaturaraino
iritsi arte. Puntu horretatik prozesu adiabatiko lehor batetik (lerro
berdeak) zundaketaren maila baxuraino jaisten da (L2).</I></SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Tenperatura hori kalkulatzeko metodoa hurrengoa da
(P1.4 irudia): azaleko airearen ihintz-tenperaturatik, lerro
morearekiko paraleloan igo behar dugu giro-tenperaturako lerroa ebaki
arte; gero, puntu horretatik lerro adiabatiko lehorrarekiko
paraleloan jaitsiko gara berriro azaleraino. Azaleko puntu horren
tenperatura izango da konbekzioa abiarazteko gutxieneko tenperatura.
Adibidea: hurrengo irratizundaketako konbekzioa abiarazteko
tenperatura da T = 30&ordm;C.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<B>Aszendentziazko kondentsazio-maila</B></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Haizeak</SPAN><SPAN LANG="eu"> mendi-hesi batekin
topo egiten duenean, aire-burbuilak hesi horretatik igo egingo dira
(konbekzio behartua edo bortxatua) eta, gora egiten direnean hozten
direnez, beren barneko ur-lurruna kondentsa daiteke. Hortaz, guri
interesatzen zaigu burbuilako ur-lurruna zer mailatan kondentsatuko
den.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<SPAN LANG="eu">Maila hori kalkulatzeko metodoa hurrengoa da (P1.5
irudia): azaleko aire-burbuilaren tenperatura aldatuko da lerro
adiabatiko lehor bat jarraituz; bestetik, burbuila horren beraren
ihintz-tenperatura aldatuko da hezetasun eduki konstanteko lerro bat
jarraituz. Bien arteko ebaki-puntuaren altitudea aszendentziazko
kondentsazio maila da. Adibidea: hurrengo zundaketan, Lurraren
azaletik gora egitera behartua izan den aire-burbuila bat
kondentsatuko den altitudea h = 1450 m.</SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER><IMG SRC="1630_945_p1_zuzenduta_html_70751057.gif" NAME="gr&aacute;ficos5" ALIGN=BOTTOM WIDTH=471 HEIGHT=154 BORDER=0><SPAN ID="Marco6" DIR="LTR" STYLE="float: left; width: 5.12cm; height: 0.9cm; border: none; padding: 0cm; background: #ffffff">
	<P LANG="es-ES" CLASS="western" ALIGN=RIGHT STYLE="margin-bottom: 0cm">
	<FONT COLOR="#ff0000"><FONT FACE="Arial, sans-serif"><B>aszendentziazko
	kondentsazio-maila</B></FONT></FONT></P>
</SPAN>
<IMG SRC="1630_945_p1_zuzenduta_html_3284a47.gif" ALIGN=LEFT HSPACE=12>
</P>
<P LANG="es-ES" CLASS="western" ALIGN=JUSTIFY STYLE="margin-left: 0.75cm; margin-right: 0.75cm; margin-bottom: 0cm">
<SPAN LANG="eu"><I>P1.5 irudi</I></SPAN><SPAN LANG="eu"><I>a.
Aszendentziazko kondentsazio-maila aurkitzeko eskema. Neurketaren
maila baxuenetik, aldi berean ur-lurrun eduki konstanteko  lerro
batetik (lerro moreak) eta prozesu adiabatiko lehorreko lerro batetik
(lerro berdeak)  igotzen da, L1 eta L2, hurrenez hurren, biek elkar
ebaki arte. Ebaki-puntua aszendentziazko kondentsazio maila da.</I></SPAN></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm; page-break-before: always">
<B>IRRATIZUNDAKETEN ERABILERA PRAKTIKOAK (II)</B></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<B>Atmosferaren ezegonkortasuna</B></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Emagramen bidez atmosferaren
egonkortasun edo ezegonkortasun bertikalari buruzko informazioa ere
lor dezakegu. Ezaugarri hori oso garrantzitsua da, euria egiteko
arriskua adierazten duelako: atmosferaren egoera ezegonkorra bada,
airearen igoera askeko prozesuak gertatu eta, beraz, hodeiak eta
euria sor daitezke.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Atmosfera beti egoera
turbulentuan dago, hau da, aire-burbuilen ezaugarri mekaniko edota
termodinamikoak beti fluktuatzen ari dira. Hortaz, turbulentziagatik
aire-burbuila bat gorantz mugitu bada, burbuila hedatuko da
presioaren jaitsieraren ondorioz. Espantzio horretan, burbuilako
aireak bere inguruko airearen aurka lana egiten du. Airea
bero-isolatzailea denez, burbuilak ez du energia-trukaketarik bere
ingurunearekin, eta lan hori egiteko bere barne-energia erabiliko du
eta hoztu egingo da. Hots, hedapen-prozesua adiabatikoa izango da,
hasiera batean ur-lurruna likido bihurtu gabe. Aire-burbuila jaitsi
egin bada, ordea, konprimitu eta berotuko da.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Aireak gora egiten duenean bere
barneko ur-lurruna kondentsatu bada, aldiz, ez da hoztuko era
berdinean, kondentsazio horrek lurruntze-bero sorraren askapena
baitakar. Airea jaitsi egiten denean ere ura lurrundu edo kondentsatu
bada, ez da berotuko era berdinean, energia xurgatu edo askatu behar
baita.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Horregatik, prozesu adiabatiko
lehorretarako lerro batzuk daude eta beste batzuk hezeetarako. Lerro
adiabatiko hezea lerro adiabatiko lehorra baino astiroago berotu edo
hoztuko da. Lerro horiei esker, airea igo edo jaitsi egiten denean,
haren tenperatura-aldaketa jakin dezakegu.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
Prozesu horiek aztertzen baditugu, hiru egoera ezberdin aurki
ditzakegu:</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">- </SPAN></FONT><FONT COLOR="#000000"><SPAN LANG="eu"><B>Atmosfera
ezegonkorra</B></SPAN></FONT><FONT COLOR="#000000"><SPAN LANG="eu">:
aire-burbuila bat igotzen denean, haren altitude araberako
tenperatura-aldaketak transformazio adiabatiko lehor eta hezeetako
lerroek adierazten dituzte. Inguruko giro-tenperatura
aire-burbuilarena baino txikiagoa den maila batera iritsi bada,
inguruneko airearen dentsitatea handiagoa izango da eta burbuilak
inguru horretan flotatzeko joera izango du. Beraz, igotzen jarraituko
du, giro-tenperatura eta burbuilarena berdinak izan arte. Egoera
horri ezegonkorra esaten zaio, turbulentziak sortutako desplazamendu
bertikaleko efektupean aire-burbuilek aske igotzeko joera izango
dutelako. Ezegonkortasuna aurkitzen dugunean, aire-zutabean nahaste
bertikala eta euri-arrisku handia daude. Dena den, ezegonkortasuna
nahiko arraroa da, atmosfera oro har egonkorra baita eta haren
geruzak ez dira nahasten. Aurkako arrazoibidea erabiltzen da
turbulentziagatik jaitsi egiten diren burbuilen kasuan.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Egoera hau irudika</SPAN></FONT><FONT COLOR="#000000"><SPAN LANG="eu">
dezakegu burbuila kaiku baten gainean jarrita balego bezala, halako
moldez non, bere posizioa Z ardatzean aldatzen bada, desplazamendu
hori zabaldu eta itzulezina izango den (P1.6 irudia).</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER><IMG SRC="1630_945_p1_zuzenduta_html_787692a1.gif" NAME="gr&aacute;ficos6" ALIGN=BOTTOM WIDTH=364 HEIGHT=158 BORDER=0></P>
<P CLASS="western" ALIGN=CENTER STYLE="text-indent: 0.64cm; margin-bottom: 0cm">
<I>P1.6 irudia. Egoera ezegonkorrerako irudi mekanikoa.</I></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">- </SPAN></FONT><FONT COLOR="#000000"><SPAN LANG="eu"><B>Atmosfera
egonkorra</B></SPAN></FONT><FONT COLOR="#000000"><SPAN LANG="eu">:
turbulentziaren ondorioz aire-burbuila bat tenperatura handiagoko
maila bateraino igo bada, haren dentsitatea ingurukoa baino handiagoa
izango da eta, hortaz, burbuila berriz jaitsi egingo da bere
hasierako posiziorantz. Horregatik Troposfera ez da nahasten
Estratosferarekin, troposferako burbuilen tenperatura 
estratosferarena baino txikiagoa izango bailitzateke, eta
flotagarritasun negatiboak  jaitsaraziko lituzke. Estratosferako
burbuilak jaitsi egingo balira, kontrako efektua gertatuko litzateke.
Egoera horietako irudi mekanikoa P1.7 irudian ageri da: aire-burbuila
kaiku baten hondoan balego bezala, non edozein desplazamenduk alde
batera edo bestera oszilarazten du hasierako posizio beran gelditu
arte.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER><IMG SRC="1630_945_p1_zuzenduta_html_m361081d.gif" NAME="gr&aacute;ficos7" ALIGN=BOTTOM WIDTH=457 HEIGHT=159 BORDER=0></P>
<P CLASS="western" ALIGN=CENTER STYLE="text-indent: 0.64cm; margin-bottom: 0cm">
<I>P1.7 irudia. Egoera egonkorrerako irudi mekanikoa.</I></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">- </SPAN></FONT><FONT COLOR="#000000"><SPAN LANG="eu"><B>Atmosfera
neutroa</B></SPAN></FONT><FONT COLOR="#000000"><SPAN LANG="eu">:
aire-burbuila bat igo edo jaitsi egin bada maila batera, non hari
dagokion prozesuagatik iritsi den tenperatura eta ingurukoa berdinak
baitira, maila horretan geratuko da (P1.8 irudia).</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER><IMG SRC="1630_945_p1_zuzenduta_html_ce4038d.gif" NAME="gr&aacute;ficos8" ALIGN=BOTTOM WIDTH=349 HEIGHT=136 BORDER=0></P>
<P CLASS="western" ALIGN=CENTER STYLE="text-indent: 0.64cm; margin-bottom: 0cm">
<I>P1.8 irudia. Egoera neutrorako irudi mekanikoa.</I></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<B>Adibide praktikoa</B></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
Adibide praktiko gisa, egonkortasuna aztertuko dugu Santanderren
2009ko urriaren 14ean 00Z-an egindako zundaketan (P1.9 irudia).</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER STYLE="text-indent: 0.63cm"><IMG SRC="1630_945_p1_zuzenduta_html_m24e478f.gif" NAME="gr&aacute;ficos9" ALIGN=BOTTOM WIDTH=567 HEIGHT=453 BORDER=0><SPAN ID="Marco7" DIR="LTR" STYLE="float: left; width: 4.54cm; height: 0.9cm; border: none; padding: 0cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT COLOR="#33cc33"><FONT FACE="Arial, sans-serif"><B>aszendentziazko
	kondentsazio-maila</B></FONT></FONT></P>
</SPAN>
<SPAN ID="Marco10" DIR="LTR" STYLE="float: left; width: 4.5cm; height: 0.54cm; border: none; padding: 0cm; background: #ffffff">
	<P LANG="es-ES" CLASS="western" ALIGN=RIGHT STYLE="margin-bottom: 0cm">
	<FONT COLOR="#ff0000"><FONT FACE="Arial, sans-serif"><FONT SIZE=2><B>konbekzioa
	abiarazteko T</B></FONT></FONT></FONT></P>
</SPAN>
<SPAN ID="Marco9" DIR="LTR" STYLE="float: left; width: 3.57cm; height: 0.9cm; border: none; padding: 0cm; background: #ffffff">
	<P LANG="es-ES" CLASS="western" ALIGN=RIGHT STYLE="margin-bottom: 0cm">
	<FONT COLOR="#0000ff"><FONT FACE="Arial, sans-serif"><FONT SIZE=2 STYLE="font-size: 11pt"><B>igoera
	adiabatiko lehorra</B></FONT></FONT></FONT></P>
</SPAN>
<SPAN ID="Marco8" DIR="LTR" STYLE="float: left; width: 3.49cm; height: 0.9cm; border: none; padding: 0cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT COLOR="#cc0066"><FONT FACE="Arial, sans-serif"><FONT SIZE=2 STYLE="font-size: 11pt"><B>igoera
	adiabatiko hezea</B></FONT></FONT></FONT></P>
</SPAN>
</P>
<P CLASS="western" ALIGN=CENTER STYLE="text-indent: 0.64cm; margin-bottom: 0cm">
<I>P1.9 irudia.</I></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Hori baino lehen, egun
horretako atmosferaren </SPAN></FONT><FONT COLOR="#000000"><SPAN LANG="eu">beste
ezaugarri batzuk berrikusiko ditugu:</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
- Troposfera 13000 m-raino iristen da, non tropopausaren
tenperatura-inbertsioa baitago. 1000-1200 m bitartean (900 mb)
tenperaturaren beste inbertsio bat dago, subsidentzia-antizikloi
baten seinale.</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">- Haizea 450 mb-ean
ipar-mendebaldekoa (NW) da eta 10 korapilokoa baina, oro har,
zundaketa honetan airea ekialdetik dator (SE-ko, E-ko eta NE-ko
haizeak).</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">- 500 mb-ean hezetasun
erlatiboa 0,3/4 da, hots, % 7,5 ingurukoa. Atmosferaren goialdeko
airea lehorra da eta 900 mb-eko tenperatura-inbertsiotik behera,
aldiz, hezeagoa: 4 g/kg inguruko ur-lurrun edukia du, eta 4/10, hau
da, % 40 inguruko hezetasun erlatiboa. Beraz, ondo berezitutako bi
geruza ikus daitezke.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
- Ez dago hodeirik atmosfera-zutabean, ihintz-tenperaturak ez baitu
inon bat egiten giro-tenperaturarekin. Beraz zerua oskarbi egongo da
eta, horren ondorioz, tokia eta urtaroa direla eta, eguerdian
tenperaturaren igoerak eta gau freskoak.</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
- Konbekzioa abiarazteko tenperatura lortzeko, ihintz-tenperaturaren
lehenengo neurketatik (irratizundaketak neurtutako lehenengo
aire-burbuila), ur-lurrun eduki konstanteko lerrotik (lerro moreekiko
paraleloa den lerro batetik) igo behar da, zundaketak neurtutako
giro-tenperaturako lerroa ebaki arte. Ebaki-puntutik (kasu honetan,
650 mb-ean dago) transformazio adiabatiko lehor batetik  jaitsiko
gara (lerro berdeekiko paraleloan) zundaketaren mailarik
baxueneraino, eta bertan dagokion tenperatura begiratuko dugu. Gure
kasuan, 40&ordm;C ingurukoa da (P1.9 irudian deskribatutako prozesu
osoa lerro gorriz irudikatu da). Beraz, eskualde horretako azaleko
giro-tenperatura 40&ordm;C-raino igoko balitz, azaletik gertu dauden
aire-burbuilak 650 mb inguruko mailaraino aske igo eta kondentsatuko
lirateke, hodeiak sortuz. Zundaketa egindako lekua eta urtaroa
direla, egunean zehar tenperatura horretaraino iristeko aukera oso
txikia izango litzateke.</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">- Aire-burbuila bat, haizeak
bultzatuta, mendi hurbil bat igotzera behartua izango balitz,
zundaketaren lehenengo neurketa erabiliko dugu aszendentziazko
kondentsazio-maila kalkulatzeko. Neurketa horretatik igoko gara
hezetasun edukia mantenduz (ihintz-tenperaturatik lerro moreekiko
paraleloan) eta, aldi berean, burbuila hoztuz transformazio
adiabatiko lehor baten bidez (giro-tenperaturatik lerro berdeekiko
paraleloan). Aszendentziazko kondentsazio-maila 900 mb-ean edo 1000
mb-etik gertu dago, aire-burbuilaren ur-lurruna bertan kondentsatuko
bailitzateke, lerro gorria eta berdea elkartzen diren altitudean. </SPAN></FONT>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<U><B>Egonkortasuna/ezegonkortasuna 550 mb-ean</B></U></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Maila</SPAN></FONT><FONT COLOR="#000000"><SPAN LANG="eu">
honetako egonkortasun/ezegonkortasun mota ezagutzeko, diagraman
altitude horretan kokatzen gara eta bi lerro marrazten ditugu gorantz
(gure kasuan urdina eta lila), transformazio adiabatiko lehorretako
lerro berdeekiko eta transformazio adiabatiko aseetako (edo
hezeetako) lerro urdinekiko paraleloak direnak. Bi lerro horiek
irudikatzen dute 550 mb-eko mailatik turbulentziak mugitutako
airearen tenperatura-aldaketa.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Bi lerro horien bidez
mugitutako aire-burbuilak hartzen duen tenperatura eta iristen den
inguruko airearena (giro-tenperatura, eskuinaldeko lerro beltza)
aldera ditzakegu. Adibide honetan, transformazio adiabatiko lehorrek
beti utziko dute burbuila girokoa baino txikiagoa den
tenperaturarekin. Horren ondorioz, burbuila igotzen denean ingurua
baino hotzagoa da eta, hortaz, dentsitate handiagokoa. Beraz, prozesu
mota horietarako egoera egonkorra dela esan dezakegu. </SPAN></FONT><FONT COLOR="#000000"><SPAN LANG="eu"><B>Burbuila
ase ez dagoenez</B></SPAN></FONT><FONT COLOR="#000000"><SPAN LANG="eu">
(zundaketa osoan hodeirik ez dago), hau izango da burbuilak naturalki
jarraitutako prozesua. Horrexegatik maila honetan </SPAN></FONT><FONT COLOR="#000000"><SPAN LANG="eu"><B>egonkortasun
absolutua</B></SPAN></FONT><FONT COLOR="#000000"><SPAN LANG="eu">
dagoela esango dugu.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<FONT COLOR="#000000"><SPAN LANG="eu">Lerro u</SPAN></FONT><FONT COLOR="#000000"><SPAN LANG="eu">rdinekiko
(transformazio adiabatiko aseko edo hezeko prozesuak) paraleloa den
lerroak adierazten du, berriz, aire-burbuila ase balego, igotzean
iritsiko litzatekeen tenperatura inguruko airearena baino beroagoa
izango litzatekeela. Hortaz, dentsitate txikiago izango luke, eta
igotzen jarraituko luke. Kasu horretan ezegonkortasuna dago, baina
</SPAN></FONT><FONT COLOR="#000000"><SPAN LANG="eu"><B>baldintzazko
ezegonkortasuna</B></SPAN></FONT><FONT COLOR="#000000"><SPAN LANG="eu">
esaten zaion motakoa (baldin eta burbuila prozesu baten bidez ase
bada). P1.9 irudian zundaketako maila bateko egonkortasuna aztertzeko
prozesua laburbildu da.</SPAN></FONT></P>
<P CLASS="western" ALIGN=JUSTIFY STYLE="text-indent: 0.64cm; margin-bottom: 0cm">
<BR>
</P>
<P CLASS="western" ALIGN=CENTER><FONT COLOR="#000000"><IMG SRC="1630_945_p1_zuzenduta_html_m181b1668.gif" NAME="gr&aacute;ficos10" ALIGN=BOTTOM WIDTH=505 HEIGHT=180 BORDER=1></FONT><SPAN ID="Marco14" DIR="LTR" STYLE="float: left; width: 3.6cm; height: 0.42cm; border: none; padding: 0cm; background: #ffffff">
	<P LANG="es-ES" CLASS="western" ALIGN=CENTER STYLE="margin-bottom: 0cm">
	<FONT FACE="Arial, sans-serif"><FONT SIZE=2><B>Erabat Egonkorra</B></FONT></FONT></P>
</SPAN>
<SPAN ID="Marco13" DIR="LTR" STYLE="float: left; width: 3.73cm; height: 0.42cm; border: none; padding: 0cm; background: #ffffff">
	<P LANG="es-ES" CLASS="western" ALIGN=CENTER STYLE="margin-bottom: 0cm">
	<FONT FACE="Arial, sans-serif"><FONT SIZE=2><B>Erabat Ezegonkorra</B></FONT></FONT></P>
</SPAN>
<SPAN ID="Marco12" DIR="LTR" STYLE="float: left; width: 4.2cm; height: 0.42cm; border: none; padding: 0cm; background: #ffffff">
	<P LANG="es-ES" CLASS="western" ALIGN=CENTER STYLE="margin-bottom: 0cm">
	<FONT FACE="Arial, sans-serif"><FONT SIZE=2 STYLE="font-size: 9pt"><B>Baldintzazko
	Ezegonkorra</B></FONT></FONT></P>
</SPAN>
<SPAN ID="Marco11" DIR="LTR" STYLE="float: left; width: 3.91cm; height: 0.84cm; border: 1px solid #000000; padding: 0cm 0.1cm; background: #ffffff">
	<P LANG="es-ES" CLASS="western" STYLE="margin-bottom: 0cm"><FONT COLOR="#0070c0">&ndash;&ndash;&ndash;</FONT><FONT COLOR="#0070c0">
	<FONT SIZE=1 STYLE="font-size: 6pt"><SPAN LANG="eu"><B>igoera
	adiabatiko lehorra</B></SPAN></FONT></FONT></P>
	<P LANG="es-ES" CLASS="western" STYLE="margin-bottom: 0cm"><FONT COLOR="#00b050">&ndash;&ndash;&ndash;</FONT><FONT COLOR="#00b050">
	<FONT SIZE=1 STYLE="font-size: 6pt"><SPAN LANG="eu"><B>igoera
	adiabatiko asea</B></SPAN></FONT></FONT></P>
	<P LANG="es-ES" CLASS="western" STYLE="margin-bottom: 0cm">&ndash;&ndash;&ndash;
	<FONT SIZE=1 STYLE="font-size: 6pt"><SPAN LANG="eu"><B>giro-tenperatura</B></SPAN></FONT></P>
</SPAN>
</P>
<P LANG="es-ES" CLASS="western" ALIGN=CENTER STYLE="margin-bottom: 0cm">
<SPAN LANG="eu"><I>P1.9 irudia. Zundaketako </I></SPAN><SPAN LANG="eu"><I><B>Z</B></I></SPAN><SUB><SPAN LANG="eu"><I><B>0</B></I></SPAN></SUB><SPAN LANG="eu"><I>
mailaren egonkortasun- edo ezegonkortasun-egoera aztertzeko eskema</I></SPAN></P>
<P CLASS="western" ALIGN=JUSTIFY STYLE="margin-bottom: 0cm"><BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<FONT COLOR="#000000"><SPAN LANG="eu">Maila</SPAN></FONT><FONT COLOR="#000000"><SPAN LANG="eu">
bateko aireak egonkortasun absolutua badauka, eta baldintzazko
ezegonkortasunik ez badago, maila horretan </SPAN></FONT><FONT COLOR="#000000"><SPAN LANG="eu"><B>erabateko
egonkortasuna</B></SPAN></FONT><FONT COLOR="#000000"><SPAN LANG="eu">
dagoela esango dugu. Kontrako kasua, hots, ezegonkortasun
absolutukoa, aldi berean baldintzazko ezegonkortasuna ere dauka eta,
beraz, </SPAN></FONT><FONT COLOR="#000000"><SPAN LANG="eu"><B>erabateko
ezegonkortasuna</B></SPAN></FONT><FONT COLOR="#000000"><SPAN LANG="eu">.</SPAN></FONT></P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<FONT COLOR="#000000"><SPAN LANG="eu"><B>Burbuila bere jatorrizko
mailan ase dagoenean, ezegonkortasuna ez</B></SPAN></FONT><FONT COLOR="#000000"><SPAN LANG="eu"><B>in
da baldintzazkoa izan, eta ezegonkortasun absoluturik dagoen
aztertzen da prozesu adiabatiko aseak erabiliz.</B></SPAN></FONT></P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
 Azkenik, aztertzen ari garen kasuan, zundaketako tokian atmosferan
gerta daitezkeen ezegonkortasun bertikaleko prozesuei dagokienez, lau
eskualde desberdin daudela azpimarratu behar dugu.</P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<FONT COLOR="#000000"><SPAN LANG="eu">Lehenengoa
tenperatura-inbertsio azpian (900 mb azpian) dagoen
atmosfera-geruzari dagokion tartea da. Eskualde horretan atmosferak
baldintzazko ezegonkortasuna dauka baina, ezegonkortasuna gertatuz
gero, 900 mb-eraino mugatuta egongo da. Inbertsioagatik,
aire-burbuilen igoera askeko prozesuak bertan geldituko dira. Beraz,
ezegonkortasuna ez litzateke oso sakona izango, ezta hodei oso lodiak
sortzeko gai ere.</SPAN></FONT></P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
Bigarren tartea 900 eta 800 mb-en artean dago, non atmosfera erabat
egonkorra den.</P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<FONT COLOR="#000000"><SPAN LANG="eu">Hirugarren tartean, 800 eta 550
mb-en artean, berriro baldintzazko ezegonkortasuna agertzen da, baina
aire-burbuilak 550 mb-eko mailaraino bakarrik aske igoko lirateke.
Lehen bezala, sakonera txikiko ezegonkortasuna.</SPAN></FONT></P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<P LANG="es-ES" CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<FONT COLOR="#000000"><SPAN LANG="eu">550 mb-etik aurrera, airea
tropopausako mugaraino (13000 m inguruan) igoko litzateke.</SPAN></FONT></P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<P LANG="es-ES" CLASS="western" STYLE="margin-bottom: 0cm"><FONT COLOR="#000000"><SPAN LANG="eu">Baldintza
horietan, espero dugun eguneko eguraldia oro har eguzkitsua izango
da, ia euri-arriskurik gabe (ezegonkortasunak ez dira oso sakonak
atmosferaren behealdean) eta hodei baxu eta ertainak sor litezke
konbekzio bortxatutako prozesuengatik.</SPAN></FONT></P>
<P CLASS="western" ALIGN=JUSTIFY STYLE="text-indent: 0.75cm; margin-bottom: 0cm">
<BR>
</P>
<DIV ID="sdfootnote1">
	<P LANG="es-ES" CLASS="sdfootnote-western" ALIGN=JUSTIFY><A CLASS="sdfootnotesym" NAME="sdfootnote1sym" HREF="#sdfootnote1anc">1</A><SPAN LANG="eu">
	Prozesuez mintzatuz, beroa galdu edo irabazi gabe gertatzen dena,
	ingurunearekin bero-trukerik izan gabe gertatzen dena. Airea
	bero-eroale txarra denez, airearen hedapena eta konpresioa prozesu
	adiabatikotzat har ditzakegu.</SPAN></P>
</DIV>
<DIV ID="sdfootnote2">
	<P LANG="es-ES" CLASS="sdfootnote-western"><A CLASS="sdfootnotesym" NAME="sdfootnote2sym" HREF="#sdfootnote2anc">2</A>
	Atmosferako airearen beherakako mugimendua, bereziki eskualde zabal
	bati eragiten dionean.</P>
</DIV>
</BODY>
</HTML>