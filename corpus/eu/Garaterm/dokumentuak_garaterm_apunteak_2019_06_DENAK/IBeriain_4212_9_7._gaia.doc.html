<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
	<META HTTP-EQUIV="CONTENT-TYPE" CONTENT="text/html; charset=iso-8859-1">
	<TITLE>3</TITLE>
	<META NAME="GENERATOR" CONTENT="LibreOffice 3.4  (Unix)">
	<META NAME="AUTHOR" CONTENT="Itziar Alkorta">
	<META NAME="CREATED" CONTENT="20040616;15370000">
	<META NAME="CHANGEDBY" CONTENT="Leire">
	<META NAME="CHANGED" CONTENT="20120420;11290000">
	<META NAME="_AdHocReviewCycleID" CONTENT="-1752979581">
	<META NAME="_AuthorEmail" CONTENT="dcpalidi@sd.ehu.es">
	<META NAME="_AuthorEmailDisplayName" CONTENT="Itziar Alkorta">
	<META NAME="_EmailSubject" CONTENT="">
	<META NAME="_PreviousAdHocReviewCycleID" CONTENT="-1752979581">
	<META NAME="_ReviewingToolsShownOnce" CONTENT="">
	
</HEAD>
<BODY LANG="en-US" TEXT="#000000" DIR="LTR">
<P LANG="eu" CLASS="western" ALIGN=CENTER><FONT FACE="Times New Roman, serif"><FONT SIZE=3><FONT SIZE=4 STYLE="font-size: 16pt"><U><B>7.
GAIA: &ldquo;ADINA&rdquo;</B></U></FONT></FONT></FONT></P>
<P LANG="eu" CLASS="western" ALIGN=CENTER><BR>
</P>
<P LANG="eu" CLASS="western" ALIGN=LEFT><BR>
</P>
<H2 LANG="eu" CLASS="western" ALIGN=JUSTIFY STYLE="font-style: normal">
<FONT COLOR="#548dd4"><FONT FACE="Times New Roman, serif">1. ADINAREN
ESANAHI JURIDIKOA</FONT></FONT></H2>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Zergatik
interesatzen zaio pertsonen adina ordenamendu juridikoari? Adina datu
garrantzitsua da zuzenbidearentzat, zeren pertsonaren <B>heldutasun</B>
mailak, ulertzeko eta jarduteko gaitasuna dakartenak, ez baitira adin
guztietan berdinak. Ondorioz, adinak zerikusi zuzena izango du
pertsonaren jarduteko gaitasun juridikoa finkatzerakoan. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Edonola
ere, jarduteko gaitasunaz aritu garenean ikusi dugu ordenamendu
juridikoak  pertsonaren jarduteko gaitasuna neurtzeko adinaz gain
beste elementu bat ere hartzen zuela kontuan: pertsonaren <I>gaitasun
naturala</I> (ikus 1.4 puntua). Beraz, pertsona baten jarduteko
gaitasuna bi elementu hoiek definituko dute; duen adina eta ez-gaia
den ala ez. Gogoratu, bi hoiek ordenamenduak sortzen dituen ERIZPIDE
OBJEKTIBOAK direla pertsona bat jarduteko gaia den ala ez
erabakitzeko, trafikoan beharrezkoa den ziurtasun juridikoa
mantenduz. Lehenengoaren azterketari ekingo diogu gai honetan,
gaitasun naturalari hurrengo gaian ekingo diogularik.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY> <FONT FACE="Times New Roman, serif"><FONT SIZE=3>Horrela
ba, ordenamenduak <B>adin</B> jakin bat ezartzen du jarduteko
gaitasun osoa eskuratzeko (<B>trafiko juridikoaren ziurtasuna</B>
legoke irizpide horren atzean), eta, bestetik, ikusiko dugunez, adin
horretara iristen ez denari jarduteko gaitasun mugatu bat aitortzen
dio, pertsona horrek duen <B>berezko</B> <B>ulermen</B> eta
heldutasun mailaren araberakoa. Adin txikien berezko gaitasuna
kontuan hartzeko arrazoia da, beren duintasuna eta askatasun
pertsonal ahalik eta zabalena bermatzea.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Adinaren
arabera hiru jarduteko gaitasun maila bereiz daitezke:
<B>adin-nagusitasuna</B>, <B>adin-txikitasuna</B> eta <B>emantzipazioa</B>,
Zuzenbide erromatarretik datorren sailkapena, alegia.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<H2 LANG="eu" CLASS="western" ALIGN=JUSTIFY STYLE="font-style: normal">
<FONT COLOR="#548dd4"><FONT FACE="Times New Roman, serif">2. ADINAREN
KONTAKETA</FONT></FONT></H2>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Kode
Zibilaren 315.2 artikuluak zera dio: adin nagusitasuna kontatzeko,
eta baita beste edozein adin ere, <B>jaioteguna osoki</B> hartzen da
kontuan. Arau horren arabera, jaiotegunaren 00:01 unean betetzen dira
urteak, nahiz eta jaiotza beranduago gertatu izan. Eguna osoa hartzen
da, orduari so egin gabe, kontaketa mota honi <FONT COLOR="#ff0000"><B>KONPUTU
ZIBILA</B></FONT> deitzen zaiolarik, konputu naturalaren parean.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Kontuan
 izan, adina ez den beste <I>epeak</I> kontatzeko beste arau bat
ezartzen duela Kode Zibilak 5.1 artikuluan.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<H2 LANG="eu" CLASS="western" ALIGN=JUSTIFY STYLE="font-style: normal">
<FONT COLOR="#548dd4"><FONT FACE="Times New Roman, serif">3.
ADIN-NAGUSITASUNA</FONT></FONT></H2>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Adin-nagusitasunera
heltzeak <B>jarduteko gaitasun osoa </B>dakar: (a) beste inoren
laguntzarik eta baimenik gabe eskubideak eta betebeharrak erabiltzeko
gaitasuna eskuratzea; eta (b) ordu arteko babes-erakundeen menpetik
irtetea (gurasoak, tutorea edo kuradorea, alegia). </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Kode
Zibilaren 322. artikuluak dio: <I>&ldquo;</I><I>el mayor de edad es
capaz para todos los actos de la vida civil...</I><I>&rdquo;</I>.
Arau orokor horrek badu ordea <B>salbuespenik</B>; nagusiena da
adoptatu ahal izateko 25 urte behar direla (Kode Zibila, 175.1
artikulua).</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Espainiako
Konstituzioaren 12. artikuluaren eta Kode Zibilaren 315.1
artikuluaren arabera, adin-nagusitasuna <B>18 urterekin</B>
eskuratzen da.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.59in; margin-right: 0.59in">
<FONT FACE="Times New Roman, serif"><FONT SIZE=2>Munduko beste
konstituzioak aztertuz gero, ikusten da bitxia dela Espainiar
Estatukoak jasotzen duen araua; izan ere, adin-nagusitasuna noiz
eskuratu ez baita konstituzioetan jasotzen, beste lege apalagoetan
baizik. Zergatik jaso zen bada arau hori Espainiar Estatukoan?
Kontserbadoreen ustez, adin-nagusitasunaren finkapena ordenamenduaren
adar bakoitzari zegokion; ordura arte bezala, zilegi izan behar zuen
Zuzenbide Zibilak jarduteko adin bat eskatzea, eta zigor zuzenbideak,
berriz, beste bat. Beste batzuen iritziz, jarduteko gaitasunaren
finkapenak eragin nabarmena zuen pertsonaren garapenean, eta
horrelako gai garrantzitsu bat Konstituzioak finkatu beharreko autua
zen. Bestalde, adin-nagusitasuna bateratzea Antzinako Erregimenetik
bereizten zituen zerbait zen -izan ere, iraganeko ordenamendu
juridikoen ezaugarrietako bat baitzen gaitasuna eskuratzeko hainbat
adin desberdin ezartzea.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Adin-nagusitasuna
<B>automatikoki</B> eskuratzen da: ez dago pertsonaren borondatearen
esku, ez eta bere guraso edo zaintzaileen esku. Edonola ere,
adingabeak bere burua gobernatzea galarazten dion gaixotasun psikiko
bat baldin badu, gurasoen babespean jarraituko du pertsona horrek 18
urte bete ondoren (ikus, desgaitzeari buruzko 4. ikasgaia)</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Adin-nagusitasuna
egoera zibila bada ere, ez da beharrezkoa Erregistro Zibilean
inskribitzea; lehenago esan bezala, jaiotza-eguna jakitea nahikoa
baita adin-nagusitasuna noiz eskuratzen den jakiteko.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Adin-nagusitasuna
ez da, berez, emantzipazio modu bat, Kode Zibilaren 314.1 artikuluak
emantzipazio modutzat jotzen badu ere. Emantzipazioa, oraintxe
ikusiko dugunez (3.5 puntuan), adin-nagusitasunaren eta
adin-txikitasunaren arteko egoera bat da. </FONT></FONT>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Bestalde
gogoratu beharra dago, <B>&ldquo;hirugarren adina&rdquo;</B>
deritzonak ez duela tratamendu berezirik jasotzen Zuzenbide zibilean.
Adin nagusiak dira baina ezberdintasunik gabe. 18 urtetik aurrera
denak gara berdinak, Zuzenbide zibilaren ikuspuntutik, desgaitzen ez
bagaituzte, behintzat. Beste Zuzenbide arlo batzuetan badago zenbait
berezitasun baina ez dira gure eremuan sartzen.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<H2 LANG="eu" CLASS="western" ALIGN=JUSTIFY STYLE="font-style: normal">
<FONT COLOR="#548dd4"><FONT FACE="Times New Roman, serif">4.
ADIN-TXIKITASUNA</FONT></FONT></H2>
<H3 LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>4.1. Aurrekariak</FONT></FONT></H3>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Erroma
klasikoan <I>sui iuris </I>zirenek bakarrik egin zitzaketen negozio
juridikoak, gainerakoek -<I>alieni iuris</I> zirenek, alegia-,<I>&shy;</I>
beren <I>pater familias </I>nahiz tutorearen baimena behar zuten
edozein kontratutan hitza emateko. Hala ere, <I>sui iuris </I>zirenei
zenbait muga ezartzen zitzaizkien: hogeita bost urte bete artean
kuradorearen baimena behar zuten negozioak egiteko. Hartara, baimenik
gabe egindako negozioak kalteren bat eragiten bazion, <I><B>restitutio
in integrum</B></I><I> </I>delakora behartzen zuen legeak beste
kontratatzailea; bestala esanda, adin txikiarengandik jasotakoa
itzuli egin behar zuen baina ezin zuen berak emandakoa eskatu. Hori
dela eta, inork ez zuen nahi izaten hogeita bost urtetik
beheragokoekin negoziorik egin, <I>sui iuris </I>zirela jakinda ere.
Adin txikiaren babeserako <I>restitutio in integrum </I>delako
erakunde zahar hori guganaino heldu da, eta oraindik ere, ordenamendu
juridiko gehienek jasotzen dute obligazio gisa. </FONT></FONT>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Egungo
espainiar ordenamenduak adin txikia <I>babestearen</I> apostua egiten
du baita; horra hor 1/1996 Lege Organikoa, Adin txikiaren babes
juridikorako legea, hain zuzen ere, eta Autonomia Erkidego batzuk
dituzten araudi zehatzak (Katalunya, Aragoa eta Nafarroa). </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<H3 LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>4.2. Adin txikiaren
egoera juridikoa</FONT></FONT></H3>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Adin
txikia ez da ezgaitzat jo behar; <B>gaitasun mugatua</B> duen
pertsonatzat hartzea zuzenagoa da. Izan ere, adina aurrera joan
ahala, pertsonak gero eta heldutasun gehiago dauka eta, ondorioz,
bere gaitasun naturalak ere goraka egiten du. Jarduteko gaitasuna,
beraz, ez da berdina 2 urte edo 17 dauzkan adin txikiaren kasuan.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; margin-right: 0.49in">
<FONT FACE="Times New Roman, serif"><FONT SIZE=3><FONT SIZE=2>XX.
mendearen erdialde arte, adintxikia jarduteko ezgaitzat hartzen zen.
Kode Zibilaren 1.263 artikuluak horregatik dio: &ldquo;</FONT><FONT SIZE=2><I>no
pueden prestar consentimiento... los menores no emancipados</I></FONT><FONT SIZE=2>&rdquo;.
Doktrina juridikoak uste zuen adintxikia legezko ordezkaritzara
meneratua zegoela bizitza juridikoaren eremu guztietan eta ez zela
jarduteko gai. Federico de Castrok, ordea, pentsaera berri bati ireki
zion atea: haren ustez, Kode Zibilak ez du esaten adingabeak
gaitasunik ez duenik, esaten duen guztia da hark egindako negozioak
deuseztagarriak direla. Horrela, deuseztatzen ez diren bitartean,
adingabeak egindakoak baliozkoak izango direla ulertu behar da.
Errealitateari erreparatu besterik ez dago hori egia dela
baieztatzeko: adingabeek egunero egiten dituzte munta txikiko negozio
juridikoak, erosketa txikiak eta horrelakoak, eta inori ez zaio
bururatzen horiek deuseztea. Hala uste du gaur egun doktrinaren
gehiengoak eta baita zuzenbidearen aplikatzaileek ere -ikus,
esandakoaren adierazgarri den ENZOren 1989ko martxoaren 3ko
Ebazpena-.</FONT></FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Horrenbestean,
Kode Zibilaren 1981eko erreforma Legeak (11/1981 Legeak) eta Adin
txikiaren babeserako 1/1996 Lege Organikoak <I>jarduteko gaitasun
mugatua</I> aitortzen diote adin txikiari. Adin txikia ez da ez-gaia
kontsideratzen, jarduteko gaitasun osoa ez duen pertsona lez baizik.
Justuki muga hori daukalako, adin txikiak <B>ORDEZKARI LEGALAK</B>
dauzka; legeak ezartzen dizkion babesleak, alegia. Babes hau edo
ordezkari funtzio hau <I>gurasoei</I> egokitzen zaie lehenik eta
behin, eta hauek ez badaude, <I>tutoreari</I> (KZ 154.2, 162 eta 267
artikuluak). Hauek ordezkatuko dute adin txikia berak bere kabuz
hartu ezin dituen erabakietan, ondorioek adin txikiaren esparru
pertsonalean edo ondarezkoan eragin zuzena izango dutelarik. Beti ez
da, baina, ordezkaritza legalaren beharra izango. Batzutan, nahikoa
izango da <B>ASISTENTZIA</B> bat ematea adin txikiari, laguntza edo
bultzada bat. Bien arteko diferentzia argia da: <I>ordezkaritzan</I>
adin txikiak ez du iniziatibarik, ordezkariak dauka bere ordez.
<I>Asistentzia </I>ematera mugatzen badira ordezkariak, orduan
iniziatiba gehitzen da adin txikiaren aldetik. Bere heldutasun eta
gaitasun naturalaren mailak neurtuko du bataren edo bestearen
erabileraren beharra, alegia. Ordezkaritza legaletik <I>kanpo</I>
geratuko dira, ordea, Kode Zibilaren 162 (guraso boterea) eta 267
(tutoretza) artikuluetan agertzen diren eremuak:</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<FONT FACE="Times New Roman, serif"><FONT SIZE=3>1.-Nortasunaren
eskubideak</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<FONT FACE="Times New Roman, serif"><FONT SIZE=3>2.-Legeen arabera
adin txikiak bere kabuz egin ditzakeenak</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<FONT FACE="Times New Roman, serif"><FONT SIZE=3>3.-Heldutasun-baldintzen
arabera bere kabuz egin ditzakeenak</FONT></FONT></P>
<P LANG="eu" STYLE="margin-left: 0.98in"><FONT FACE="Times New Roman, serif"><FONT SIZE=3>4.-Beren
baitan interes-gatazka daukatenak (horietan defendatzaile judiziala
izendatu beharko, KZ 299. artikuluaren arabera).</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>5.-Boterearen
titular direnen administraziotik kanpo utzi diren ondasunei buruzkoak</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Supostu
horietan, beraz, adin txikiak berak edo beste norbaitek egiten ditu
egintza horiek, baina ordezkariaren funtzioa ASISTENTZIA funtzio
bihurtzen da, ez ordezpenarena.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Araudi
berriaren printzipio nagusiak hauexek dira, beraz: (a) adin txikia
babestu, (b) haren autonomia sustatu eta (d) jarduteko gaitasuna,
bere gaitasun naturalera eta heldutasunera egokitu.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Aipatu
babesari buruz hurrengo bi ikasgaietan arituko gara. Gainerako bi
printzipioak, autonomia eta jarduteko gaitasun eremua, berriz,
oraintxe izango ditugu hizpide; hau da, zer da adin txikiak bakarrik
egin dezakena edo eta zeintzuk aspektutarako beharko du ordezkarien
baimena edo asistentzia.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<H3 LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>4.3. Adin txikiaren
gaitasuna</FONT></FONT></H3>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3><I>4.3.1.-Eremu
pertsonala eta familiarra</I></FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu"><FONT FACE="Times New Roman, serif"><FONT SIZE=3>Eskubide
pertsonalak erabiltzeko (nortasunaren eskubideak, familiakoak, eta
abar) aukera zabalagoa eskaintzen dio adin txikiari ordenamenduak,
ondarezko eskubideez baliatzeko baino. Ikus dezagun jarraian
norainokoa den adin txikiaren aginpide hori.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>1) <B>Nortasunaren
eskubideak</B>: adin txikiak oinarrizko eskubide hauen titular dira,
adin nagusiak bezalaxe (aipatu 1/1996 Lege Organikoa, 2. artikulua).
Eskubide horiek egikaritzea, berriz, haien <B>heldutasun</B> mailaren
arabera lagatzen du Kode Zibilaren 162 II.1 artikuluak. Arau orokor
gisa esan genezake, beraz, <I>nortasunaren eskubideak </I><I><B>ez</B></I><I>
direla legezko ordezkaritzaren mende geratzen</I>. Horrexegatik
martxan jartzen denean, esparru honetan, <I>ordezkari legalaren</I>
figura, jarduteko gaitasun mugatu horren osagarri gisa, ordezpena
asistentzia bilakatzen da, gehienez. Arau bereziak daude, ordea,
nortasunaren eskubideen eremu honetan:</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" STYLE="margin-left: 0.98in"><FONT FACE="Times New Roman, serif"><FONT SIZE=3>a)
Gazteen elkarte eta organizazioetan sartzeko eskubidea du adin
txikiak, Legearen arabera horiek sustatu nahiz inskribitzeko eta bere
zuzendaritza-organuetan parte hartzeko, baina elkarte horiek bere
gain obligazioak hartzeko, elkartekideek gaitasuna osoa duen legezko
ordezkaria izendatu beharko dute (ATBJL 7. artikulua).</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>b) Zenbaitetan,
garrantziagatik eta adin txikia babesteko, legeak, nortasunaren
eskubideen eremu horretan, adin txikiak adostasuna emateko aukerarik
ez du uzten; esaterako, lesiozko delituetan adin txikiak emandako
adostasuna ez da baliozkoa (ZK 155.2 artikulua), antzuteko eta
zirugia transexuala egiteko adostasuna adin nagusiek bakarrik eman
dezakete; gauza bera gametoak zein aurrenbrioiak dohaintzan emateko
lagundutako ugalketa tekniketan, hamazortzi urte eta jarduteko
gaitasun osoa izatea eskatzen da (LUTL 5.6 artikulua). Guraso edo
tutoreen baimena (asistentzia) eskatzen da, gainera: enbrioiak nahiz
giza-fetuak edo horien zelulak, ehunak zein organuak dohaintzan
emateko, horiek guztiak xede terapeutikoarekin erabiltzeko (42/1988
Legearen 2. artikulua).</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>Ohorearekiko,
intimitate familiar zein pertsonalarekiko eta norbere irudiarekiko
eskubidean besteek esku-satzea erabakitzeko (adostasuna emateko)
ahalmena du adin txikiak, baina legezko ordezkariek ere eman dezakete
adostasuna.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>Beste arazo bat da,
aurrekoarekin loturarik ez duena, ordezkari legalek premiazko
egoeratan adin txikiaren nortasunaren eskubideen gaineko erabakiak
har ditzaketela. Kasu horietan, erabakia adin txikiari badagokio ere,
ordezkarien betebeharrentatik eratortzen da legitimazioa (ebakuntza
kirurgikoa, esaterako).</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 1.18in; margin-right: 0.39in">
<FONT FACE="Times New Roman, serif"><FONT SIZE=2>Aipatutakoaz gain,
adin txikiak, hamasei urte ezkeroztik, kasu batzuetan, bere
emantzipazioan parte hartu eta berau eskatzen du bere adostasuna
emanez (KZ 317, 320 eta 321 artikuluak). Hamalau urtetik aurrera,
bere ordezkariaren laguntzarekin, auzotartasun zibila bat aukeratu
dezake (KZ 14.3 eta 15.1 artikuluak). Adin txiki atzerritarrari
gaitasuna ematen zaio naziokotasun espainiarra eskuratzerako orduan,
nahiz berari aplikatzen zaion legeriaren arabera eduki ez, baldin eta
aukeraz, jatorri-kartaz nahiz hamalau urtetik aurrera tokian bizi
izateagatik eskatzen badu, legezko ordezkarien laguntzaz (KZ 20 eta
21 artikuluak).</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>2) <B>Familiako
eskubideak</B>: hemen ere, kasu konkretuak arautzen ditu legegileak,
arau orokor bat eman ordez. Aipamenak, halaber, bi esparrutan bana
ditzakegu: adin txikia parte den familiari begira edo eta adin
txikiak berak sortzen duen familiari so eginez.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>1.-<U>Adin txikiaren
berezko familia.</U> Adin txikia familiaren &ldquo;menpe&rdquo; edon
arren, honek babestua, egun ia kasu guztietan, arau orokorra bera
beti kontutan hartzea da, haren gain egikaritzen edo egikarituko den
&ldquo;boterearen&rdquo; titularrek beren funtzioetan hartzen
dituzten erabakietan hark ere parte har dezan.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<BR>
</P>
<P LANG="eu" STYLE="margin-left: 0.98in"><FONT SIZE=3><FONT FACE="Times New Roman, serif">Arau
orokor horrek duen lehen islada da, supostu batzuetan, adin txikiari
derrigorrez AUDIENTZIA eman beharra. Legeak &ldquo;entzuna izateaz&rdquo;
mintzatzen da, hau da, adin txikiak kasu batzuetan deklaratu beharko
duela eta bere eritzia aintzakotzat hartu beharko dela. Printzipioz,
12 urte beteak baditu beti entzun egin beharko dio Epaileak, eta 12
urte baino gutxiago baditu txikiak, baina &ldquo;nahiko zentzu&rdquo;
baldin badu, baita. Epaileek umeei entzun beharko die gurasoen
ezkontza deusezteko, haiek banatzeko edo dibortziatzeko prozeduretan,
zaintza eta babes erabakiak hartzeko orduan (KZ 92.2 artikulua);
gurasoak egitatez banatzen direnean (KZ 159. artikulua); ordezkari
legalak, behin eta berriz, ados ipintzen ez direnean haien funtzioa
egikaritzerakoan (KZ 156.2 eta 237.2 artikuluak); Epaileak tutoretza
eratu behar duenean bere gain (KZ 231 artikulua); tutoreak tutoretza
egikaritzeko baimen judiziala eskuratu behar duenean (KZ 271, 272 eta
273 artikuluak). </FONT><FONT FACE="Times New Roman, serif"><I>Familia
harreran</I></FONT><FONT FACE="Times New Roman, serif"> eta </FONT><FONT FACE="Times New Roman, serif"><I>adopzioan</I></FONT><FONT FACE="Times New Roman, serif">
ere entzun beharko zaio: 12 urte baditu oneritzia eman beharko du eta
gazteagoa bada, &ldquo;nahiko zentzua&rdquo; badu, entzun egin
beharko zaio prozeduran (KZ 173 eta 177 artikuluak). Bestalde,
gurasoek, guraso boterea egikaritzean, umeei entzun beharko diete
horiek ukitzen dituzten erabakiak hartzeko (KZ 154.3 artikulua) eta
hamasei urtetik gorako umearen adostasuna eskuratu beharko dute Kzeko
166. artikuluan aurreikusitako ondarezko egintzak egiteko behar den
baimen judiziala baztertu nahi bada.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>2.-<U>Adin txikiak
sortzen duen familia</U>. Ordenamendu juridiko gehienetan,
printzipioa da onartzea adin txikiaren gaitasuna gai denean
juridikoki bere &ldquo;babespean&rdquo; familia berri bat eratzeko
edo errekonozitzeko. Txit pertsonalak direnez egoera hauek,
ordezkaritza legala baztertua geratzen da printzipioz (KZ 163.1 eta
267 artikuluak).</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>Arau orokor gisa,
adin txikia ezin da ezkondu: KZeko 46.1 artikuluak ezgai jotzen du
emantzipatu gabeko adin txikia eta arau hori urratuz egindako
negozioa deuseztasunarekin santzionatzen du (KZ 73.2 eta 75
artikuluak). Horrek esan nahi du, ezkontzeko gaitasun osoa duela adin
nagusiak eta horretara iritsi aurretik emantzipatutako adin txikiak.
Salbuespenezko kasua da ADIN DISPENTSA; adin txikiak ezkondu ahal
izateko 14 urte ezkeroztik Epaileari eska diezaiokena (KZ 48.1
artikulua). Kasu horretan, adin txikiaren ezkontza egin aurretik
lortzen bada dispentsa, exkontza baliozkoa izanda da eta ondoren
lortutakoak atzeraeraginez baliozkotuko du (Kzeko 48.2 artikulua).</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.98in">
<FONT FACE="Times New Roman, serif"><FONT SIZE=3>Ondorengotzari
dagokionez, onartzen da adin txikiak ezkontzaz kanpoko umea
errekonozitzea; horretarako eta baliozkoa izateko, baimen judiziala
eskatzen da, Ministeritza Fiskalari audientzia eman ostekoa (KZ 121
artikulua). Bere umeen gain guraso boterea egikaritzeko, bere
gurasoen, tutorearen eta Epailaren laguntza beharko du (azken honena
soilik desadostasun eta ezintasun kasuetan). Hala ere, ezin du adin
txikiak beste inoren tutore eta kuradore izan, eta ezin izango du
adoptatu.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<FONT FACE="Times New Roman, serif"><FONT SIZE=3>	</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
 <FONT FACE="Times New Roman, serif"><FONT SIZE=3><I>4.3.2.
Ondare-eremua</I></FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu"><FONT FACE="Times New Roman, serif"><FONT SIZE=3>Ondasun
eta eskubideen titulartasuna adin txikiaren baldin bada ere,
printzipioz, bere ondarearen administrazioa ordezkari legalei
dagokie: gurasoei (KZ 154.2 eta 164 artikuluak) eta, hauen faltan,
tutoreei (KZ 270 artikulua). Adin txikiak ez du, beraz, ondare
autonomiarik eta beti bere legezko ordezkariekin jokatu beharko du.</FONT></FONT></P>
<P LANG="eu" STYLE="margin-left: 0.49in; text-indent: 0.49in"><BR>
</P>
<P LANG="eu"><FONT FACE="Times New Roman, serif"><FONT SIZE=3>Hala
ere hamasei urte ezkeroztik, administrazio arrunteko egintzak egin
ditzake bere lan edo industria bidez eskuratu dituen ondasunen gain
(KZ 164.3 artikulua). Ondasun horiek atxikitzeko, kontserbatzeko eta
beraietatik etekin arruntak lortzeko egintzak egitea erabaki dezake,
baina legezko ordezkariak direnen adostasuna beharko du administrazio
arrunta gainditzen duten gainerako egintzak egiteko. Arau honek
zentzu osoa dauka Lan zuzenbideari so egiten badiogu, izan ere
hamasei urtetako adin txiki batek lan kontratu bat sinatu dezake,
bere ordezkarien baimenarekin (Langileen Estatutuko 7. b) artikulua),
eta honek independentzia eremu bat onar dakion galdatzen du.</FONT></FONT></P>
<P LANG="eu" STYLE="margin-left: 0.49in; text-indent: 0.49in"><BR>
</P>
<P LANG="eu"><FONT FACE="Times New Roman, serif"><FONT SIZE=3>Gainera,
adin txikiak bere ondarea arriskuan jarri duen ordezkari legalak
egindako administrazioaren berri Epaileari emateko ahalmena du,
hartara honek arriskua ekiditeko beharrezko erabakiak hartzeko (KZ
167 eta 233 artikuluak).</FONT></FONT></P>
<P LANG="eu" CLASS="western" ALIGN=LEFT><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Ondarezko
eremuari dagokionean kontuan  izan, gainera, honokoak:</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>1.-Hamalau urtetik
gorako adin txikiak <B>ezkontz kapitulazioak </B>sinatu ditzake (Kode
Zibilaren 1.329 artikulua). Gogoratu hamalau urtekin, adin dispentsa
ematen badio epaileak, ezkondu daitekela adin txikia, beraz ezkontz
kapitulazioak ere egin ditzake. Hala ere, sinatu nahi baditu ezkondu
baino lehen, ordezkarien baimena beharko du irabazpidezko eraentza
edo beste eraentza &ldquo;komunitario&rdquo; bat hautatzeko. Ezkondu
eta gero sinatzen baditu ez du asistentzia hori beharko, jadanik
emantzipatua dagoelako adin txikia, ezkontzaren birtutez.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>2.-<B>Testamentua</B>
egin dezake, ordezkariaren interbentziorik gabe, noski (olografoa
ezik, Kodearen 688 artikulua). </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>3.-Horiez gain, adin
txikiak orokorrean, <B>onuragarri</B> zaizkion negozioak egiteko
gaitasuna du: gauzen <B>edukitza</B> (Kodearen 443 artikulua),
<B>okupazioa</B> (626 artikulua, <I>a contrario </I>interpretatuz),
<B>usukapioa</B> (443 artikulua) eta zor zaion zerbaiten <B>ordainketa
jasotzea</B> (1.163 artikulua).</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>4.-<B>Dohaintzak</B>
burutzeko, aldiz, adin nagusia izan behar du dohaintzagileak.
Jasotzeko ez du arazorik adin txikiak, baina kostubidezkoa edo
kargaduna bada, baimena izan beharko du ordezkarien aldetik (KZ 625
eta 626 artikuluak). </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>5.-Legezko ordezkoen
baimenik gabe egindako negozioak <B>deuseztatu </B>ahal izango dira
(Kodearen 1.301 artikulua). Deuseztu ahal izango ditu ordezkari
legalak adin txikiak adin nagusitasuna lortu arte, edo eta adin
txikiak berak 18 urte bete eta hurrengo lau urtetan.</FONT></FONT></P>
<P LANG="eu" CLASS="western" ALIGN=JUSTIFY STYLE="margin-left: 0.25in">
<BR>
</P>
<H2 LANG="eu" CLASS="western" ALIGN=JUSTIFY><FONT COLOR="#548dd4"><FONT FACE="Times New Roman, serif"><SPAN STYLE="font-style: normal">V</SPAN></FONT></FONT><FONT COLOR="#548dd4"><FONT FACE="Times New Roman, serif"><SPAN STYLE="font-style: normal">.
EMANTZIPAZIOA</SPAN></FONT></FONT></H2>
<H3 LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>5.1. Kontzeptua</FONT></FONT></H3>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Erakunde
honen xedea da adin nagusitasunaren efektuak aurreratzea. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; margin-right: 0.59in; text-indent: 0in">
<FONT FACE="Times New Roman, serif"><FONT SIZE=2>Garai batean
emantzipazio ugari egiten bazen, apenas eskatzen dira emantzipazioak
egun. Izan ere, nagusitasunera heltzeko adina gutxitzeak (EK 12.
artikulua), batetik, eta, adin txikiari berezko autonomia aitortzen
dioten arauek (1981eko eta 1983ko Kodearen erreformek eta 1/1996 Lege
organikoak) bestetik, leku gutxi utzi diote emantzipazioari. Hamasei
urtetik aurrera autonomia handia du adin txikiaren eremu pertsonalean
eta baita ondarearen administrazioari dagokionean ere (hala diote
Kode Zibileko 162.2.2, 166.3 eta 267 artikuluek). Adin txikiaren
emantzipazioa lege-maulan egin izan da, bestalde, behin baino
gehiagotan (hori erakusten dute Espainiar Auzitegi Gorenaren epai
hauek: 1985eko maiatzaren 12koak eta 2001eko otsailaren 27koak).</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Emantzipazioari
esker adin txikiak adin nagusia denaren jarduteko gaitasuna izango
du, beraz. Kontuan izan behar da, ordea, emantzipatuaren eta adin
nagusiaren arteko parekatzea ez dela erabatekoa. Legegileak
emantzipatuaren jardueraren gaineko kontrol-neurriak hartzen ditu:
garrantzi ekonomiko handia duten erabakiek gurasoen nahiz
kuradorearen oniritzia behar dute (Kode Zibilaren 323 eta 324
artikuluek agintzen dutenez).</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<H3 LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>5.2. Betekizunak</FONT></FONT></H3>
<P LANG="eu" CLASS="western" ALIGN=LEFT><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Emantzipazio
mota guztiek eskakizun batzuk bete behar dituzte:</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<FONT FACE="Times New Roman, serif"><FONT SIZE=3>(1) Emantzipatu nahi
duenak gutxienez hamasei urte izatea (ezkontza bidez emantzipatzen
denak izan ezik, horrek hamalau urte besterik ez baitu behar).</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>(2) Emantzipatuak
emantzipazioarekin ados egon behar du.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<H3 LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>5.3. Emantzipazioa
eskuratzeko bideak</FONT></FONT></H3>
<P LANG="eu" CLASS="western" ALIGN=LEFT><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Burujabetzaren
efektuak lau modutan lor ditzake adin txikiak: <I>gurasoen bitartez</I>,
<I>epailearen bidez</I>, <I>ezkontzaz</I> eta <I>bizitza
independentea egiteagatik</I>. Aipatu lehenengo hiru emantzipazio
motak Erregistro Zibilean inskribitu behar dira hirugarrenekiko
efektuak sortzen has daitezen (Kode Zibilaren 319 artikulua), azkena
berriz ez da inon jasotzen, egitatezko egoera bat besterik ez baita.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Bizitza
independentea egiten duenaren kasua kenduta, beste emantzipazio
guztiak errebokaezinak dira.</FONT></FONT></P>
<H4 LANG="eu" CLASS="western" ALIGN=JUSTIFY STYLE="text-indent: 0.49in">
<FONT COLOR="#993300"><FONT SIZE=3>a) Gurasoek emandakoa</FONT></FONT></H4>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Kode
Zibilaren 317. artikuluari jarraiki, gurasoek (biek batera, nahiz
batek bakarrik bestearen onespenarekin) emantzipa dezakete beren
umea, baldin eta hura emantzipazioarekin ados badago.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Forma
aldetik, gurasoek egindako emantzipazio-deklarazioa eskritura
publikoan jaso behar da; edo, bestela, zuzenean Erregistro Zibilaren
arduradunaren aurrean egin daiteke.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Emantzipatzeko
bide hau guraso-boterepean daudenentzako bakarrik da, tutoreek aldiz
ezin dituzte beren pupiloak emantzipatu, tutoretzaren gaineko arauak
zorrotzagoak baitira. Tutoretzapekoa emantzipatzeko
<I>adin-habilitaziora</I> jo beharko da, aurrerago ikusiko dugunez.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="text-indent: 0.49in">
<FONT COLOR="#993300"><FONT FACE="Times New Roman, serif"><FONT SIZE=3><B>b)
Epaileak emandakoa</B></FONT></FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Tutoretzapean
nahiz guraso-boterepean dauden adin txikiek epaileari eska
diezaiokete emantzipazioa hamasei urtetik aurrera. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Eskaera
horretan, guraso-boterepean dagoenak emantzipatzeko arrazoiak azaldu
behar dizkio epaileari. Guraso-boterea egikaritzeko <I>arazo larriak
daudenean</I> bakarrik burujabetuko du epaileak adin txikia (Kode
Zibilaren 320.1 artikulua); <I>gurasoak banantzen direnean</I> (Kode
Zibilaren 320.2 artikulua) edo <I>bigarrenez ezkontzen direnean</I>
(Kode Zibilaren 320.3 artikulua), adibidez.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Tutoretzapean
dagoenak berriz ez du arrazoi berezirik eman beharko, baina
Ministeritza Fiskalari informa dezan eskatzen zaio (Kode Zibilaren
321 artikulua), hau da, aldeko txosten bat igorri dezan. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Epaileak
<I>auto</I> bidez erabakitzen du emantzipazioa eman ala ez. Aldekoa
bada autoa, Erregistro Zibilean inskribitzen da (Erregistro Zibileko
Erregelamenduaren 176.2 artikulua). Edonola, autoa errekurritu egin
daiteke borondatezko jurisdikzio prozedura jarraiki (eta ez,
Erregistroen eta Notariotzako Zuzendaritza Orokorraren aurrean!).</FONT></FONT></P>
<H4 LANG="eu" CLASS="western" ALIGN=JUSTIFY STYLE="text-indent: 0.49in">
<FONT COLOR="#993300"><FONT SIZE=3>d) Ezkontza bidezkoa</FONT></FONT></H4>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Ezkontzak
emantzipatu egiten du berez (Kode Zibilaren 314.2 eta 316
artikuluak).</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Ezkontzeko
hamalau urte besterik behar ez direnez (Kodearen 46.1 artikuluaren
arabera), adin hori eskatzen da ezkontzaz emantzipatzeko (eta ez
hamasei urte aurreko kasuetan bezala).</FONT></FONT></P>
<H4 LANG="eu" CLASS="western" ALIGN=JUSTIFY STYLE="text-indent: 0.49in">
<FONT COLOR="#993300"><FONT SIZE=3>e) Bizitza independentea daraman
adingabea</FONT></FONT></H4>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Gurasoen
adostasunez bere kontura bizi den adingabea emantzipatutzat hartzen
da. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Emantzipazio
hori errebokagarria da, ez baitu guraso-boterea desagerrarazten,
eseki baizik. Hori dela eta, normalean, ez da Erregistro Zibilean
inskribitzen eta ez du fede oneko hirugarrenekiko efekturik. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<H3 LANG="eu" CLASS="western" ALIGN=JUSTIFY STYLE="text-indent: 0.49in">
<FONT FACE="Times New Roman, serif"><FONT SIZE=3>5.4.
Emantzipazioaren efektuak</FONT></FONT></H3>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Esan
dugu, emantzipazioak aurreratu egiten duela jarduteko <B>gaitasun
osoa</B> eskuratzeko garaia. Emantzipatuak obligazioak har ditzake
eta bere ondarearekin erantzungo die sortutako kalteei (5/2000 Lege
Organikoa, Adin txikien Erantzukizun Penalari buruzkoa); testamentua
egin dezake (baita olografoa ere, Kodearen 663.1 eta 688.1 artikuluen
arabera); eta judizioan parte har dezake.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Hala
ere, adin txiki emantzipatuaren gaitasunari <B>muga</B> batzuk
ezartzen zaizkio, Kode Zibilaren 323 artikuluarenak, hain zuzen.
Ondarezko eremuari dagozkio adin txiki burujabetuaren jarduteko
gaitasunari ezartzen zaizkion mugak. Adin txikiaren ekimenez,
ondarearen administrazio arrunta gainditzen duten erabakiak hartzeko
legezko ordezkoen onespena beharko du: dirua maileguan hartu, balio
handiko ondasunak besterendu, haien gaineko kargak ezarri, eta abar. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Baimen
hori gurasoek eman beharko dute eta gurasorik ezean, <I>kuradoreak</I>
eman beharko du. Adin txikia ezkondua bada, beste ezkontideak eman
beharko du ondasun komunak besterentzeko edo zamatzeko baimena. Beste
ezkontidea adin txikia denean, ordea, bakoitzaren guraso edo
kuradoreak hartu beharko du erabakia (Kode Zibilaren 323 artikuluak
dionez).</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; margin-right: 0.59in">
<FONT FACE="Times New Roman, serif"><FONT SIZE=2>Jurisprudentziak ez
ditu onartzen gurasoen edo kuradoreen baimen orokorrak, ez baitute
kontrol- funtzioa betetzen. Banan-banan onartu beharko dituzte,
beraz, adingabearen ekimenak.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Adin
txikiak gurasoen edo kuradorearen onespenik gabe egindako negozioak
<B>deuseztagarriak</B> dira (ikus, Kode Zibilaren 1303 artikulua). </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Aipatu
muga orokor horiez gain, badira beste batzuk Kodean bertan nahiz lege
berezietan jasotakoak. </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Kode
Zibilak ezarritako mugak honokoak dira: </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<OL>
	<LI><P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Guraso-boterea
	salbu, adin txikiek ezin dituzte ordezkapen funtzioak bete (ikus,
	157, 181, 184, 241, 291 eta 893 artikuluak). Ezin dute tutore izan,
	adibidez.</FONT></FONT></P>
</OL>
<P LANG="eu" CLASS="western" ALIGN=JUSTIFY><BR>
</P>
<OL START=2>
	<LI><P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3>Pertsona
	juridikoen administratzaile izateko ere hainbat mugapen jartzen
	zaizkie (Merkataritza Kodearen 13 eta 14 artikuluak).</FONT></FONT></P>
</OL>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in; text-indent: 0.49in">
<FONT FACE="Times New Roman, serif"><FONT SIZE=3>Lege bereziek
ezartzen dituztenak berriz: </FONT></FONT>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" STYLE="margin-left: 1.48in"><FONT SIZE=3><FONT FACE="Times New Roman, serif">1)
14/2006 Legeak, Giza Ugaltze Teknikei buruzkoak, adibidez, 18 urte
eskatzen ditu teknika horiek erabili ahal izateko. </FONT></FONT>
</P>
<P LANG="eu" CLASS="western" ALIGN=JUSTIFY STYLE="margin-left: 0.49in">
<BR>
</P>
<P LANG="eu" CLASS="western" ALIGN=JUSTIFY STYLE="margin-left: 1.48in">
<FONT FACE="Times New Roman, serif"><FONT SIZE=3>2) Arbitraia
Legearen 1. artikuluak ere, 18 urte eskatzen ditu arbitro izateko.</FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=2><B>BIBLIOGRAFIA</B></FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3><FONT SIZE=2>Adinaren
garrantzia juridikoari buruz irakurri gogoeta orokor hau: Javier
DELGADO ECHEVERR&Iacute;A, &ldquo;La edad&rdquo;, in Lacruz Berdejo,
</FONT><FONT SIZE=2><I>Elementos de Derecho Civil, I. Parte General.
Vol.  Segundo. Las Personas.</I></FONT><FONT SIZE=2>, Madril:
Dykinson, 1998, 114-141.</FONT></FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3><FONT SIZE=2>Analisi
zehatzagoa aurkituko duzu hemen: JORDANO FRAGA, &ldquo;La capacidad
general del menor&rdquo;, </FONT><FONT SIZE=2><I>Revista de Derecho
Privado, </I></FONT><FONT SIZE=2>1984: 883-912.</FONT></FONT></FONT></P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><FONT FACE="Times New Roman, serif"><FONT SIZE=3><FONT SIZE=2>Gero
eta garrantzia handiagoa duen adineko pertsonen babesari buruz irakur
daiteke: Cristobal Francisco F&Aacute;BREGA RUIZ, </FONT><FONT SIZE=2><I>Protecci&oacute;n
jur&iacute;dica de la tercera edad,</I></FONT><FONT SIZE=2> Madril:
Colex, 2000.</FONT></FONT></FONT></P>
<P LANG="eu" CLASS="western" ALIGN=JUSTIFY STYLE="text-indent: 0.49in">
<BR>
</P>
<P LANG="eu" CLASS="western" ALIGN=CENTER STYLE="text-indent: 0.49in">
<BR>
</P>
<P LANG="eu" CLASS="western" ALIGN=JUSTIFY><BR>
</P>
<P LANG="eu" CLASS="western" ALIGN=JUSTIFY><BR>
</P>
<DIV TYPE=FOOTER>
	<P LANG="eu" ALIGN=LEFT STYLE="margin-right: 0.25in; margin-top: 0.45in">
	<SPAN ID="Frame1" DIR="LTR" STYLE="position: absolute; top: 0in; left: 0in; width: 0.31in; height: 0.15in; border: none; padding: 0in; background: #ffffff">
		<P LANG="eu" ALIGN=LEFT><SDFIELD TYPE=PAGE SUBTYPE=RANDOM FORMAT=PAGE>176</SDFIELD></P>
	</SPAN><BR>
	</P>
</DIV>
</BODY>
</HTML>