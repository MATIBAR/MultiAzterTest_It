<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=iso-8859-1">
	<title>35-39</title>
	<meta name="generator" content="LibreOffice 4.2.8.2 (Linux)">
	<meta name="author" content="KATIXA">
	<meta name="created" content="20050207;103200000000000">
	<meta name="changedby" content="pdi">
	<meta name="changed" content="20151015;114900000000000">
	
</head>
<body lang="en-US" text="#000000" dir="ltr">
<div title="header">
	<p lang="es-ES" align="right" style="margin-bottom: 0.45in"><br>
	</p>
</div>
<p lang="eu" class="western" align="center"><font size="4" style="font-size: 16pt"><u><b>35-39.
GAIAK: PROZESU  BEREZIAK.</b></u></font></p>
<p lang="eu" class="western" align="center"><br>
</p>
<p lang="eu" class="western" align="center"><br>
</p>
<p lang="eu" class="western" align="center"><br>
</p>
<p lang="eu" class="western"><b>I. XEDAPENEZKO PROZESUAK.</b></p>
<p lang="eu" class="western"><br>
</p>
<p lang="eu" class="western"><b>	1. BABES JUDIZIAL PRIBILEGIATUA.</b></p>
<p lang="eu" class="western"><br>
</p>
<p lang="eu" class="western">	1881eko Prozedura Zibileko Legeak
prozesu zibil berezi ugari arautzen zituen; hau da, babes judizial
pribilegiatu asko aurreikusten zituen.</p>
<p lang="eu" class="western"><br>
</p>
<p lang="eu" class="western">	Egoera honen aurrean, Prozedura
Zibileko Lege berria prozesuak errazten saiatu egin da, prozesu
arruntaren ildotik bideratuz. Honela, legeak bi deklarazio-prozesu
baino ez ditu aurreikusten: <i>prozesu arrunta eta hitzezko judizioa;</i>
bestalde, ahalik eta prozesu berezirik kopuru handiena bertan behera
uzten, eta prozedura-berezitasunak murrizten saiatu egin da.</p>
<p lang="eu" class="western"><br>
</p>
<p lang="eu" class="western"><i>	</i><i><b>A. Xedapenezkoak ez diren
prozesu zibilak.</b></i></p>
<p lang="eu" class="western"><br>
</p>
<p lang="eu" class="western">	Prozesu hauen bidez, arau zibil
substantiboak aplikatzen dira. Kasu hauetan alderdiek ezin dute
prozesuaren objektuaz xedatu. 
</p>
<p lang="eu" class="western"><br>
</p>
<p lang="eu" class="western" style="text-indent: 0.49in">PZLeko IV.
Liburuko I. Tituluak arautzen ditu prozesu hauek: <i>gaitasuna,
seme-alabatasuna, ezkontza eta adin txikikoei buruzko prozesuak.</i></p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">Prozedurari
dagokionez, legeak hitzezko judizioari igortzen du (berezitasun
batzuekin), baina aplikatzen diren printzipioak desberdinak dira.</p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in"><i><b>B.
Xedapenezko prozesu zibilak.</b></i></p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">Gainerako
prozesu guztiak xedapenezko prozesuak dira. Kasu honetan, alderdiek
prozesuaren objektuaz xedatzea daukate. Baina hainbatetan berezitasun
batzuk egongo dira. Batzuetan, aplikatu behar den zuzenbide
materialek <i>arau prozesal bereziak</i> ekar ditzakete (prozesuaren
objektuari buruzkoak, eskumenari buruzkoak, alderdiei buruzkoak,
kautelazko neurri buruzkoak, eta baita exekuzioari buruzkoak ere).
Baina honek ez du esan nahi prozedurari buruzko arau bereziri
dagoenik (egintza prozesalak eta prozedura arautzen dutenak).</p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">Beste
batzuetan, <i>prozedurari buruzko arau bereziak</i> daude. Lege
zaharrean ez bezala, lege berriak prozedurari buruzko berezitasun
gutxi daude. Prozedura guztiak judizio arrunt edo hitzekoaren ildotik
bideratzen dira; ondoren prozedura-arau bereziak ezartzen dira.</p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in"><i><b>C.
Prozesu plenarioak eta sumarioak.</b></i></p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">Legegileak
babes judizial sumarioak mantentzen nahiago izan du, baina honek ez
du prozedurari buruzko arau berezirik ekarri. Prozesu sumarioek ez
dute gauza juzgatuaren efekturik sortuko.</p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in"><b>2.
PROZESU EGOKIA MATERIARENGATIK ZEHAZTEA.</b></p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">Lehen
adierazi dugunez, lege berriak bi prozesu arrunt baino ez ditu
aurreikusten: <i>judizio arrunta eta hitzezko judizioa.</i> Kasu
bakoitzean prozesu egokia zein den zehazteko, materia aintzat hartzen
da (PZL. 249.2 eta 250.2 art.). Haien arteko muga: 500.000 pezeta.
Hau da: munta 500.000koa edo gutxiagokoa bada, hitzezko judizioa
izango da prozesu egokia: gehiagokoak badira, judizio arrunta izango
da egokia. Hemen ez dago inolako berezitasunik.</p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">Hala eta
guztiz ere, materiaren arabera zehazten da prozesu egokia. Kasu
hauetan, munta edozein izanda, materia hartuko da kontuan prozesu
egokia zehazteko. Honen bidez babes berezia ematen da materia
horietan, arau bereziak ezartzen dira. Legeak ezarritako materia
batzuetan ez dira muntari buruzko araua aplikatuko (PZL 249.1 eta
250.1 art.).</p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in"><b>3.
JUDIZIO ARRUNTAREN APLIKAZIOA.</b></p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">PZL 249.1
artikuluak hiru materia aurreikusten ditu, zeinak (munta edozein
izanda) judizio arruntaren ildotik bideratuko diren. Materia
hauetariko batzuetan, arau prozesa bereziak ezartzen dira.</p>
<p lang="eu" class="western"><br>
</p>
<ol>
	<li value="1"><p lang="eu" class="western"><i>Ohorezko eskubideak</i></p>
	<li><p lang="eu" class="western"><i>Ohore, intimitate eta itxura
	propiorako eskubidea.</i></p>
	<li><p lang="eu" class="western"><i>Sozietate-akordioen inpugnazioa.</i></p>
	<li><p lang="eu" class="western"><i>Lehiakidetza desleiala.</i></p>
	<li><p lang="eu" class="western"><i>Jabetza industriala.</i></p>
	<li><p lang="eu" class="western"><i>Jabetza intelektuala.</i></p>
	<li><p lang="eu" class="western"><i>Publizitatea.</i></p>
	<li><p lang="eu" class="western"><i>Kontratazioari buruzko baldintza
	orokorrak.</i></p>
	<li><p lang="eu" class="western"><i>Errentamendua.</i></p>
	<li><p lang="eu" class="western"><i>Atzera-eskuratzea (retracto).</i></p>
	<li><p lang="eu" class="western"><i>Jabetza horizontala.</i></p>
</ol>
<p lang="eu" class="western"><br>
</p>
<p lang="eu" class="western" style="margin-left: 0.49in"><b>4.
HITZEZKO JUDIZIOAREN APLIKAZIOA.</b></p>
<p lang="eu" class="western" style="margin-left: 0.49in"><br>
</p>
<p lang="eu" class="western" style="text-indent: 0.5in">PZL 250.1
beste materia batzuk aurreikusten ditu, zeinak (munta edozein izanda)
hitzezko judizioaren ildotik bideratzen diren. Honetaz gain, kontuan
hartu behar dugu hauetariko hainbat materiatan arau prozesa bereziak
aplikatzen direla.</p>
<p lang="eu" class="western" style="text-indent: 0.5in"><br>
</p>
<p lang="eu" class="western" style="text-indent: 0.5in">250.1
artikuluaren materia batzuentzat legeak <i>babes plenarioa</i>
(prozesu berezia baino ez da izango) aurreikusten du; beste materia
batzuentzat, aitzitik, <i>babes sumarioa</i> (beraz, kasu honetan,
bereziaz gain prozesu sumarioa izango da).</p>
<p lang="eu" class="western" style="text-indent: 0.5in"><i><b>A.
Babes plenarioa.</b></i></p>
<p lang="eu" class="western"><br>
</p>
<ol>
	<li value="1"><p lang="eu" class="western"><i>Prekarioa.</i></p>
	<li><p lang="eu" class="western"><i>Mantenua (alimentos).</i></p>
	<li><p lang="eu" class="western"><i>Gertakarien errektifikazioa.</i></p>
	<li><p lang="eu" class="western"><i>Trafikoa.</i></p>
</ol>
<p lang="eu" class="western" style="margin-left: 0.49in"><i><b>B.
Babes sumarioa.</b></i></p>
<p lang="eu" class="western" style="text-indent: 0.5in"><br>
</p>
<ol>
	<li value="1"><p lang="eu" class="western"><i>Ez ordaintzeagatik edo
	epea bukatzeagatiko maizter-botatzea.</i></p>
	<li><p lang="eu" class="western"><i>Edukitzaren babesa.</i></p>
	<li><p lang="eu" class="western"><i>Inskribatutako eskubide
	errealak.</i></p>
	<li><p lang="eu" class="western"><i>Ondasun higigarrien epekako
	salmenta.</i></p>
	<li><p lang="eu" class="western"><i>Finantza-errentamendua.</i></p>
</ol>
<p lang="eu" class="western"><br>
</p>
<p lang="eu" class="western"><b>II. XEDAPENEZKOAK EZ DIREN PROZESUEN
EZAUGARRI NAGUSIAK.</b></p>
<p lang="eu" class="western"><br>
</p>
<p lang="eu" class="western">	Xedapenezko eta oportunitate
printzipioak dira prozesu zibileko printzipio nagusiak. Biak
borondate-autonomiatik ondorioztatzen dira, zeina Zuzenbide
Pribatuaren oinarria (eskubide subjektiboak) eratzen duen. Eskubide
subjektiboen titularrak eskubidea egikaritzeko edo ez egikaritzeko
askatasun osoa dute. Hau dela eta, xedapenezko prozesuetan alderdiek
prozesuaren objektuaz xedatzea dute. 
</p>
<p lang="eu" class="western"><br>
</p>
<p lang="eu" class="western" style="text-indent: 0.49in">Baina hau ez
da posible xedapenezkoak ez diren prozesuetan; ezin dira xedapenezko
eta oportunitate printzipioak indarrean egon, aplikatu behar diren
arauak aginduzkoak baitira. Kasu hauetan, <i>beharrizan</i>
<i>printzipioa</i> (principio de necesidad) ez da erabat aplikatzen,
baina hala eta guztiz ere, ez-xedapenezko prozesuak direla esaten da.</p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">PZLaren IV.
Liburuko I. Tituluak arautzen ditu prozesu hauek: <i>pertsonen
gaitasuna (756-763 art.); seme-alabatasuna, aitatasun eta amatasuna
(PZL 764-768 art.); nulitate, banantze eta dibortzioa (PZL 769-778
eta KZ 42-107 art.); eta adin txikikoak (KZ 172-180 art.).</i></p>
<p lang="eu" class="western" style="text-indent: 0.49in"><br>
</p>
<p lang="eu" class="western" style="text-indent: 0.49in">Prozesu
bakoitzak bere berezitasunak dituen arren, hauek dira prozesu hauen
ezaugarri nagusiak:</p>
<p lang="eu" class="western"><br>
</p>
<ol>
	<li value="1"><p lang="eu" class="western"><i>Alderdiek ezin dute
	prozesuaren objektuaz xedatu. </i>Ebazpen judiziala ezin da
	alderdien borondatearen menpe egon. Horregatik xedapenezko egintzak
	ez dira posible (uko egitea, atzera egitea, amore ematea eta
	elkarraditzea).</p>
	<li><p lang="eu" class="western"><i>Prozesua alderdiek eskatuta
	baino ez da hasten, baina hainbat &ntilde;abardura egin beharra
	dago:</i> a) Ministerio Fiskalari legitimazioa eman ohi da,
	batzuetan pasiboa eta beste batzuetan aktiboa izango dena (adib.,
	gaitasun eza, ezkontzaren nulitate eta seme-alabatasunari buruzko
	prozesuetan). Beste batzuetan adin txikiko edo ezgaituak ordezkatzen
	ditu.</p>
	<li><p lang="eu" class="western"><i>Legeak mugatzen ditu aktibo eta
	pasiboki legitimatuta dauden pertsonak.</i></p>
	<li><p lang="eu" class="western"><i>Prokuradore eta abokatua betiere
	beharrezkoak izango dira.</i></p>
	<li><p lang="eu" class="western"><i>Auzitegiak frogari buruzko
	ahalmen gehiago ditu. </i>Horregatik, egokitzat hartzen dituen adina
	froga burutu ditzake (PZL 752.1 art.). Bestlde, gertakariak onartze
	eta frogaren balorazioari buruzko arau bereziak daude (PZL 752.
	art.).</p>
	<li><p lang="eu" class="western"><i>Prozedura:</i> Prozesu hauek
	hitzezko judizioaren ildotik bideratuko dira (PZL 753. art.).
	Egintza prozesalen publizitatea baztertzea dago (PZL 754. art.).
	Ematen diren epaiak ofizioz inskribatuko dira erregistro publikoetan
	(PZL 755. art.). Orokorrean, esan daiteke epaiak ezin direla
	behin-behinean exekutatu (PZL 525.1-1 art.).</p>
</ol>
<p lang="eu" class="western"><br>
</p>
<p lang="eu" class="western"><b>III. ONDAREEN BANAKETA.</b></p>
<p lang="eu" class="western"><br>
</p>
<p lang="eu" class="western">	PZLko IV. Liburuko II. Tituluak
<i>&ldquo;ondareen banaketa judiziala&rdquo;</i> arautzen du, bi
egintza judizial mota desberdinduz. Hauen objektua zera da: ondare
bat likidatzea, baldin eta ondarearen gainean eskubideak dituztenek
banatzeko ados ez badaude.</p>
<p lang="eu" class="western"><br>
</p>
<p lang="eu" class="western">	<b>1. JARAUNSPEN-ONDAREA BANATZEA.</b></p>
<p lang="eu" class="western"><br>
</p>
<p lang="eu" class="western">	Jaraunspen bat judizialki banatzera
zuzenduta dauden egintza multzoa. Jaraunspenaren ondasunen gainean
eskubideak dituztenek hauek banatzeko ados ez daudenean bide
honetatik jotzen da.</p>
<p lang="eu" class="western"><br>
</p>
<p lang="eu" class="western">	Jaraunspen-ondarearen banaketa eskatu
ahal izateko, eskatzaileak kausatzailearen jaraunslea dela kreditatu
beharko du. Testamentuaren bidez izaera hau eskuratu bazuen, honen
bitartez kreditatuko du; baina testamenturik ezean, beharrezkoa da
beraien buruak jaraunsletzat hartzen dutenek jaraunsle-izaera
formalki eskuratzea. Horretarako borondatezko jurisdikzioaren egintza
batzuk aurreikusten dira; eta honela jaraunsle deklaratuko zaie.
Zentzu honetan, esan beharra dago PZL 1.2 Indargabetze-Xedapenak,
1881.eneko PZLaren 977-1000 art. indarrean mantentzen dituela.</p>
<p lang="eu" class="western">.</p>
<p lang="eu" class="western"><br>
</p>
<p lang="eu" class="western">	Beraz, testamentua izanik, edo
testamenturik ezean, behin jaraunsleak zeintzuk diren zehaztuta,
jaraunsleen artean ondarearen ondasunak adjudikatzeko akordiorik ez
badago, banaketa judiziala eskatu beharko da. Erregulazioa: PZL
782-805 art..</p>
<p lang="eu" class="western"><br>
</p>
<p lang="eu" class="western"><b>	2. EZKONTZAKO ERREGIMEN EKONOMIKOA
LIKIDATZEA.</b></p>
<p lang="eu" class="western"><br>
</p>
<p lang="eu" class="western">	Ezkontza dela-eta sortutako ondasun eta
eskubide-multzo komun bat likidatu nahi denean, ezkontideen artean
banatzeko. Ezkontideen arteko akordiorik ez dagoenean eskatzen da.</p>
<p lang="eu" class="western"><br>
</p>
<p lang="eu" class="western">	Likidazioa eskatu ahal izateko, aldez
aurretik ezkontzako erregimen ekonomikoa (edozein izanda)
deuseztatzeko ebazpen judiziala eman behar da. Beraz, likidazioa
beste prozedura batetik ondorioztatzen da (erregimenaren
deuseztapenetik). Dena dela, PZL 806. artikuluak likidazioa
erregimenaren deuseztapenaren eman baino lehen ere eska daiteke,
baina kasu honetan ebazpen hori ematearen menpe egongo da likidazioa
(PZL 806. art.). Erregulazioa: PZL 806- 811. art.).</p>
<p lang="eu" class="western"><br>
</p>
<p lang="eu" class="western"><b>IV. PROZESU MONITORIOA.</b></p>
<p lang="eu" class="western" align="justify"><br>
</p>
<p lang="eu" class="western" align="justify" style="text-indent: 0.49in">
<font face="Arial, sans-serif">Prozedura Zibileko Lege berriak
812-818 artikuluetan prozesu monitorioa arautu du, 5.000.000 pezeta
baino gehiagokoak ez diren diru-kredituei babes berezia emateko.</font></p>
<p lang="eu" class="western" align="justify" style="text-indent: 0.5in">
<font face="Arial, sans-serif">Prozesu monitorioak aurrez prozesu
arruntik burutu beharrik gabe azkar batean exekuzio-titulua lortzea
ahalbidetuko du. Legegileak bide zehatz bat eman nahi izan du,
hartzekodunari erantzun judizial azkarra eta babes judizial
eraginkorra emateko (EK. 24.1 art.). Monitorioa da -kanbio-letren
prozesuarekin batera- kreditu-eskubidearen eraginkortasuna indartzeko
zuzenduta dagoen prozesu bakarra. </font>
</p>
<p lang="eu" class="western" align="justify"><br>
</p>
<p lang="eu" class="western" align="justify" style="text-indent: 0.49in">
<font face="Arial, sans-serif"><b>1. KONTZEPTUA ETA EZAUGARRI
NAGUSIAK.</b></font></p>
<p lang="eu" class="western" align="justify"><br>
</p>
<p lang="eu" class="western" align="justify"><font face="Times New Roman, serif"><font face="Arial, sans-serif"><b>	</b></font><font face="Arial, sans-serif">Aurrez
prozesu arruntik burutu beharrik gabe eta azkar batean
exekuzio-titulu bat sortzeko tresna da. Horretarako hartzekodunak
epemuga bete duen eta likido eta galgadarria den diru-zor bat dagoela
egiaztatzen duen agiri bat &ndash;PZL 812. artikuluak zehazten
dituenak- epailearen aurrean aurkeztea nahiko izango du. Prozesu
honen helburua: exekuzio-titulua lortzea.</font></font></p>
<p lang="eu" align="left"><br>
</p>
<p lang="eu" class="western" align="justify"><font face="Arial, sans-serif">	Ezaugarri
nagusiei dagokienez:</font></p>
<p lang="eu" class="western" align="justify"><br>
</p>
<ol>
	<li value="1"><p lang="eu" class="western" align="justify"><font face="Times New Roman, serif"><font face="Arial, sans-serif">Prozesu
	monitorioa hasi ahal izateko, </font><font face="Arial, sans-serif"><i>hartzekodunak
	zorra adieraztea ez da nahikoa, baizik eta agiri bat aurkeztea
	eskatzen zaio.</i></font><font face="Arial, sans-serif"> Agiri honek
	hartzekodunaren eskubidearen </font><font face="Arial, sans-serif"><i>froga-printzipioa</i></font><font face="Arial, sans-serif">
	adierazi beharko du; itxura juridiko ona, alegia &ndash;edo legeak
	dioenez, </font><font face="Arial, sans-serif"><i>&ldquo;documentos
	de los que resulten una buena apariencia jur&iacute;dica&rdquo;-</i></font><font face="Arial, sans-serif">.</font></font></p>
	<li><p lang="eu" class="western" align="justify"><font face="Times New Roman, serif"><font face="Arial, sans-serif"><i>Diru-kredituari
	babes prozesal pribilegiatua emateko tresna da. </i></font><font face="Arial, sans-serif">Zergatik?.
	Legeak ezarritako agirietariko bat aurkeztuta, prozedura azkar baten
	bidez berehala betearazteko balio baitu. Izan ere, PZL 812.
	artikuluak dioenaren arabera, printzipioz, edozein agiri da
	baliozko, baina merkataritzako edo arlo zibileko usadioak kontuan
	hartuta: mota, itxura edo euskarri fisikoa edozein izanda,
	zordunaren sinadura edo zigilua duten dokumentuak, ohiko faktura edo
	albaranak, hartzekodunak unilateralki legearen edo ohituraren
	arabera sortutako dokumentuak, baldin eta normalean zordun eta
	hartzekodunaren arteko zor eta kredituak jasotzen badituzte, aurreko
	harreman iraunkorra egiaztatzen duten agiri komertzialak eta hiri
	higiezinen jabeen komunitateen gastu komun bezala zor diren kopuruak
	ez ordaintzearen ziurtagiriak. </font></font>
	</p>
	<li><p lang="eu" class="western" align="justify"><font face="Times New Roman, serif"><font face="Arial, sans-serif">Prozesu
	monitorioan </font><font face="Arial, sans-serif"><i>ez dago
	zordunaren berehalako entzunaldirik</i></font><font face="Arial, sans-serif">.
	Dena dela, honek ez du esan nahi entzunaldirik ez dagoenik, baizik
	eta beranduagorako uzten dela. Betiere aurka egiteko aukera emango
	zaio, baina ordaintzeko errekerimendua emandakoan. Behin
	demandatzaileak eskaria eginda eta legeak ezarritako agiriren bat
	aurkeztuta, epaileak, aztertu ondoren, ordaintzeko errekerimendua
	emango du. Demandatuak (zordunak) aurka agertu ezean, exekuzioarekin
	hasiko da (PZL 816. art.); honek aurka agertzekotan (PZL 818. art.)
	prozesu monitorioa arrunt bihurtuko da. Demandatuari (zordunari)
	ematen zaio kontradikzioa hasteko iniziatiba. Exekuzio-titulua
	sortuko da, baldin eta demandatuak, aurka egitearen bidez,
	kontradikzioa hasteko beharra egiaztatzen ez badu. Honek aurka
	egitekotan, &ndash;ebentualtasun moduan hartzen dena- prozesu
	berezia amaitu egingo da, egokia den judizio arruntaren ildotik
	jotzeko. </font></font>
	</p>
	<li><p lang="eu" class="western" align="justify"><font face="Times New Roman, serif"><font face="Arial, sans-serif">Prozesu
	monitorioa hasi ahal izateko, </font><font face="Arial, sans-serif"><i>epemuga
	bete duen eta galdagarria den diru-zorra izan beharko da, 5.000.000
	pezeta baino gehiagokoa ez dena</i></font><font face="Arial, sans-serif">
	(PZL 812.1 art.). Legegileak, zuzen jokatuz, gehienezko munta ezarri
	nahiago izan du. Gogora dezagun Espainiako sistema prozesalean
	kreditua babesteko tresna berria dela. Hala eta guztiz ere,
	legegileak ezarritako muga hau ekainaren 29ko 2000/35/CE Direktiba
	europarrak indargabetua geratuko da.</font></font></p>
</ol>
<p lang="eu" class="western" align="justify" style="text-indent: 0.49in">
<br>
</p>
<p lang="eu" class="western" align="justify" style="text-indent: 0.49in">
<font face="Arial, sans-serif"><b>2. IZAERA JURIDIKOA.</b></font></p>
<p lang="eu" class="western" align="justify"><br>
</p>
<p lang="eu" style="text-indent: 0.49in">Prozesu monitorioaren
izaerari buruzko eztabaidak sortu dira. Egia esan, ez dago oso argi
zein den prozesu honen izaera: exekuzio-prozesua edota
deklarazio-prozesua. 
</p>
<p lang="eu" class="western" align="justify"><br>
</p>
<p lang="eu" class="western" align="justify" style="text-indent: 0.49in">
<font face="Times New Roman, serif"><font face="Arial, sans-serif">Batzuen
iritziz exekuzio-prozesua da. Hala ere, prozesu monitorio eta
exekuzio-judizioaren arteko desberdintasun nagusia aipatu beharra
dago: prozesu monitorioan zorra ez dago exekuzio-titulu batean
dokumentatuta; exekuzio-titulua da, hain zuzen ere, prozesu honen
bidez lortu nahi dena. Horregatik, gure iritziz, monitorioa ezin da
exekuzio-judizioa izan, azkar eta erraz exekuzio-titulua lortzeko
prozesua baizik. Bestela &ndash;exekuzio-judizioa izango balitz-,
hartzekodunak zuzenean eskatuko luke </font><font face="Arial, sans-serif"><i>exekuzioaren
agindua</i></font><font face="Arial, sans-serif"> eta ez  </font><font face="Arial, sans-serif"><i>ordaintzeko
errekerimendua</i></font><font face="Arial, sans-serif">.</font></font></p>
<p lang="eu" class="western" align="justify" style="text-indent: 0.49in">
<br>
</p>
<p lang="eu" class="western" align="justify" style="text-indent: 0.49in">
<font face="Arial, sans-serif">Egia da ordaintzeko errekerimendua
aldez aurreko kontradikziorik egon gabe ematen dela, baina aurka
egiteko epea bete ondoren baino ez da exekuzio-titulua lortzen.</font></p>
<p lang="eu" class="western" align="justify" style="text-indent: 0.49in">
<br>
</p>
<p lang="eu" class="western" align="justify" style="text-indent: 0.49in">
<font face="Times New Roman, serif"><font face="Arial, sans-serif">Beste
batzuek diotenez, deklarazio-prozesu berezia da monitorioa. Izan ere,
PZLak berak honela adierazten du prozesu hau  IV. Liburuan kokatzean.
Zergatik </font><font face="Arial, sans-serif"><i>prozesu-deklarazio
berezia</i></font><font face="Arial, sans-serif">?.
Deklarazio-prozesuko egitura arruntatik apartatzen baita. Arestian
aipatu dugunez, prozesu monitorioan kontradikzioaren iniziatiba
alderantzikatzen da, exekuzio-titulua azkar eta erraz sortzeko
helburuz.</font></font></p>
<p lang="eu" class="western"><br>
</p>
<p lang="eu" class="western" style="text-indent: 0.5in">Baina, gure
iritziz, prozesuko monitorioa osatzen duten bi faseak dira kontuan
hartu beharrekoa, izaera juridikoa aztertu ahal izateko. Izan ere,
fase batean eta bestean agertzen diren irizpideak desberdinak dira.
Azter ditzagun biak:</p>
<p lang="eu" class="western"><br>
</p>
<ol>
	<li value="1"><p lang="eu" class="western"><i>Exekuzio-titulua sortu
	baino lehen:</i> Lehenengo fase hau deklaraziozkoa dela esan
	dezakegu. Gogora dezagun, PZL 815. artikuluak dioenaren arabera,
	auzitegiak eskatzailearen <i>eskubidearen froga-hastapena</i>
	aurkitu behar duela. Hau da, auzitegiak ez du zuzenean
	exekuzio-titulua sortzen, baizik eta agiria aztertu, eta legeak
	ezarritako baldintza guztiak betetzen dituen egiaztatu behar du.
	Ondoren, ebazpen bat emango du, exekuzio-titulua sortuz. Beraz,
	eskubidea nolabait aurrez deklaratu egin behar da. Bestalde, prozesu
	monitorioa deklarazio-prozesu <i>berezia</i> da fase honetan.
	Zergatik berezia?. Hasierako fase honetan zordunak aurka egiteko
	aukerarik ez baitu; ez dago kontradikziorik, alegia. Aurkeztutako
	agiri eta eskariak baldintza guztiak beteta, auzitegiak ordaintzeko
	errekerituko dio zordunari probidentziaren bidez, baina inolako 
	kontradikziorik egon gabe.</p>
	<li><p lang="eu" class="western"><i>Behin ordaintzeko errekerimendua
	emanda:</i> Behin ordaintzeko errekerimendua emanda, prozesu
	monitorioaren izaera aldatu egiten da. Hemendik aurrera, bi dira
	aukerak: <i>A) Errekeritutako zordunak auzitegiaren aurrean agertu
	edo ordaindu ezean</i> (PZL 816. art.), exekuzioa aginduko da. Kasu
	honetan, prozesu monitorioak izaera exekutiboa izango du. Hau da,
	hain zuzen, prozesu monitorioaren garapen arrunta; hau da prozesu
	honen bidez lortu nahi dena. <i>B) Zordunak epe barruan aurka eginez
	gero </i>(PZL 818.1 art.), prozesu monitorioa egokia den prozesu
	arrunt bihurtuko da; prozesu monitorioak utzi egiten dio prozesu
	berezia izateari, zorrari buruzko eztabaida juridikoa sortu baita.
	Beraz, prozesu arrunten ildotik joko beharko da.</p>
</ol>
<p lang="eu" class="western"><br>
</p>
<p lang="eu" class="western" style="text-indent: 0.5in">Konklusio
moduan, prozesu monitorioak izaera mistoa duela esan daiteke.
Lehendabiziko fasean deklarazio-izaera berezia izango du;
bigarrenean, aldiz, exekuzio-izaera. Hau da prozesu monitorioaren
garapen arrunta. Beraz, zordunak aurka eginez gero, ez gara benetako
prozesu monitorioaren aurrean egongo, prozesu arruntaren aurrean
baizik; kasu honetan legegileak kredituari babes pribilegiatua
emateari uzten dio, babes orokorra emateko &ndash;judizio
arruntetatik bideratuko dena-.</p>
<p lang="eu"><br>
</p>
<p lang="eu" style="text-indent: 0.49in"><b>3. ESKUMENA.</b></p>
<p lang="eu"><br>
</p>
<p lang="eu">	PZL 813. art. Eskumen objektiboaren aldetik, PZLak
Lehen auzialdiko epaileari ematen dio eskumena (PZL 813 I art.).
Lurralde-eskumena zehazteko, aldiz,  hiru foru zehazten dira:</p>
<p lang="eu"><br>
</p>
<ol>
	<li value="1"><p lang="eu"><i>Zordunaren helbide edo bizilekua</i></p>
	<li><p lang="eu">Zordunaren helbide edo bizilekua zein den ez
	jakitekotan, <i>epaileak ordaintzeko errekerimendurako zorduna aurki
	dezakeen lekua.</i></p>
	<li><p lang="eu"><i>Higiezin hiritarren jabeen komunitateen gastu
	komunetako zorrak izanez gero, finka dagoen lekua, eskatzailearen
	aukeran.</i></p>
</ol>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in">PZL 813 II artikuluaren
arabera, ez da posible epaitegi baten eskumenean berariazko jartze
edo jartze tazitua &ndash;erdaraz, sumisi&oacute;n expresa o t&aacute;cita-
. Ondorioz, ezarritako lurralde-eskumenari buruzko arauak aginduzkoak
dira.</p>
<p lang="eu"><br>
</p>
<p lang="eu" style="text-indent: 0.49in"><b>4. HASIERAKO ESKARIA.</b></p>
<p lang="eu"><br>
</p>
<p lang="eu">	PZL 814.1 artikuluaren esanetan, prozesu monitorioa
hartzekodunaren <i>eskariaren</i> bitartez hasiko da. Ikus
daitekeenez, legeak ez du <i>demanda</i> hitza erabili,
<i>hartzekodunaren eskaria</i> baizik. Izan ere, eskaria inprimaki
edo formularioaren bitartez egitea dago (PZL 814.1 II art.). 
</p>
<p lang="eu"><br>
</p>
<p lang="eu">	Eskarian, zordunaren identitatea, zordun eta
hartzekodunaren helbide edo aurki daitezkeen lekua zehazteaz gain,
zorraren jatorri eta zenbatekoa adierazi beharko dira. Honekin batera
PZL 812. artikuluak aurreikusitako agiriak aurkeztu beharko dira (PZL
814.1 art.). 
</p>
<p lang="eu"><br>
</p>
<p lang="eu">	Eskariarekin betekizunekin jarraituz, eskaria aurkeztu
ahal izateko, munta edozein izanda, ez da behar, ez prokuradorerik,
ez abokaturik (PZL 814.2 art. 23.2-1 eta 31.2-1ekin lotuta). 	</p>
<p lang="eu"><br>
</p>
<ol start="5">
	<li><p lang="eu"><b>ESKARIAREN ONARPENA ETA ORDAINTZEKO
	ERREKERIMENDUA.</b></p>
</ol>
<p lang="eu"><br>
</p>
<p lang="eu">	Ordaintzeko errekerimendua eman baino lehen, epaileak
agiria aztertu beharko du; alde batetik, PZL 812. artikuluak
aipaturiko agirietariko bat dela, eta bestetik, munta 5.000.000
pezeta baino gehiagokoa ez dela egiaztatzeko. Azterketa horretan
epaileak eskatzailearen eskubidearen <i>froga-hastapen</i> bat
aurkitu beharko du. Horrek ez du esan nahi agiriak  eskatzailearen
eskubidea edo zorra frogatu behar duenik; agiria ez baita froga gisan
erabiltzen</p>
<p lang="eu">	</p>
<p lang="eu">	Aipatutako kontu guztiak aztertu ondoren epaileak
-eskaria onartzekotan- probidentziaren bidez ordaintzeko
errekerimendua emango du. Epaileak zordunari ordain dezala
errekerituko dio (PZL 815.1 art.). Hogei eguneko epea emango dio
ordaintzeko edota auzitegiaren aurrean agertu eta aurka egiteko, zor
osoa edo zati bat ez ordaintzeko dituen zioak idazki baten bidez
alegatuz (PZL 815.1 art.).</p>
<p lang="eu"><br>
</p>
<p lang="eu" style="text-indent: 0.38in">	<b>6. ZORDUNAREN JARRERAK.</b></p>
<p lang="eu"><br>
</p>
<p lang="eu">	Behin zordunari ordaintzeko errekerimendua eginda,
honek hurrengo jarrerak izan ditzake: ordaintzea; ez ordaintzea, ezta
aurka egitea ere; eta azkenik aurka egitea.</p>
<p lang="eu"><br>
</p>
<p lang="eu" style="margin-left: 0.5in"><i><b>A. ZORDUNAK ORDAINTZEA.</b></i></p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in">Zordunak ordaintzeko
errekerimendua betetzekotan, ordaindu duela kreditatu bezain pronto,
frogagiria emango zaio eta jardunak artxibatu egingo dira (PZL 817.
art.). Zordunak ordaintzeak prozesu monitorioari amaiera emango dio.</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.25in"><br>
</p>
<p lang="eu" style="margin-left: 0.49in"><i><b>B. ZORDUNA EZ
AGERTZEA.</b></i></p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in">Hogei eguneko epean zordunak
ordaindu ezean, eta ordaindu ez izanaren zioak alegatzeko epailearen
aurrean agertzen ez bada, epaileak autoa emango du zor den muntagatik
exekuzioa aginduz (PZL 816.1 art.). Legeak berariaz esaten ez duen
arren, zorduna epailearen aurrean agertzea eta aurka ez egiteak
ondorio bera izango du, exekuzioaren agindua alegia.</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in">Gogora dezagun prozesu
monitorioaren xedea exekuzio-titulua sortzea dela. Hauxe da, hain
zuzen, autoak egiten duena. Autoak exekuziozko bihurtzen du
ordaintzeko errekerimendua. Honek deklaraziozko kondena-epaiak
eragiten duen gauza juzgatuaren antzeko efektua izango du &ndash;legeak
honi buruzko aipamenik izan arren-. PZL 551.2 artikulua aintzat
hartuta, auto honen kontra ezin da errekurtsorik tarteratu. Bestalde,
hartzekodunak ezin izango du ondorengo prozesu arrunt batean prozesu
monitorioaren bidez eskatu dena berriro erreklamatu; ezta zordunak
itzultzea ere (PZL 816.2 art.). Hau dela eta, ukaezina da
exekuzio-titulua sortzen duen autoak gauza juzgatuaren efektua duela.</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in">Baina ezin da ahaztu
aipaturiko autoak efektu gehiago eragiten dituela. Izan ere, zorrak
PZL 576. artikuluak aurreikusitako berandutzagatiko interesak sortzen
hasten da autoa ematen den momentutik.</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in">Exekuzioa kondena-epaia eman
izan balitz bezala garatuko da (PZL 549 eta hurrengo art.). Zordunak,
bere aldetik, aurka egin diezaioke exekuzioari (PZL 556. art.); aurka
egiteko zioak titulu judizialen kasuetarako aurreikusitakoak izango
dira.</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in">Exekuzioan abokatuaren
asistentzia eta prokuradorearen ordezkapena beharrezkoak izango dira,
baldin eta munta 150.000 pezeta baino gehiagokoa bada (PZL 539.1 II
art.). Gogora dezagun hasierako eskaria egiteko ez dela beharrezkoa 
tekniko hauen eskuhartzea; ondorioz, orain arte hartzekodunak haietaz
baliatu ez bada, egiteko errekerituko zaio.</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.49in"><i><b>C. ZORDUNAK AURKA
EGITEA.</b></i><i> </i>
</p>
<p lang="eu"><br>
</p>
<p lang="eu">	Lehen adierazi denez, ordaintzeko errekerimendua
jasotzen duen momentutik, zordunak 20 eguneko epea izango du
auzitegiaren aurrean agertu eta aurka egiteko, zor osoa edo zati bat
ez ordaintzeko dituen zioak idazki baten bidez alegatuz (PZL 815.1
art.). Beraz, erabatekoa edo partziala izan daiteke aurka egitea.</p>
<p lang="eu"><br>
</p>
<p lang="eu">	Zordunak epe barruan aurka eginez gero, egokia den
judizio arruntean ebatziko da auzia; judizio honetan ematen den
epaiak gauza juzgatuaren efektua izango du (PZL818.1 art.). Hori dela
eta, zordunak aurka eginez gero, prozesu monitorioa prozesu berezia
izateari utzi egiten dio, prozesu arrunt bihurtzeko. Aurka egiteak
prozesu monitorioaren izaera aldatzea dakar. Hemendik aurrera
benetako eztabaida prozesala, kontradikzioa hasten da.</p>
<p lang="eu"><br>
</p>
<p lang="eu" style="text-indent: 0.49in">Aurka egiteko idazkiak
abokatu eta prokuradoreak sinatua egon beharko du, baldin eta beraien
eskuartzea muntarengatik beharrezkoa bada (PZL  818.1 II art.).</p>
<p lang="eu"><br>
</p>
<p lang="eu">	PZLak ez du aurka egiteko zioei buruzko ezer aipatzen. 
Hasiera batean legeak ez du oztoporik jartzen deklarazio-prozesuetan
aurkez daitezkeen salbuespen prozesal eta material oro alegatzeko:
dela aurresupostu prozesalik eza, dela eskumenik eza, dela aldez
aurreko ordainketa, e.a.</p>
<p lang="eu"><br>
</p>
<p lang="eu">	Baina baliteke zordunak aurka egitean inolako
oinarririk ez izatea, hau da honek aurka egiteko ziorik ez alegatzea.
Legeak ez du ezer esaten, orduan , zein izango litzateke irtenbidea?.
Gure iritzian, kasu honetan epaileak exekuzioa agintzeko autoa eman
beharko luke, ez agertzea (PZL 816.1 art.) eta ziorik eman gabe aurka
egitea parekoak izango bailitzateke. Horrezaz gain, PZL 815.1
artikuluak berak berariaz dio epaitegiaren aurrean agertuko dela eta
labur alegatuko dituela, bere iritzian, erreklamatutako zenbateko
osoa edo zati bat ez <i>ordaintzeko dituen zioak</i>. Beraz, ziorik
eman ezean, agertu ez balitz bezala jokatu beharko litzateke.</p>
<p lang="eu"><br>
</p>
<p lang="eu" style="text-indent: 0.49in">PZL 818.1 III artikuluak
ezartzen duen arau berezia komentatu behar dugu. Zordunak
erreklamatzen zaion zorraren zati bati bakarrik aurka eginez gero
&ndash;<i>pluseskaera</i> kasua-, amore emate partzialtzat hartuko
da. Izan ere, amore emandako muntari dagokionez, legeak PZL 21 eta
hurrengo artikuluetara bidaltzen du. Beraz, hartzekodunak amore
ematearen objektua izandako uziak ontzat hartzeko autoa emateko
eskatuko dio epaileari. Hau exekuzio-titulu hartuko da. Bestetik,
aurka egin dion muntari dagokionez jarraian adierazten den arabera
jardungo da &ndash;aurka egitea mantenduko da-.</p>
<p lang="eu"><br>
</p>
<p lang="eu" style="text-indent: 0.49in">Orain arte esan dugunaren
arabera, benetako aurka egitea izateko zordunak zor osoa edo zati bat
ez ordaintzeko <i>benetako zioak alegatu beharko ditu;</i> hots, ez
ordaintzearen justifikazioa eman beharko du, epaileak exekuzioa
agintzen duen autorik ez emateko. Honela, lehen adierazi denez,
prozesu monitorioa berezia izateari utziko dio, eta muntarengatik
egokia den judiziotik ebatziko da auzia.</p>
<p lang="eu"><br>
</p>
<p lang="eu">	 Orain azter ditzagun PZL 818.2 artikuluak
aurreikusitako bi aukerak:</p>
<p lang="eu"><br>
</p>
<ol>
	<li value="1"><p lang="eu"><i>Uziaren munta hitzezko judizioarena
	baino gehiagokoa ez bada, epaileak berehala bistarako deia egingo du
	(PZL 818.2 art).</i> Hau da, uziaren munta 500.000 pezeta baino
	gehiagokoa ez bada (PZL 250.2 art.), hitzezko judizioa da egokia.
	Epaileak bistarako deia egingo du eta hemendik aurrera judizio honen
	izapideen ildotik joko da. 
	</p>
	<li><p lang="eu"><i>Uziaren munta 500.000 baino gehiagokoa bada,
	aurka-egite idazkia helaraziko zaio hartzekodunari, hilabeteko epean
	demanda arrunta aurkeztu ahal izateko (PZL 818.2 art.).</i>
	Hartzekodunak epe barruan demanda aurkeztuz gero, demandatuari
	helaraziko zaio honek 20 eguneko epean demandari erantzun dezan, eta
	judizio arruntaren ildotik joko da. PZL 818.2 <i>in fine</i>
	artikuluak PZL 404 eta hurrengo artikuluetara bidaltzen du. Baina,
	ematen zaion 30 eguneko epe barruan hartzekodunak demanda aurkeztu
	ezean, jardunak largestu eta kostuak ordaintzera kondenatuko zaio;
	atzera egin duela ulertzen da. Kostuak ordaintzerako kondena
	zentzuzkoa da, zeren eta hartzekoduna bera izan baita &ndash;orain
	atzera egiten duena- prozesu monitorioa sustatu duena. Horretaz gain
	ez dugu ahaztu behar, zorra 500.000 pezeta baino gehiagokoa
	izateagatik abokatu eta prokuradorearen eskuhartzea aginduzkoa
	denez, tekniko hauen ordainsariak ere kostuetan sartu beharko
	direla.</p>
</ol>
<p lang="eu" style="text-indent: 0.25in"><br>
</p>
<p lang="eu" style="text-indent: 0.25in">Kasu batean zein bestean,
prozesua gauza juzgatuaren efektua duen epaiaren bitartez amaituko da
judizioa. Legeak ez du honelakorik aipatzen, baina hala
ondorioztatzen da PZL XIX, 8 Zioen Adierazpenatik: legeak
<i>deklaraziozko</i>, <i>arrunt</i> eta <i>plenarioa</i> den prozesu
hartzen du, beraz, gauza juzgatuaren efektua duen epaiaren bidez
amaitzeko zuzenduta dago.</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.25in"><b>V. PROZESU KONKURTSALAK.</b></p>
<p lang="eu" style="text-indent: 0.25in"><br>
</p>
<p lang="eu" style="text-indent: 0.25in"><b>	1. KONTZEPTUA.</b></p>
<p lang="eu"><br>
</p>
<p lang="eu"><b>	</b>Prozesua, kreditu anitzetik ondorioztatzen diren
obligazio asko betetzera zuzenduta dagoenean, honen eraketa alda
daiteke. Izan ere, kreditu asko daudenean, hartzekodunek aukera
batzuk dituzte: A) Bakoitzak bere kabuz jardutea; B) edo prozedura
kolektibo bakar batean zordunaren ondasunak diru bihurtzea, honela
kreditu guztiak asetzeko.</p>
<p lang="eu"><br>
</p>
<p lang="eu">	Lehenengo aukerak arazoak ekar ditzake:
hartzekodunentzat, zeren eta hartzekodun abilenek baino ez baitute
kobratuko; eta zordunarentzat ere, zeren eta prozedura desberdinen
gastuak handiak izango baitira.</p>
<p lang="eu"><br>
</p>
<p lang="eu">	Bigarren aukera (prozedura kolektiboa) da, <i>prozedura
konkurtsalak</i> deitzen dena. Hartzekodun guztiak prozedura bakar
batean bilduko dira zordun komunaren ondarea likidatzeko (<i>par
conditictio creditorum </i> printzipioaren menpe banatuko da dirua).</p>
<p lang="eu"><br>
</p>
<p lang="eu">	Prozedura konkurtsalen ondorioak ondarezkoak dira;
hauen bitartez, normalean zordunaren ondarea likidatu eta
hartzekodunen artean banatuko da. Hala ere, ondorio pertsonalak ere
badira, zordunak bere ondasunak administratzeko gaitasunean edota
tutorea izateko gaitasunean, askatasunean eragina izan dezaketenak.</p>
<p lang="eu"><br>
</p>
<p lang="eu">	Prozesua hartzekodunek eskatuta hasten da, legeak
ezarritako baldintzak betetzen badira; horrez gain, egoera batzuetan,
zordunari berari prozesua hasteko obligazioa ezartzen zaio. Behin
epaileari prozesua hasteko eskaria eginda, honek ebazpena emango du
(behin legezko betekizunak betetzen direla egiaztatuta); hemendik
aurrera zorduna egoera konkurtsalean dago. Hala eta guztiz ere, honen
ondarea likidatu ahal izateko ebazpen hori irmoa izan beharko da.
Beraz, irmotasunak egoera konkurtsala behin-betiko bihurtzen du.
Momentu honetan, zordunaren ondarea likidatu ahal izango da lortutako
diruarekin hartzekodun guztien artean banatzeko.</p>
<p lang="eu"><br>
</p>
<p lang="eu" style="text-indent: 0.5in"><b>2. EZAUGARRI NAGUSIAK.</b></p>
<p lang="eu" style="text-indent: 0.5in"><br>
</p>
<p lang="eu" style="text-indent: 0.5in">Aldez aurretik kontuan hartu
behar dugu ordenamenduak bi prozesu konkurtsal aurreikusten dituela:
<i>porrota </i>(quiebra: merkatarientzat) eta <i>hartzekodunen
konkurtsoa</i> (concurso de acreedores: merkatariak ez direnentzat).
Dena dela, ezaugarri nagusi komunak dituzte:</p>
<p lang="eu"><br>
</p>
<ol>
	<ol>
		<li><p lang="eu"><i>Prozesuko alderdiak berdinak dira
		</i>(komisarioaren kasuan izan ezik, porrotean bakarrik agertzen
		dena): Zordun komuna, hartzekodunak (Batzarre Nagusiaren bitartez
		jarduten duena), Gordailuzaina (kudeaketaz behin-behinean
		arduratzen dena), Sindikoak (kudeaketaz behin-betikoz arduratzen
		direnak), Lehen Auzialdiko epaitegiak (BJLO 85.1 art.), eta
		amaitzeko Miisterio Fiskala (zordunaren erantzukizuna eskatzeko).</p>
		<li><p lang="eu"><i>Zordunaren ondare osoa afektatzen da (ondasun
		enbargaezinak izan ezik).</i> Bi masa eratzen dira: <i>aktiboa
		</i>(ondasunak) eta <i>pasiboa</i> (zor guztiak).</p>
		<li><p lang="eu">Lehen adierazi dugunez, <i>prozesua zordunak edo
		hartzekodunek eskatuta has daiteke.</i></p>
		<li><p lang="eu"><i>Hasita egon daitezkeen beste prozesu batzuk
		prozesu konkurtsalari metatzen zaizkio.</i></p>
		<li><p lang="eu"><i>Prozesu hauek Pieza bananduetan garatzen dira.
		</i>Pieza bakoitzak objektu berezia izango du.</p>
		<li><p lang="eu"><i>Legeak porrotaren nahiz hartzekodunen
		konkurtsoaren deklarazioa, edo likidazioa saihesteko hainbat aukera
		arautzen ditu.</i> Adib., zordun eta hartzekodunen arteko akordioak
		posibleak dira.</p>
	</ol>
</ol>
<p lang="eu" style="text-indent: 0.25in"><br>
</p>
<p lang="eu" style="margin-left: 0.24in; text-indent: 0.25in">Erregulazioa:</p>
<p lang="eu"><br>
</p>
<ul>
	<li><p lang="eu">1881.eneko PZLeko II. Liburuko XII eta XIII.
	Tituluek indarrean jarraitzen dute.</p>
	<li><p lang="eu">Hala ere, prozesu hauetan sor daitezkeen
	intzidenteei dagokienez, PZL berriaren 387-393 artikuluak aplikatu
	beharko dira.</p>
</ul>
<p lang="eu"><br>
</p>
<p lang="eu"><br>
</p>
<p lang="eu" class="western">	</p>
<p lang="eu" class="western">	</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western"><br>
</p>
<p lang="eu" class="western" align="left"><br>
</p>
<div title="footer">
	<p lang="eu" align="left" style="margin-top: 0.45in"><span id="Frame1" dir="ltr" style="position: absolute; top: 0in; left: 0in; width: 5.91in; height: 0.02in; border: none; padding: 0in; background: #ffffff">
		<p lang="eu" align="left"><sdfield type=PAGE subtype=RANDOM format=PAGE>12</sdfield></p>
		<p lang="eu" align="left"><br>
		</p>
	</span><br>
	</p>
</div>
</body>
</html>