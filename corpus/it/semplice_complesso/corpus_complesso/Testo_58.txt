In un lontano regno dell'Oriente c'erano due amici che avevano la curiosità e il desiderio di conoscere il Bene e il Male. Un giorno si avvicinarono alla capanna del saggio Lang per porgli alcune domande. Una volta entrati, gli chiesero:
-Vecchio, dicci: qual è la differenza tra il paradiso e l'inferno? ....
Il saggio rispose:
-Vedo una montagna di riso appena cotto, ancora fumante. Intorno ci sono molti uomini e donne che hanno molta fame. I bastoni che usano per mangiare sono più lunghi delle loro braccia. Così, quando prendono il riso, non riescono a metterlo in bocca. L'ansia e la frustrazione aumentano.
In seguito, il saggio continuò:
-Vedo anche un'altra montagna di riso appena cotto, ancora fumante. Intorno ci sono molte persone felici che sorridono con soddisfazione. Anche i loro bastoni sono più lunghi delle loro braccia. Tuttavia, hanno deciso di nutrirsi a vicenda.